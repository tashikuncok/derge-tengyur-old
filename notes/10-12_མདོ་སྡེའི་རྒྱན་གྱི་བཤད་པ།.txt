1.	༄༅།།མདོ་སྡེའི་རྒྱན་གྱི་བཤད་པ།
2.	༄༅།།རྒྱ་གར་སྐད་དུ།སཱུ་ཏྲ་ཨ་ལཾ་ཀཱ་ར་བྱཱ་ཁྱཾ
3.	།བོད་སྐད་དུ།མདོ་སྡེའི་རྒྱན་གྱི་བཤད་པ།སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།།དོན་ཤེས་དོན་སྟོན་རབ་ཏུ་བྱེད་པ་ངག་དང་ཚིག་རྣམས་དྲི་མེད་པས།།སྡུག་བསྔལ་བསྒྲལ་aཕྱིར་སྡུག་བསྔལ་འགྲོ་ལ་སྙིང་རྗེའི་ཕྱིར་ཏེ་དེའི་བདག་ཉིད།།ཐེག་མཆོག་བསྟན་པའི་རྣམ་པ་ཆོས་ཀྱི་དེ་ཡིས་འགྲོ་བའི་སེམས་ཅན་ལ།།འབྱོར་བའི་དོན་ཚུལ་བླ་མེད་གྱུར་པ་ལྔ་ཡི་བདག་ཉིད་སྟོན་པར་བྱད
4.	།།དོན་ཤེས་དོན་སྟོན་རབ་ཏུ་བྱེད་པ་ཞེས་བྱ་བ་ལ་སོགས་པ་ནི་ཅི་ཞེས་བསྟན་པ་aལས་བརྩམས་
5.	པ་ཡིན་ནོ།།སུ་ཞིག་བརྒྱན་
6.	པར་བྱེད་ཅེ་ན།དོན་ཤེས་པའོ།།རྒྱན་ཅི་ཞིག་བརྒྱན་
7.	པར་བྱེད་ཅེ་ན།དོན་སྟོན་རབ་ཏུ་བྱེད་པའོ།།ཅིས་ཤེ་ན།ངག་དང་ཚིག་རྣམས་དྲི་མེད་པས་ཏེ།ངག་དྲི་མ་མེད་པས་ཞེས་བྱ་བ་ནི།གྲོང་ཁྱེར་པ་ལ་སོགས་པས་སོ།།ཚིག་དྲི་མ་མེད་པས་
8.	ཞེས་བྱ་བ་ནི།ཚིག་དང་aཡི་གེ་རིགས་པ་
9.	དང་འབྲེལ་པ་ཞེས་བྱ་བ་རྒྱས་པར་འབྱུང་བ་སྟེ།ངག་དང་ཚིག་དང་ཡི་གེ་དག་པ་མེད་པར་ནི་དོན་བསྟན་པར་མི་ནུས་སོ།།གང་གི་ཕྱིར་ཞེ་ན།སྡུག་བསྔལ་བསྒྲལ་བའི་
10.	ཕྱིར་རོ།།གང་ལས་ཤེ་ན།།སྡུག་བསྔལ་འགྲོ་ལ་སྙིང་རྗེའི་ཕྱིར་ཏེ།དེའི་བདག་ཉིད་སྡུག་བསྔལ་བའི་aའགྲོ་བ་ལ་སྙིང་རྗེ་བ་གང་ཡིན་པའི་སྙིང་རྗེ་
11.	དེའི་ཕྱིར་རོ།།དེའི་བདག་ཉིད་ཅེས་བྱ་བ་ནི་སྙིང་རྗེའི་བདག་ཉིད་དོ།།ཅི་ཞིག་གི་རྒྱན་
12.	དུ་བྱེད་ཅེ་ན།ཐེག་མཆོག་བསྟན་པའི་རྣམ་པ་ཆོས་ཀྱི་སྟེ།ཆོས་ཀྱི་རྣམ་གྲངས་གང་ལ་ཐེག་པ་
13.	མཆོག་བསྟན་པའི་རྣམ་པ་ཡོད་པའི་ཆོས་དེའིའོ།།གང་གི་ཆེད་དུ་aབརྒྱན་པར་བྱེད་ཅེ་ན།དེས་འགྲོ་བའི་སེམས་ཅན་ལའོ།།ལ་ཞེས་བྱ་བ་འདི་ནི་ཆེད་ཡིན་ཏེ།ཐེག་པ་
14.	ཆེན་པོས་འགྲོ་བའི་སེམས་ཅན་གྱི་ཆེད་དུ་ཞེས་བྱ་བའི་ཐ་ཚིག་གོ།།རྒྱན་རྣམ་
15.	པ་དུ་ཞིག་གིས་བརྒྱན་པར་བྱེད་ཅེ་ན།རྣམ་པ་ལྔ་སྟེ།འབྱོར་བའི་དོན་ཚུལ་བླ་མེད་གྱུར་པ་རྣམ་པ་ལྔའི་aབདག་ཉིད་སྟོན་པར་བྱེད་དོ།།འབྱོར་པ་ཞེས་བྱ་བ་ནི་རིགས་པའོ།།བླ་མེད་གྱུར་པ་ཞེས་བྱ་བ་ནི་ཐེག་པ་བླ་ན་མེད་པར་གཏོགས་པའོ།།ད་ནི་དོན་གྱི་ཚུལ་ལྔའི་བདག་ཉིད་དེ་ཚིགས་སུ་བཅད་པ་གཉིས་པས་སྟོན་པར་བྱེད་དེ།གསེར་ལས་བརྡུངས་
16.	བྱས་འདྲ་ཞིང་པདྨ་རྒྱས་པ་བཞིན།།བཀྲེས་aཔས་ཉེན་པ་གཡོས་ལེགས་ཁ་ཟས་ཟ་བ་འདྲ།།འཕྲིན་ཡིག་ལེགས་པ་ཐོས་འདྲ་རིན་ཆེན་སྒྲོམ་ཕྱེ་
17.	ལྟར།།ཆོས་དེ་འདིར་བཤད་པ་ཡང་དགའ་བའི་མཆོག་བསྐྱེད་དོ།།ཚིགས་སུ་བཅད་པ་འདིས་ནི་དཔེ་ཆོས་དེའི་
18.	དོན་རྣམ་པར་
19.	ལྔའི་དབང་དུ་བྱས་ནས་སྟོན་ཏེ།བསྒྲུབ་པར་aབྱ་བ་དང༌།བྱེ་བྲག་ཏུ་ཤེས་པར་བྱ་བ་དང༌།བསམ་པར་བྱ་བ་དང༌།བསམ་གྱིས་མི་ཁྱབ་པ་དང་།ཡོངས་སུ་གྲུབ་པ་རྟོགས་པའི་དོན་སོ་སོ་རང་གིས་རིག་པར་བྱ་བ་བྱང་ཆུབ་ཀྱི་ཕྱོགས་དང་མཐུན་པའི་ངོ་བོ་ཉིད་དོ།།དེ་མདོ་སྡེའི་རྒྱན་འདིས་རྣམ་པར་བཀྲོལ་ན་གོ་རིམས་བཞིན་དུ།གསེར་ལས་བརྡུངས་བྱས་aཔ་ལ་སོགས་པ་ལྟ་བུ་ཡིན་ལ།
20.	མདོ་སྡེའི་རྒྱན་འདིས་རྣམ་པར་ཕྱེ་ན་དགའ་བའི་མཆོག་བསྐྱེད་དོ།།གང་གི་
21.	ཚེ་ཆོས་དེ་རང་བཞིན་གྱིས་ཡོན་ཏན་དང་ལྡན་པ་ཡིན་ན།ཇི་ལྟར་དེ་བརྒྱན་
22.	པར་བྱེད་ཅེས་བྱ་བའི་ཀླན་ཀ་འདི་ཡོངས་སུ་སྤང་བར་བྱ་བའི་ཕྱིར།ཚིགས་སུ་བཅད་པ་གསུམ་པ་སྟེ།aགཟུགས་རྒྱན་རང་བཞིན་ཡོན་ཏན་ལྡན་པ་མེ་ལོང་ནང་སོང་ན།།མཐོང་བའི་དབང་གིས་མི་རྣམས་རབ་ཏུ་དགའ་བའི་མཆོག་བསྐྱེད་པ།།དེ་བཞིན་ལེགས་གསུངས་རྟག་ཏུ་རང་བཞིན་ཡོན་ཏན་ལྡན་པ་ཡི།།ཆོས་ཀྱང་དོན་རྣམས་ཕྱེ་བས་མཁས་རྣམས་འདི་ན་དགའ་མཆོག་བསྐྱེད།།འདིས་aཅི་སྟོན་ཞེ་ན།དཔེར་ན་གཟུགས་རྒྱན་དང་རང་བཞིན་ཉིད་ཀྱིས་
23.	ཡོན་ཏན་དང་ལྡན་པ་མེ་ལོང་གི་ནང་དུ་སོང་ན་མཐོང་བའི་དབང་གིས་རབ་ཏུ་དགའ་བའི་མཆོག་བསྐྱེད་པ་དེ་བཞིན་དུ།ལེགས་པར་གསུངས་པ་དག་གིས་རྟག་ཏུ་ཡོན་ཏན་དང་ལྡན་པའི་ཆོས་དེ་ཡང་དོན་རྣམ་པར་ཕྱེ་བ་བློ་དང་ལྡན་པ་རྣམས་aལ་དགའ་བ་ཁྱད་པར་ཅན་བསྐྱེད་དེ།དེ་བས་ན་དགའ་
24.	བའི་ཁྱད་པར་ཅན་
25.	བསྐྱེད་པའི་ཕྱིར་བརྒྱན་པ་དང་འདྲ་བར་འགྱུར་རོ།།དེའི་འོག་ཏུ་ཚིགས་སུ་བཅད་པ་གསུམ་གྱིས་ཆོས་དེ་ལ་གུས་པ་བསྐྱེད་པའི་ཕྱིར་ཕན་ཡོན་རྣམ་པ་གསུམ་སྟོན་ཏེ།ཇི་ལྟར་བསྣམས་ན་རབ་དཀུ་ལ།།མྱངས་ན་ཞིམ་པའི་aསྨན་བཞིན་དུ།།ཆོས་ཀྱང་དེ་བཞིན་གཉིས་སུ་གནས།།དོན་དང་ཡི་གེ་ཤེས་
26.	པར་བྱ།།ཆོས་དཀའ་
27.	རྒྱ་ཆེན་ཟབ་མོ་འདི།།རྒྱལ་པོ་བཞིན་དུ་མཉེས་པར་དཀའ
28.	།།མཉེས་པར་བྱས་ན་དེ་བཞིན་དུ།།ཡོན་ཏན་མཆོག་གིས་
29.	ནོར་སྦྱིན་བྱེད།།རིན་ཆེན་རིགས་ལྡན་རིན་ཐང་མེད།།ལྟ་མི་aཤེས་པའི་མི་མི་མགུ།།དེ་བཞིན་མི་མཁས་ཆོས་འདི་ལ།།བཟློག་ན་དེ་བཞིན་མགུ་བར་འགྱུར།།ཕན་ཡོན་རྣམ་པ་གསུམ་ལ།སྨན་གྱི་དཔེས་ནི་སྒྲིབ་པ་སྤོང་བའི་རྒྱུ་ཉིད་དེ།གཉིས་སུ་གནས་ཞེས་བྱ་བ་ནི།ཡི་གེ་དང་དོན་དུ་རྣམ་པར་གནས་པའོ།།རྒྱལ་པོའི་དཔེས་ནི་དབང་འབྱོར་བའི་aརྒྱུ་ཉིད་དེ
30.	།མངོན་པར་ཤེས་པ་ལ་སོགས་པ་ཡོན་ཏན་ཁྱད་པར་ཅན་རྣམས་ཀྱིས་
31.	དབང་ཕྱུག་སྦྱིན་པར་བྱེད་པའི་ཕྱིར་རོ།།རིན་པོ་ཆེ་རིགས་དང་ལྡན་པའི་
32.	རིང་ཐང་མེད་པའི་དཔེས་ནི།འཕགས་པའི་ནོར་ལ་སྤྱོད་པའི་རྒྱུ་ཉིད་དེ།དེ་ལྟར་ཤེས་པའི་མི་ནི་འཕགས་པའི་སྐྱེ་བོ་ཡིན་པར་རིག་པར་བྱའོ།།aདང་པོའི་སྐབས་རྫོགས་སོ།།།།ཁ་ཅིག་ཐེག་པ་ཆེན་པོ་འདི་སངས་རྒྱས་ཀྱི་བཀའ་ཡང་མ་ཡིན་ན།དེ་ལ་ཕན་ཡོན་འདི་ལྟ་ག་ལ་ཡོད་ཅེས་ལོག་པར་ཞུགས་པ་དེ་དག་ལ་འདི་སངས་རྒྱས་ཀྱི་བཀའ་ཉིད་དུ་སྒྲུབ་པའི་ཕྱིར།གཏན་ཚིགས་རྣམ་པར་དབྱེ་བ་ལས་བརྩམས་ཏེ་ཚིགས་སུ་བཅད་པ།།aསྔར་ལུང་མ་བསྟན་ལྷན་ཅིག་བྱུང༌།།སྤྱོད་ཡུལ་མ་ཡིན་གྲུབ་པ་དང༌།།ཡོད་དང་མེད་ན་ཡོད་མེད་དང༌།།གཉེན་པོ་དང་ནི་སྒྲ་གཞན་ཕྱིར།།སྔར་ལུང་མ་བསྟན་ཞེས་བྱ་བ་ནི།གལ་ཏེ་འདི་དམ་པའི་ཆོས་ཀྱི་བར་ཆད་བྱེད་པར་ཕྱིས་འགའ་ཞིག་གིས་ཕྱུང་བ་ཡིན་ན།ཅིའི་ཕྱིར་མ་འོངས་པའི་aའཇིགས་པ་བཞིན་དུ་སྔ་ནས་ལུང་མ་བསྟན།ལྷན་ཅིག་བྱུང་ཞེས་བྱ་བ་ནི་ཐེག་པ་ཆེན་པོ་ཉན་ཐོས་ཀྱི་ཐེག་པ་དང་དུས་མཉམ་དུ་བྱུང་བར་དམིགས་ཀྱི།ཕྱིས་ནི་མ་ཡིན་ན་ཇི་ལྟར་འདི་སངས་རྒྱས་ཀྱི་བཀའ་མ་ཡིན་པ་ཉིད་
33.	དུ་ཤེས།སྤྱོད་ཡུལ་མ་ཡིན་ཞེས་བྱ་བ་ནི།དེ་ལྟར་ཟབ་ཅིང་རྒྱ་ཆེ་བའི་ཆོས་aའདི་ནི་རྟོག་གེ་པ་རྣམས་ཀྱི་སྤྱོད་ཡུལ་མ་ཡིན་ཏེ།མུ་སྟེགས་ཅན་རྣམས་ཀྱི་བསྟན་བཅོས་ལ་དེ་ལྟ་བུ་མི་དམིགས་པའི་ཕྱིར་རོ།།བརྗོད་དུ་ཟིན་ཀྱང་དེ་ལ་མ་མོས་པའི་ཕྱིར་འདི་གཞན་དག་གིས་བཤད་དོ་ཞེས་བྱ་བར་ཡང་མི་རུང་ངོ༌།།གྲུབ་པ་ཞེས་བྱ་བ་ནི་འོན་ཏེ་གཞན་ཞིག་གིས་མངོན་པར་རྫོགས་aཔར་སངས་རྒྱས་ནས་བཤད་དོ་ཞེ་ན་ནི།འདི་སངས་རྒྱས་ཀྱི་བཀའ་ཡིན་པ་
34.	ཉིད་དུ་གྲུབ་སྟེ།གང་ཞིག་མངོན་པར་རྫོགས་པར་སངས་རྒྱས་ནས།།དེ་
35.	སྐད་དུ་འཆད་པ་དེ་ཉིད་སངས་རྒྱས་ཡིན་ནོ།།ཡོད་དང་མེད་ན་ཡོད་མེད་དང༌།།ཞེས་བྱ་བ་ནི།གལ་ཏེ་ཐེག་པ་ཆེན་པོ་ཅུང་ཟད་ཅིག་ཡོད་ན་ནི།aདེ་ཡོད་དང་འདི་སངས་རྒྱས་ཀྱི་བཀའ་ཡིན་པར་གྲུབ་སྟེ།འདི་ལས་གཞན་པའི་ཐེག་པ་ཆེན་པོ་མེད་པའི་ཕྱིར་རོ།།འོན་ཏེ་མེད་ན་ནི་དེ་མེད་དང་
36.	ཉན་ཐོས་ཀྱི་ཐེག་པ་ཡང་མེད་པས་ཉན་ཐོས་ཀྱི་ཐེག་པ་ནི་སངས་རྒྱས་ཀྱི་བཀའ་
37.	ཡིན་གྱི་ཐེག་པ་ཆེན་པོ་ནི་མ་ཡིན་ནོ་ཞེས་aབྱ་བ་དེ་ཡང་མི་རུང་སྟེ།སངས་རྒྱས་ཀྱི་ཐེག་པ་མེད་པར་སངས་རྒྱས་རྣམས་མི་འབྱུང་པའི་ཕྱིར་རོ།།གཉེན་པོ་ཞེས་བྱ་བ་ནི་ཐེག་པ་ཆེན་པོ་བསྒོམས་ན་རྣམ་པར་མི་རྟོག་པའི་ཡེ་ཤེས་ཐམས་ཅད་ཀྱི་གནས་སུ་གྱུར་པ་ཉིད་ཀྱིས་ཉོན་མོངས་པ་རྣམས་ཀྱི་གཉེན་པོར་འགྱུར་ཏེ།དེ་ལྟ་བས་ན་སངས་aརྒྱས་ཀྱི་བཀའ་ཡིན་ནོ།།སྒྲ་གཞན་ཕྱིར་ཞེས་བྱ་བ་
38.	ནི་སྒྲ་ཇི་བཞིན་གྱི་དོན་མ་ཡིན་ནོ།།དེ་ལྟ་བས་ན་སྒྲ་ཇི་བཞིན་གྱི་དོན་གྱི་རྗེས་སུ་འབྲངས་ནས་འདི་སངས་རྒྱས་ཀྱི་བཀའ་མ་ཡིན་པར་རིག་པར་ནི་མི་བྱའོ།།ལ་ལ་སྔར་ལུང་མ་བསྟན་ཞེས་བཤད་པ་གང་ཡིན་པ་བཅོམ་ལྡན་འདས་ཀྱིས་ཆེད་དུ་མ་aདགོངས་ནས་མ་འོངས་པ་འདི་ལུང་མ་བསྟན་པར་ཟད་དོ་སྙམ་དུ་སེམས་པ་ལ་བཏང་སྙོམས་སུ་གཞག་ཏུ་མི་རུང་བར་
39.	ཚིགས་སུ་བཅད་པ།སངས་རྒྱས་རྣམས་ནི་མངོན་སུམ་སྤྱན།།བསྟན་པ་དག་ཀྱང་བསྲུང་བར་མཛད།།དུས་ལའང་ཡེ་ཤེས་མ་བསྒྲིབས་པ།།དེ་ཕྱིར་བཏང་སྙོམས་མི་རུང་ངོ༌།།aཚིགས་སུ་བཅད་པ་འདིས་ཅི་ཞིག་སྟོན་ཞེ་ན།རྒྱུ་གསུམ་གྱིས་མ་འོངས་པ་ན་བསྟན་པ་ལ་གནོད་པ་ཆེན་པོ་ལ་བཏང་སྙོམས་སུ་གཞག་ཏུ་མི་རུང་བར་
40.	སྟོན་ཏེ།སངས་རྒྱས་རྣམས་ནི་མངོན་སུམ་པའི་སྤྱན་ཉིད་ཀྱིས་འབད་པ་མི་མངའ་བར་ཡེ་ཤེས་འཇུག་པའི་ཕྱིར་དང༌།བསྟན་པ་བསྲུང་བར་བྱ་བ་ལ་འབད་aཔ་དང་བཅས་པའི་ཕྱིར་དང༌།དུས་ཐམས་ཅད་ལ་ཡེ་ཤེས་ཐོགས་པ་མི་མངའ་པ་ཉིད་ཀྱིས་མ་འོངས་པ་མཁྱེན་པའི་མཐུས་སོ།།ལ་ལ་ཡོད་དང་མེད་ན་ཡོད་མེད་ཕྱིར།།ཞེས་བཤད་པ་གང་ཡིན་པ་ཉན་ཐོས་ཀྱི་ཐེག་པ་
41.	འདི་ཉིད་ཐེག་པ་ཆེན་པོ་ཡིན་པས་འདི་ཁོ་ནས་བྱང་ཆུབ་ཆེན་པོ་འཐོབ་བོ་སྙམ་aདུ་སེམས་པས་དེའི་ཕྱིར་ཉན་ཐོས་ཀྱི་ཐེག་པ།ཐེག་པ་ཆེན་པོ་ཉིད་དུ་མི་རུང་བར་ཚིགས་སུ་བཅད་པ།མ་ཚང་བ་དང་འགལ་བ་དང༌།།ཐབས་མིན་དེ་ལྟར་མ་བསྟན་ཕྱིར།།ཉན་ཐོས་ཀྱི་ནི་ཐེག་པ་འདི།།ཐེག་ཆེན་ཆོས་ཞེས་བྱ་བ་མིན།།མ་ཚང་བ་ཞེས་བྱ་བ་ནི།གཞན་གྱི་དོན་དུ་བསྟན་པ་aསྟེ།ཉན་ཐོས་ཀྱི་ཐེག་པ་ལས་ནི་ཉན་ཐོས་རྣམས་བདག་ཉིད་སྐྱོ་བ་དང༌།འདོད་ཆགས་དང་བྲལ་བ་དང༌།རྣམ་པར་གྲོལ་བ་ཙམ་གྱི་ཐབས་ཤིག་བསྟན་པའི་ཕྱིར་གཞན་གྱི་དོན་དུ་བསྟན་པ་ཅི་ཡང་མེད་ལ།རང་གི་དོན་ཁོ་ན་གཞན་དག་ལ་བསྟན་པ་ནི།གཞན་གྱི་དོན་དུ་འགྱུར་བར་འོས་པ་མ་ཡིན་ནོ།།འགལ་བ་ཞེས་བྱ་བ་ནི་གཞན་རང་གི་དོན་ལ་སྦྱོར་བ་ན་
42.	རང་གི་དོན་ཁོ་ན་ལ་རབ་ཏུ་སྦྱོར་བ་ཡིན་ལ།བདག་ཉིད་མྱ་ངན་ལས་འདའ་བའི་དོན་དུ་
43.	རབ་ཏུ་སྦྱོར་བདེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་རོ་ཞེས་བྱ་བ་འདི་ནི་འགལ་ཏེ།ཉན་ཐོས་ཀྱི་ཐེག་པ་aཁོ་ནས་ནི་བྱང་ཆུབ་ཀྱི་ཕྱིར་རིང་མོ་ཞིག་ཏུ་འབད་ཀྱང་སངས་རྒྱས་སུ་འགྱུར་བར་འོས་པ་མ་ཡིན་ནོ།།ཐབས་མིན་ཞེས་བྱ་བ་ནི་ཉན་ཐོས་ཀྱི་ཐེག་པ་ནི་སངས་རྒྱས་ཉིད་ཀྱི་ཐབས་མ་ཡིན་ནོ།།ཐབས་མ་ཡིན་པ་ནི་རིང་མོ་ཞིག་ཏུ་བཙལ་ཀྱང་འདོད་པའི་དོན་འཐོབ་བར་མི་འགྱུར་ཏེ།རྭ་ལ་སོགས་པ་ལས་འཇོ་བ་aབཞིན་ནོ།།འོན་ཏེ་འདིར་བྱང་ཆུབ་སེམས་དཔས་ཇི་ལྟར་བསླབ་པར་བྱ་བ་གཞན་དུའང་བསྟན་ཏོ་ཞེ་ན
44.	།དེ་ལྟར་མ་བསྟན་ཕྱིར་
45.	ཉན་ཐོས་ཀྱི་ཐེག་པ་ཁོ་ན་ཐེག་པ་ཆེན་པོ་ཡིན་པར་ནི་མི་འོས་ཏེ།འདི་ལས་དེ་ལྟ་བུ་བསྟན་པ་མི་དམིགས་སོ།།ཉན་ཐོས་ཀྱི་ཐེག་པ་དང་ཐེག་པ་ཆེན་པོ་ཕན་ཚུན་འགལ་བ་ཁོ་ན་ཡིན་པས་ཕན་aཚུན་འགལ་བར་
46.	ཚིགས་སུ་བཅད་པ།བསམ་པ་དང་ནི་བསྟན་པ་དང༌།།སྦྱོར་བ་དང་ནི་རྟོན་པ་དང༌།།དུས་འགལ་ཕྱིར་ན་དམན་པ་གང༌།།དེ་ནི་དམན་པ་ཁོ་ན་ཡིན།།ཇི་ལྟར་འགལ་ཞེ་ན།འགལ་བ་རྣམ་པ་ལྔ་སྟེ།བསམ་པ་དང༌།བསྟན་པ་དང༌།སྦྱོར་བ་དང༌།རྟོན་པ་དང༌།དུས་འགལ་aབ་དག་གིས་སོ།།ཉན་ཐོས་ཀྱི་ཐེག་པ་ལས་ནི་བདག་མྱ་ངན་ལས་འདས་པ་ཁོ་ནའི་ཕྱིར་བསམ་པ་དང༌།དེ་ཉིད་ཀྱི་ཕྱིར་བསྟན་པ་དང༌།དེ་ཉིད་ཀྱི་ཕྱིར་སྦྱོར་བ་དང༌།བསོད་ནམས་དང་ཡེ་ཤེས་ཀྱི་ཚོགས་ཀྱིས་བསྡུས་པའི་རྟོན་
47.	པ་ཡང་ཆུང་ལ་དུས་ཀྱང་ཐུང་སྟེ།ཚེ་གསུམ་གྱིས་ཀྱང་དེའི་དོན་འཐོབ་བོ།།aཐེག་པ་ཆེན་པོ་ལས་ནི་ཐམས་ཅད་དེ་ལས་བཟློག་པ་ཡིན་ཏེ།དེ་ལྟ་བས་ན་ཕན་ཚུན་འགལ་བའི་ཕྱིར་ཐེག་པ་དམན་པ་གང་ཡིན་པ་དེ་ནི་དམན་པ་ཁོ་ན་ཡིན་གྱི
48.	།དེ་ཐེག་པ་ཆེན་པོ་ཡིན་པར་ནི་མི་འོས་སོ།།ལ་ལ་སངས་རྒྱས་ཀྱི་བཀའི་མཚན་ཉིད་ནི་འདི་ཡིན་ཏེ།གང་མདོ་སྡེ་ལ་ཡང་འཇུག།aའདུལ་བ་ལ་ཡང་སྣང༌།ཆོས་ཉིད་དང་
49.	མི་འགལ་བ་ཉིད་ཡིན་ན།ཐེག་པ་ཆེན་པོ་ནི་ཆོས་ཐམས་ཅད་ངོ་བོ་
50.	ཉིད་དུ་སྟོན་པའི་ཕྱིར་དེ་ལྟ་ཡང་མ་ཡིན་ཏེ།དེ་ལྟ་བས་ན་སངས་རྒྱས་ཀྱི་བཀའ་མ་ཡིན་ནོ་སྙམ་དུ་སེམས་ན།དེའི་ཕྱིར་མཚན་ཉིད་དང་མི་འགལ་བར་ཚིགས་སུ་aབཅད་པ།རང་གི་མདོ་ལའང་འཇུག་པ་དང༌།།རང་གི་འདུལ་ལའང་སྣང་ཕྱིར་དང༌།།ཟབ་པའི་ཕྱིར་དང་རྒྱ་ཆེའི་ཕྱིར།།ཆོས་ཉིད་དང་ནི་འགལ་བ་མེད།།ཚིགས་སུ་བཅད་པ་འདིས་ཅི་སྟོན་ཞེ་ན།འདི་ནི་རང་གི་ཐེག་པ་ཆེན་པོའི་མདོ་ལའང་འཇུག་པ་
51.	ཁོ་ནའོ།།རང་གི་ཉོན་མོངས་པ་ཐེག་པ་ཆེན་པོ་aལས་བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་འབྱུང་བ་གང་ཡིན་པ་འདུལ་བ་ལ་ཡང་
52.	སྣང་སྟེ།བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་ནི་རྣམ་པར་རྟོག་པ་ཡིན་ནོ།།ཟབ་ཅིང་རྒྱ་ཆེ་བའི་མཚན་ཉིད་ཀྱི་ཕྱིར་ཆོས་ཉིད་དང་ཡང་མི་འགལ་ཏེ།བྱང་ཆུབ་ཆེན་པོ་འཐོབ་པར་འགྱུར་བའི་ཆོས་aཉིད་ནི་འདི་
53.	ཁོ་ན་ཡིན་ནོ།།དེ་ལྟ་བས་ན་མཚན་ཉིད་དང་འགལ་བ་མེད་དོ།།སྤྱོད་ཡུལ་མ་ཡིན་ཞེས་བཤད་པས་དེའི་ཕྱིར་རྟོག་གེའི་སྤྱོད་ཡུལ་ཉིད་དུ་མི་རུང་བས་ཚིགས་སུ་བཅད་པ།རྟོག་གེ་རྟེན་ཅིང་མ་ངེས་ལ།།མ་ཁྱབ་ཀུན་རྫོབ་སྐྱོ་བ་ཅན།།བྱིས་པ་ལ་ནི་བརྟེན་པར་འདོད།།དེ་ཕྱིར་དེ་ནི་དེའི་ཡུལ་aམིན།།རྟོག་གེ་དེ་ཁོ་ན་ཉིད་མ་མཐོང་བ་ལ་བརྟེན་པ་ནི་ལུང་ཅུང་ཟད་ལ་བརྟེན་
54.	པ་ཡིན་ནོ།།དུས་གཞན་ན་གཞན་དུ་ཤེས་པའི་ཕྱིར་མ་ངེས་པ་ཡང་ཡིན་ནོ།།ཤེས་བྱ་ཐམས་ཅད་ཡུལ་མ་ཡིན་པས་མ་ཁྱབ་པ་ཡང་
55.	ཡིན་ནོ།།ཀུན་རྫོབ་ཀྱི་བདེན་པའི་ཡུལ་ཅན་ཡིན་གྱི།དོན་དམ་པའི་བདེན་པའི་ཡུལ་aཅན་ཡང་མ་ཡིན་ནོ།།སྤོབས་པ་ཡོངས་སུ་གཏུགས་པར་འགྱུར་བའི་ཕྱིར་སྐྱོ་བ་ཅན་ཡང་ཡིན་ནོ།།ཐེག་པ་ཆེན་པོ་ནི་མདོ་སྡེ་འབུམ་ཕྲག་དུ་མ་བསྟན་པའི་ཕྱིར་བརྟེན་པ་
56.	མེད་པ་ནས་སྐྱོ་བ་ཅན་མ་ཡིན་པའི་བར་དུ་ཡིན་ཏེ།དེའི་ཕྱིར་དེ་ནི་རྟོག་གེའི་སྤྱོད་ཡུལ་མ་ཡིན་ནོ།།ཐབས་མ་ཡིན་པའི་ཕྱིར་ཉན་aཐོས་ཀྱི་ཐེག་པས་ནི་ཡུན་རིང་མོ་ཞིག་ཏུ་ཡང་སངས་རྒྱས་ཉིད་འཐོབ་པར་མི་ནུས་སོ་ཞེས་བཤད་པ།འོ་ན་ཐེག་པ་ཆེན་པོ་ཇི་ལྟར་ཐབས་སུ་རུང་ཞེ་ན།ཐབས་ཉིད་དུ་རུང་བར་ཚིགས་སུ་བཅད་པ།རྒྱ་ཆེའི་ཕྱིར་དང་ཟབ་པའི་ཕྱིར།།ཡོངས་སུ་སྨིན་དང་རྣམ་མི་རྟོག།དེ་ཕྱིར་འདི་ལས་གཉིས་བསྟན་ཏེ།།aདེ་ནི་བླ་ན་མེད་པའི་ཐབས།།ཚིགས་སུ་བཅད་པ་འདིས་ཅི་སྟོན་ཞེ་ན།མཐུ་རྒྱ་ཆེན་པོ་བསྟན་པས་སེམས་ཅན་རྣམས་ཡོངས་སུ་སྨིན་པར་བྱེད་དེ།མཐུ་ལ་མོས་པའི་སྒོ་ནས་འབད་པའི་ཕྱིར་རོ།།ཟབ་མོ་བསྟན་པས་རྣམ་པར་མི་རྟོག་སྟེ།དེའི་ཕྱིར་ཐེག་པ་ཆེན་པོ་འདི་ལས་དེ་གཉིས་བསྟན་ཏོ།།aདེ་ནི་བླ་ན་མེད་པའི་
57.	ཡེ་ཤེས་ཀྱི་ཐབས་ཡིན་ཏེ།དེ་གཉིས་ཀྱིས་
58.	གོ་རིམས་བཞིན་དུ་སེམས་ཅན་རྣམས་ཡོངས་སུ་སྨིན་པར་བྱེད་པའི་ཕྱིར་དང༌།བདག་ཉིད་ཀྱིས་སངས་རྒྱས་ཀྱི་ཆོས་ཡོངས་སུ་སྨིན་པར་བྱེད་པའི་ཕྱིར་རོ།།གང་དག་འདིས་སྐྲག་པ་དེའི་ཕྱིར་གནས་མ་ཡིན་པ་ལ་སྐྲག་པའི་ཉེས་དམིགས་aདང་རྒྱུ་ཉིད་
59.	ཀྱི་ཚིགས་སུ་བཅད་པ།འགྲོ་བ་དེའི་
60.	གནས་མིན་ལ་སྐྲག་པ་གདུང་བྱེད་འགྱུར།།བསོད་ནམས་མ་ཡིན་ཕུང་ཆེན་བསགས་བྱས་ཡུན་རིང་དུ།།རིགས་མེད་གྲོགས་ངན་སྔོན་དགེ་མ་བསགས་བློ་མ་སྦྱངས།།ཆོས་འདིས་སྐྲག་འགྱུར་འདི་ནི་དོན་ཆེན་འདི་ལས་ལྟུང༌
61.	།།སྐྲག་པའི་གནས་aམ་ཡིན་པ་ལ་སྐྲག་པ་ནི་དེའི་གནས་མ་ཡིན་པ་ལ་སྐྲག་པ་སྟེ།ངན་སོང་དག་ཏུ་གདུང་བར་བྱེད་པར་འགྱུར་རོ།།དེ་ཅིའི་ཕྱིར་ཞེ་ན།བསོད་ནམས་མ་ཡིན་པའི་ཕུང་པོ་ཆེན་པོ་
62.	བསགས་པ་བྱས་པའི་ཕྱིར་རོ།།དུས་ཇི་སྲིད་དུ་ཞེ་ན།ཡུན་རིང་པོར་ཏེ།དེ་ལྟར་ན་ཉེས་དམིགས་གང་ཡིན་པ་དང༌།རྒྱུ་aགང་གིས་ཡིན་པ་དང༌།དུས་ཇི་སྲིད་དུ་ཡིན་པ་དེ་
63.	བསྟན་ཏོ།།ཡང་ཅིའི་ཕྱིར་སྐྲག་ཅེ་ན།སྐྲག་པའི་རྒྱུ་རྣམ་པ་བཞི་སྟོན་ཏེ།འདི་ལ་རིགས་མེད་པའམ།གྲོགས་ངན་པའམ།ཐེག་པ་ཆེན་པོའི་ཆོས་ཉིད་ལ་བློ་གྲོས་མ་སྦྱངས་པའམ།སྔོན་དགེ་བ་མ་བསགས་པའོ།།དོན་ཆེན་འདི་ལས་aལྟུང་ཞེས་བྱ་བ་ནི།བྱང་ཆུབ་ཆེན་པོའི་ཚོགས་ཀྱི་དོན་ལས་མ་ཐོབ་པའི་ཉམས་པ་སྟེ།འདི་ནི་ཉེས་དམིགས་གཞན་སྟོན་པ་ཡིན་ནོ།།སྐྲག་པའི་རྒྱུ་བཤད་ནས་མི་སྐྲག་པའི་རྒྱུ་བཤད་པར་བྱ་སྟེ།མི་སྐྲག་པའི་རྒྱུ་ཉིད་དུ་ཚིགས་སུ་བཅད་པ།དེ་ལས་གཞན་དང་གཞན་མེད་ཤིན་དུ་ཟབ་aཅིང་རྗེས་སོང་ཕྱིར།།སྣ་ཚོགས་སྟོན་ཞིང་མང་པོའི་སྒོ་ནས་རྟག་ཏུ་སྟོན་དང་ལྡན།།ཇི་སྐད་བཤད་བཞིན་དོན་མིན་བཅོམ་ལྡན་དགོངས་པ་ཤིན་ཏུ་ཟབ།།མཁས་པ་རྣམས་ཀྱིས་ཚུལ་བཞིན་བརྟགས་ན་ཆོས་འདིར་སྐྲག་མི་འགྱུར།།དེ་ལས་གཞན་མེད་ཅེས་བྱ་བ་ནི།དེ་ལས་གཞན་པའི་ཐེག་aཔ་ཆེན་པོ་མེད་པའི་ཕྱིར་རོ།།འོན་ཏེ་ཉན་ཐོས་ཀྱི་ཐེག་པ་ཉིད་
64.	ཐེག་པ་ཆེན་པོ་ཡིན་པར་གྱུར་ན་ནི།གཞན་ཉན་ཐོས་དང་རང་སངས་རྒྱས་མེད་པར་འགྱུར་ཏེ།ཐམས་ཅད་སངས་རྒྱས་ཁོ་ནར་འགྱུར་རོ།།ཤིན་ཏུ་ཟབ་ཅེས་བྱ་བ་ནི།ཐམས་ཅད་མཁྱེན་པའི་ཡེ་ཤེས་aཀྱི་ལམ་མོ།།རྗེས་སོང་ཞེས་བྱ་བ་ནི་དུས་མཉམ་དུ་བྱུང་བའི་ཕྱིར་རོ།།སྣ་ཚོགས་སྟོན་ཞེས་བྱ་བ་ནི།འདི་ལས་ཚོགས་ཀྱི་ལམ་སྣ་ཚོགས་སྟོན་གྱི།སྟོང་པ་ཉིད་འབའ་ཞིག་ནི་མ་ཡིན་ཏེ།དེ་ལྟ་བས་ན་འདི་ནི་དགོངས་པ་ཅན་ཡིན་པར་འགྱུར་རོ།།མང་པོའི་སྒོ་ནས་རྟག་ཏུ་སྟོན་དང་ལྡན་ཞེས་བྱ་aབ་ནི་འདི་དག་མདོ་དེ་དང་དེ་དག་ལ་
65.	རྣམ་གྲངས་མང་པོ་དག་གིས་ཡང་དང་ཡང་དུ་སྟོང་པ་ཉིད་སྟོན་ཏེ།དེ་ལྟ་བས་ན་དགོས་པ་ཆེན་པོ་ཉིད་ཡོད་པར་འགྱུར་རོ།།དེ་ལྟ་མ་ཡིན་ན་ལན་ཅིག་དགག་པ་ཙམ་མཛད་པར་འགྱུར་རོ།།ཇི་སྐད་བཤད་བཞིན་དོན་མིན་ཞེས་བྱ་བ་འདིའི་དོན་ནི་སྒྲ་ཇི་བཞིན་མ་ཡིན་ཏེ།དེའི་aཕྱིར་ཡང་སྐྲག་པར་རིགས་པ་མ་ཡིན་ནོ།།བཅོམ་ལྡན་འདས་དགོངས་པ་ཤིན་ཏུ་ཟབ་ཅེས་བྱ་བ་ནི།སངས་རྒྱས་བཅོམ་ལྡན་འདས་རྣམས་ཀྱི་དགོངས་པ་ནི་ཤིན་ཏུ་ཟབ་སྟེ་ཤེས་པར་དཀའོ།།དེ་ལྟ་བས་ན་བདག་ཅག་གིས་དེ་མ་ཤེས་པའི་ཕྱིར་སྐྲག་པར་བྱ་བ་མ་ཡིན་ཏེ།མཁས་པ་རྣམས་ཀྱིས་དེ་aལྟར་ཚུལ་བཞིན་བརྟགས་ན་སྐྲག་པར་མི་འགྱུར་རོ།།རིང་དུ་རྗེས་སུ་ཞུགས་པའི་ཡེ་ཤེས་ཀྱི་སྤྱོད་ཡུལ་ཉིད་ཡིན་པར་ཚིགས་སུ་བཅད་པ།འདི་ནི་
66.	དང་པོར་ཐོས་ལ་བརྟེན་ནས་ཡིད་ལ་བྱེད་པ་འབྱུང༌།།ཚུལ་བཞིན་ཡིད་ལ་བྱེད་ལས་ཡང་དག་དོན་ཡུལ་ཡེ་ཤེས་འབྱུང༌།།དེ་ལས་ཆོས་འཐོབ་དེ་ཡོད་དེ་aལས་བློ་གྲོས་རབ་ཏུ་སྐྱེ།།གང་ཚེ་དེ་ནི་སོ་སོ་རང་རིག་མེད་ན་ཇི་ལྟར་ངེས།།དང་པོར་ཐོས་པ་ལ་བརྟེན་ནས་ཚུལ་བཞིན་ཡིད་ལ་བྱེད་པ་འབྱུང་ངོ༌།།ཚུལ་བཞིན་ཡིད་ལ་བྱ་བ་ནི།ཚུལ་བཞིན་དུ་ཞེས་བྱ་བའི་
67.	ཐ་ཚིག་སྟེ།ཚུལ་བཞིན་དུ་ཡིད་ལ་བྱེད་པ་ལས་འཇིག་རྟེན་ལས་འདས་པའི་ཡང་དག་པའི་ལྟ་བ
68.	དེ་ཁོ་aན་ཉིད་ཀྱི་དོན་གྱིས་
69.	ཡུལ་ཅན་གྱི་ཡེ་ཤེས་འབྱུང་ངོ༌།།དེ་ལས་དེའི་འབྲས་བུ་ཆོས་འཐོབ་བོ།།ཐོབ་པ་དེ་ཡོད་ན་དེ་ལས་རྣམ་པར་གྲོལ་བའི་ཡེ་ཤེས་རབ་ཏུ་སྐྱེའོ།།དེ་ལྟར་གང་གི་ཚེ་བློ་གྲོས་དེ་ནི་སོ་སོ་རང་གིས་རིག་པ་ཡིན་ན།དེ་མེད་ན་འདི་ཇི་ལྟར་ངེས་ཏེ།འདི་སངས་རྒྱས་ཀྱི་བཀའ་མ་ཡིན་ནོ་ཞེས་བྱ་aབར་ཇི་ལྟར་ངེས་པར་འགྱུར།སྐྲག་པའི་གཞིའི་གནས་མ་ཡིན་པ་ཉིད་དུ་ཚིགས་སུ་བཅད་པ།བདག་གིས་མི་ཤེས་སངས་རྒྱས་ཟབ་མོ་མཁྱེན་མ་ཡིན།།ཟབ་མོ་ཅི་ཡི་ཕྱིར་ན་རྟོག་གེའི་ཡུལ་མ་ཡིན།།ཅིའི་ཕྱིར་ཟབ་མོའི་དོན་རིག་པ་དག་མཐར་
70.	འགྱུར་ཞེས།།བྱ་བ་དེ་ནི་སྐྲག་པའི་གནས་སུ་aརིགས་
71.	མ་ཡིན།།རེ་ཞིག་གལ་ཏེ་བདག་གིས་འདི་མི་ཤེས་པས་སྐྲག་པའི་གནས་ཡིན་ནོ་ཞེ་ན།དེ་ནི་རིགས་པ་མ་ཡིན་ནོ།།འོན་ཏེ་སངས་རྒྱས་ཀྱང་ཟབ་མོ་ཐུགས་སུ་ཆུད་པ་མ་ཡིན་ན།དེ་ཅིའི་ཕྱིར་ཟབ་མོ་སྟོན་པར་འགྱུར་ཞེས་སྐྲག་པའི་གནས་ཡིན་ནོ་ཞེ་
72.	ན།དེ་ཡང་རིགས་པ་མ་ཡིན་ནོ།།འོན་aཏེ་ཅིའི་ཕྱིར་ཟབ་མོ་རྟོག་གེའི་ཡུལ་མ་ཡིན་ཞེས་སྐྲག་པའི་གནས་ཡིན་ནོ་ཞེ་
73.	ན།དེ་ཡང་རིགས་པ་མ་ཡིན་ནོ།།འོན་ཏེ་ཅིའི་ཕྱིར་ཟབ་མོའི་དོན་རིག་
74.	པ་དག་ཁོ་ན་ཐར་པ་ཡིན་གྱི།རྟོག་གེ་པ་རྣམས་ནི་མ་ཡིན་ཞེས་སྐྲག་པའི་གནས་ཡིན་ནོ་ཞེ་ན།དེ་ཡང་རིགས་པ་མ་ཡིན་ནོ།།མ་མོས་པ་ཉིད་ཀྱིས་aགྲུབ་པར་ཚིགས་སུ་བཅད་པ།དམན་པར་མོས་ཤིང་ཁམས་ཀྱང་ཤིན་ཏུ་དམན།།གྲོགས་པོ་དམན་པ་དག་གིས་ཡོངས་བསྐོར་བ།།ཟབ་ཅིང་རྒྱ་ཆེ་ལེགས་པར་བཤད་པའི་ཆོས།།འདི་ལ་གལ་ཏེ་མོས་མེད་གྲུབ་པ་ཡིན།།གང་ཞིག་དམན་པ་ལ་མོས་པ་ནི།དེས་ན་ཀུན་གཞི་རྣམ་པར་ཤེས་aཔ་ལ་བསྒོས་པའི་ཁམས་དམན་པ་ཁོ་ན་ཡང་དག་པར་འགྲུབ་སྟེ།གྲོགས་པོ་དམན་པ་ལ་མོས་པའི་ཁམས་ཙམ་དུ་མཚུངས་པ་དག་ཁོ་ནས་ཡོངས་སུ་བསྐོར་བ་གང་ཡིན་པ་དེ་གལ་ཏེ་ཐེག་པ་ཆེན་པོའི་ཆོས་ཟབ་ཅིང་རྒྱ་ཆེ་བ་ལེགས་པར་བཤད་པ་འདི་ནི་
75.	མོས་པ་མེད་པ་
76.	ན།དེ་ཉིད་ཀྱིས་
77.	ཐེག་པ་ཆེན་པོ་འདི་aམཆོག་ཡིན་པར་གྲུབ་བོ།།མདོ་སྡེ་མ་ཐོས་པ་སྤང་དུ་མི་རུང་བར་ཚིགས་སུ་བཅད་པ།ཐོས་རྗེས་འབྲངས་ཏེ་བློ་ལྡན་ཐོབ་ནས་ནི།།གང་ཞིག་ཐོས་ལ་རབ་ཏུ་བརྙས་བྱེད་པ།།རྣམ་པ་སྣ་ཚོགས་དཔག་ཏུ་མེད་ལུས་ལ།།རྨོངས་པ་གང་གི་
78.	ཕྱིར་ན་ངེས་པར་བྱེད།།དེ་ལ་མ་མོས་ལ་ནི་རག་ན་མདོ་སྡེ་aམ་ཐོས་པ་རྣམས་ཁྱད་པར་མེད་པར་སྤོང་བ་ནི་རིགས་པ་མ་ཡིན་ཏེ།གང་ཞིག་ཐོས་པའི་རྗེས་སུ་འབྲངས་པ་
79.	ཁོ་ནས་བློ་དང་ལྡན་པ་ཐོབ་ནས་ཐོས་པ་ཉིད་ལ་བརྙས་པར་བྱེད་པའི་རྨོངས་པ་དེ་ཐོས་པ་སྣ་
80.	ཚོགས་དཔག་ཏུ་མེད་པ་ལུས་པ་ཡོད་
81.	བཞིན་དུ་གཏན་ཚིགས་གང་གི་ཕྱིར།འདི་སངས་རྒྱས་ཀྱི་བཀའ་མ་ཡིན་aནོ་ཞེས་ངེས་པར་བྱེད།དེ་ལ་ནི་ཐོས་པ་ལས་སྟོབས་
82.	གཞན་མེད་དེ།དེ་ལྟ་བས་ན་མ་ཐོས་པར་སྤོང་བ་ནི་རིགས་པ་མ་ཡིན་ནོ།།གང་ཐོས་པ་དེ་ཡང་ཚུལ་བཞིན་ཡིད་ལ་
83.	བྱའི།ཚུལ་བཞིན་མ་ཡིན་པར་ནི་མ་ཡིན་ནོ་ཞེས་ཚུལ་བཞིན་མ་ཡིན་པར་ཡིད་ལ་བྱེད་པའི་ཉེས་aདམིགས་ཀྱི་ཚིགས་སུ་བཅད་པ།དོན་སྒྲ་ཇི་བཞིན་ཡོངས་རྟོགས་ན།།བདག་ཉིད་སྙེམས་ཤིང་བློ་ཉམས་འགྱུར།།ལེགས་པར་གསུངས་པའང་སྤངས་པས་ན།།བརླག་འགྱུར་ཆོས་ལ་ཁོང་ཁྲོ་སྒྲིབ།།བདག་ཉིད་སྙེམས་ཞེས་བྱ་བ་ནི།བདག་ཉིད་ཀྱི་ལྟ་བ་མཆོག་ཏུ་འཛིན་གྱི་
84.	མཁས་པ་aལས་དོན་མི་ཚོལ་བའོ།།བློ་ཉམས་འགྱུར་ཞེས་བྱ་བ་ནི།ཡང་དག་པ་ཇི་ལྟ་བ་བཞིན་ཤེས་པ་ལས་མ་ཐོབ་པར་ཡོངས་སུ་ཉམས་པའི་ཕྱིར་རོ།།ལེགས་པར་བཤད་པའི་ཆོས་སྤོང་བ་
85.	ནི།དེའི་གཞི་ལས་བསོད་
86.	ནམས་མ་ཡིན་པ་འཕེལ་བའི་ཕྱིར་བརླག་པར་འགྱུར་རོ།།ཆོས་ལ་ཁོང་ཁྲོ་བའི་aསྒྲིབ་པ་ནི་ཆོས་ཀྱིས་ཕོངས་པར་འགྱུར་བའི་ལས་ཏེ།འདི་ལ་ཉེས་དམིགས་ནི་དེ་ཡིན་ནོ།།སྒྲ་ཇི་བཞིན་མ་ཡིན་པའི་དོན་མི་
87.	ཤེས་པར་ཡང་ཁོང་ཁྲོ་བར་རིགས་
88.	པ་མ་ཡིན་པས་ཁོང་ཁྲོ་བར་མི་རུང་བར་ཚིགས་སུ་བཅད་པ།ཡིད་ཀྱི་ཉེས་པ་རང་བཞིན་གདུག་པ་སྟེ།།མི་རིགས་པ་ཡི་གཟུགས་ལའང་aམི་རིགས་ན།།ཐེ་ཚོམ་ཟ་བའི་ཆོས་ལ་སྨོས་ཅི་དགོས།།དེ་ཕྱིར་བཏང་སྙོམས་
89.	བཞག་ལེགས་ཉེས་པ་མེད།།རང་བཞིན་གདུག་པ་ཞེས་བྱ་བ་ནི།རང་བཞིན་གྱིས་ཁ་ན་མ་ཐོ་བ་དང་བཅས་པ་སྟེ།དེ་ལྟ་བས་ན་བཏང་སྙོམས་སུ་གཞག་པ་བླའོ
90.	།།ཅིའི་ཕྱིར་ཞེ་ན།དེ་ནི་ཉེས་པ་མེད་ཀྱི་ཁོང་ཁྲོ་aབ་ནི་ཉེས་པ་དང་བཅས་པ་ཡིན་ནོ།།ཐེག་པ་ཆེན་པོ་མདོ་སྡེའི་རྒྱན་ལས།ཐེག་པ་
91.	ཆེན་པོ་སྒྲུབ་པའི་
92.	སྐབས་རྫོགས་སོ།།།།སྐྱབས་སུ་འགྲོ་བའི་ཁྱད་པར་བསྡུ་
93.	བར་ཚིགས་སུ་བཅད་པ།ཀུན་ཏུ་འགྲོ་དང་ཁས་ལེན་རྟོགས་དང་ཟིལ་གནོན་པར།།དབྱེ་བའི་རང་བཞིན་དོན་རྣམ་
94.	བཞི་ཡི་ཁྱད་པར་aགྱིས།།ཐེག་པ་མཆོག་ཕྱིར་དཀོན་མཆོག་སྐྱབས་རབ་སོང་བ་གང༌།།དེ་ཉིད་སྐྱབས་སུ་སོང་བ་རྣམས་ཀྱི་མཆོག་ཅེས་བྱ
95.	།།དེ་ཉིད་སྐྱབས་སུ་འགྲོ་བ་རྣམས་ཀྱི་མཆོག་ཅེས་བྱ་བ་ཅིའི་ཕྱིར་བྱ་
96.	ཞེ་ན།རང་བཞིན་གྱི་དོན་གྱི་ཁྱད་པར་རྣམ་པ་བཞིའི་ཕྱིར་རོ།།དོན་རྣམ་པ་བཞི་ནི།ཀུན་ཏུ་འགྲོ་བ་དང་aཁས་ལེན་པ་དང་།རྟོགས་པ་དང༌།ཟིལ་གྱིས་གནོན་པར་བྱེད་པའི་སྒོ་ནས་རིག་པར་བྱ་སྟེ།ཀུན་ཏུ་འགྲོ་བའི་དོན་དང༌།ཁས་ལེན་པའི་དོན་དང༌།རྟོགས་
97.	པའི་དོན་དང༌།ཟིལ་གྱིས་གནོན་པའི་དོན་ཏེ།དེ་དག་ནི་འོག་ནས་སྟོན་ཏོ།།དེ་ལྟ་མོད་ཀྱི་མཆོག་ལ་སྐྱབས་སུ་འགྲོ་བ་བྱ་དཀའ་བ་aམང་བའི་ཕྱིར།ཁ་ཅིག་
98.	མི་སྤྲོ་བས་སྐྱབས་སུ་འགྲོ་བར་སྤྲོ་བར་བྱ་བའི་ཕྱིར་ཚིགས་སུ་བཅད་པ།གང་ཕྱིར་དང་པོར་ངེས་པར་བྱ་བ་འདི་དཀའ་སྟེ།།དེ་ནི་བསྐལ་པ་སྟོང་ཕྲག་དུ་མར་བསྒྲུབ་
99.	པར་དཀའ།།གང་ཕྱིར་གྲུབ་ན་སེམས་ཅན་ཕན་བྱེད་དོན་ཆེན་ཏེ།།དེ་ཕྱིར་ཐེག་ཆེན་འདི་ལ་སྐྱབས་དོན་མཆོག་aཡིན་ནོ།།འདིས་ནི་སྐྱབས་སུ་འགྲོ་བར་ངེས་པ་དེ་སྨོན་ལམ་དང་སྒྲུབ་པའི་ཁྱད་པར་དག་གིས་གྲགས་པའི་རྒྱུ་ཉིད་དུ་སྟོན་
100.	པར་བྱེད་དེ།འབྲས་བུ་ཐོབ་པའི་ཁྱད་པར་གྱི་
101.	དོན་ཆེན་པོ་ཉིད་དོ།།སྔར་གླེངས་པ་ཀུན་ཏུ་འགྲོ་བའི་དོན་གྱི་ཚིགས་སུ་བཅད་པ།གང་ཞིག་སེམས་ཅན་ཐམས་ཅད་བསྒྲལ་བར་aཞུགས་པ་དང༌།།ཐེག་པ་ཡེ་ཤེས་ཀུན་ཏུ་འགྲོ་ལ་མཁས་པར་ལྡན།།གང་ཞིག་མྱ་ངན་འདས་ལ་འཁོར་ཞི་རོ་གཅིག་པ།།དེ་འདྲའི་བློ་ལྡན་དེ་འདིར་ཀུན་འགྲོར་ཤེས་པར་བྱ།།འདིས་ནི་ཀུན་དུ་འགྲོ་བའི་དོན་རྣམ་པ་བཞི་སྟོན་ཏེ།སེམས་ཅན་ཀུན་ཏུ་འགྲོ་བའི་དོན་ནི།སེམས་ཅན་ཐམས་ཅད་aབསྒྲལ་བའི་ཕྱིར་ཞུགས་པས་སོ།།ཐེག་པ་ཀུན་ཏུ་འགྲོ་བའི་དོན་ནི་ཐེག་པ་གསུམ་ལ་མཁས་པ་དང་ལྡན་པའི་ཕྱིར་རོ།།ཡེ་ཤེས་ཀུན་ཏུ་འགྲོ་བའི་དོན་ནི་གང་ཟག་དང་ཆོས་ལ་བདག་མེད་པར་མཁས་པ་དང་ལྡན་པའི་ཕྱིར་རོ།།མྱ་ངན་ལས་འདས་པ་ཀུན་ཏུ་འགྲོ་བའི་དོན་ནི་འཁོར་བ་དང་ཞི་བ་རོ་གཅིག་aཔའི་ཕྱིར་ཏེ།དེ་དག་གིས་ཉེས་པ་དང་ཡོན་ཏན་ལ་རྣམ་པར་མི་རྟོག་པའི་ཕྱིར།དེ་ལ་འཁོར་བ་དང་མྱ་ངན་ལས་འདས་པ་ལ་བྱེ་བྲག་མེད་དོ།།ཁས་ལེན་པའི་དོན་དུ་ཚིགས་སུ་བཅད་པ།གང་ཞིག་དགའ་བ་མང་པོས་བྱང་ཆུབ་མཆོག་དོན་གཉེར།།གང་ཞིག་སྐྱོ་བ་མེད་པར་དཀའ་བ་ཡང་aདག་སྤྱོད།།གང་ཞིག་རྣམ་སངས་རྒྱས་ནས་སངས་རྒྱས་ཀུན་མཉམ་འགྱུར།།བློ་ལྡན་དེ་ནི་ཁས་ལེན་མཆོག་ཏུ་ཤེས་པར་བྱ།།འདིར་ནི་ཁྱད་པར་རྣམ་པ་གསུམ་གྱིས་
102.	ཁས་ལེན་པ་ཉིད་ཀྱི་ཁྱད་པར་སྟོན་ཏེ།སྨོན་ལམ་གྱི་ཁྱད་པར་ནི་འདི་ལྟར་སངས་རྒྱས་གང་ཁོ་ན་ལས་སྐྱབས་སུ་འགྲོ་བ་དེ་ཁོ་ནའི་དངོས་པོ་aདོན་དུ་གཉེར་བ་སྟེ།དེའི་ཡོན་ཏན་གྱི་ཁྱད་པར་ཤེས་པ་ཉིད་ཀྱིས་རབ་ཏུ་དགའ་བ་མང་བའི་ཕྱིར་རོ།།སྒྲུབ་པའི་ཁྱད་པར་ནི།འདི་ལྟར་སྐྱོ་བ་མེད་པར་དཀའ་བ་སྤྱོད་པའོ།།ཐོབ་པའི་ཁྱད་པར་ནི་འདི་ལྟར་མངོན་པར་རྫོགས་པར་སངས་རྒྱས་ནས་སངས་རྒྱས་ཐམས་ཅད་aདང་མཉམ་པ་ཉིད་དུ་འགྱུར་བའོ།།ཡང་ཁས་ལེན་པའི་ཁྱད་པར་དེ་ཉིད་སངས་རྒྱས་ཀྱི་སྲས་ཀྱི་མཆོག་ཉིད་དུ་ལེགས་པར་སྐྱེས་པས་
103.	ཚིགས་སུ་བཅད་པ་གཞན་གྱིས་སྟོན་ཏེ།སངས་རྒྱས་སྲས་ཀྱི་མཆོག་ཏུ་ལེགས་པར་གང་སྐྱེས་པ།།སེམས་དང་ཤེས་རབ་དང་ནི་ཚོགས་ལྡན་སྙིང་རྗེ་འདི།།ས་བོན་aམ་དང་མངལ་ནས་མ་མ་མཚུངས་པ་མེད།།བློ་ལྡན་དེ་ནི་ཁས་ལེན་མཆོག་ཏུ་ཤེས་པར་བྱ།།ལེགས་པར་སྐྱེས་པ་དེ་ཡང་བཙུན་པར་སྐྱེས་པའི་ཁྱད་པར་གྱིས་སྟོན་པར་བྱེད་དེ།ས་བོན་དང༌།མ་དང༌།མངལ་གྱི་གནས་དང༌།མ་མ་མཚུངས་པ་མེད་པས་སོ།།སེམས་བསྐྱེད་པ་ནི་ས་aབོན་ནོ།།ཤེས་རབ་ཀྱི་ཕ་རོལ་ཏུ་ཕྱིན་པ་ནི་བྱང་ཆུབ་སེམས་དཔའི་མའོ།།བསོད་ནམས་དང་ཡེ་ཤེས་ཀྱི་ཚོགས་དང་ལྡན་པ་ནི་མངལ་གྱི་
104.	གནས་ཏེ་རྟེན་དུ་གྱུར་པའི་ཕྱིར་རོ།།སྙིང་རྗེ་ནི་མ་མ་སྟེ་དེས་བསྐྱེད་པའི་ཕྱིར་རོ།།ལེགས་པར་སྐྱེས་
105.	པ་དེ་ཉིད་
106.	ལུས་ཀྱི་ཁྱད་ཀྱིས་
107.	ཁྱད་པར་དུ་བྱེད་ཅིང༌།ཡང་ཁས་aལེན་པ་དེ་ཉིད་ཀྱི་ཁྱད་པར་ཚིགས་སུ་བཅད་པ་གཞན་གྱིས་སྟོན་ཏེ།སྣ་ཚོགས་མཚན་རྣམས་ཀུན་གྱིས་དེའི་ལུས་བརྒྱན།།སེམས་ཅན་ཐམས་ཅད་སྨིན་པར་བྱེད་སྟོབས་ཐོབ།།སངས་རྒྱས་བདེ་ཆེན་མཐའ་ཡས་ཞི་བ་རྙེད
108.	།།སེམས་ཅན་ཀུན་བསྐྱབ་ཐབས་ཆེན་བཤམ་པ་ཤེས།།ལུས་ཀྱི་ཁྱད་aཔར་ནི་ཁྱད་པར་རྣམ་པ་བཞིས་སྟོན་ཏེ།གཟུགས་བཟང་བའི་ཁྱད་པར་ནི།མཚན་རྣམས་ཀྱིས་བརྒྱན་པའི་ཕྱིར་རོ།།སྣ་ཚོགས་ཞེས་སྨོས་པ་ནི།འཁོར་
109.	ལོས་སྒྱུར་བ་ལ་སོགས་པའི་མཚན་ལས་ཁྱད་པར་དུ་བྱ་བའི་ཕྱིར་རོ།།སྟོབས་ཀྱི་ཁྱད་པར་ནི།སེམས་ཅན་ཐམས་ཅད་ཡོངས་སུ་སྨིན་པར་བྱ་aབའི་སྟོབས་ཐོབ་པའི་ཕྱིར་རོ།།བདེ་བའི་ཁྱད་པར་ནི་སངས་རྒྱས་ཀྱི་བདེ་བ་ཆེན་པོ་མཐའ་ཡས་པ་ཞི་བ་རྙེད་པའི་ཕྱིར་རོ།།ཡེ་ཤེས་ཀྱི་ཁྱད་པར་ནི་སེམས་ཅན་ཐམས་ཅད་ཡོངས་སུ་བསྐྱབ་པར་བྱ་བའི་ཐབས་ཆེན་པོ་བཤམ་པ་ཤེས་པའི་ཕྱིར་རོ།།ཕུན་སུམ་ཚོགས་པ་རྣམ་པ་འདི་བཞིས་རྒྱལ་པོའི་སྲས་བཙུན་aཔར་སྐྱེས་སོ་ཞེས་བྱ་བར་ཤེས་ཏེ།འདི་ལྟ་སྟེ།གཟུགས་ཕུན་སུམ་ཚོགས་པ་དང༌།སྟོབས་ཕུན་སུམ་ཚོགས་པ་དང༌།བདེ་བ་ཕུན་སུམ་ཚོགས་པ་དང༌།རང་གི་བཟོ་ཤེས་པ་ཕུན་སུམ་ཚོགས་པའོ།།ཡང་ལེགས་པར་སྐྱེས་པ་དེ་ཉིད་སངས་རྒྱས་ཀྱི་གདུང་རྒྱུན་
110.	མི་གཅོད་པའི་སྒོ་ནས་ཚིགས་aསུ་བཅད་པ་གཞན་གྱིས་སྟོན་ཏེ།སངས་རྒྱས་ཀུན་གྱིས་འོད་ཟེར་ཆེན་པོས་དབང་བསྐུར་བྱིན།།དེ་ནི་ཆོས་ལ་དབང་བ་ཀུན་དང་ཡང་དག་ལྡན།།སངས་རྒྱས་འཁོར་གྱི་དཀྱིལ་འཁོར་སྟོན་པའི་རྣམ་པར་
111.	ཤེས།།བསླབ་པ་བཅའ་བས་ཚར་བཅད་ཕན་འདོགས་བྱེད་ལ་བརྩོན།།རྒྱུ་བཞིས་རྒྱལ་aཔོའི་སྲས་སུ་བཙུན་པར་སྐྱེས་པ་རང་གི་རིགས་མི་གཅོད་དེ།དབང་བསྐུར་
112.	བ་ཐོབ་པ་དང༌།དབང་ཐོགས་པ་མེད་པ་དང༌།རྩོད་
113.	པ་བརྟག་པ་ལ་མཁས་པ་དང༌།ཚར་གཅོད་
114.	པ་དང༌།ཕན་འདོགས་པར་བྱེད་པས་སོ།།དེ་དང་ཆོས་མཐུན་
115.	པར་བྱང་ཆུབ་སེམས་དཔའ་ཡང་འོད་ཟེར་དག་གིས་དབང་aབསྐུར་བ་ཐོབ་
116.	པ་དང༌།ཡེ་ཤེས་ཐོགས་པ་མེད་པའི་ཕྱིར་ཆོས་ཐམས་ཅད་ལ་དབང་
117.	དང་ལྡན་པ་དང༌།སངས་རྒྱས་ཀྱི་འཁོར་གྱི་དཀྱིལ་འཁོར་དུ་སྟོན་པའི་རྣམ་པ་
118.	ཤེས་པ་དང༌།བསླབ་པའི་གཞི་བཅའ་བས་ཉེས་པ་དང་ལྡན་པ་དང་ཡོན་ཏན་དང་ལྡན་པ་རྣམས་ཚར་བཅད་པ་དང་ཕན་འདོགས་པར་བྱེད་པ་ཉིད་དོ།།aཡང་ཁས་ལེན་པའི་ཁྱད་པར་དེ་ཉིད་བློན་པོ་ཆེན་པོ་ལྟ་བུར་ཚིགས་སུ་བཅད་པ་གཞན་གྱིས་སྟོན་ཏེ།བློན་པོ་ཆེན་པོ་ལྟ་བུར་ཕ་རོལ་ཕྱིན་ལ་འཇུག་པའི་ཕྱིར།།བྱང་ཆུབ་ཆེན་པོའི་ཕྱོགས་མཐུན་བདལ་ལ་རྟག་
119.	ཏུ་སྤྱན་བྱེད་ཕྱིར།།གསང་བའི་གནས་ནི་རྣམ་གསུམ་རྟག་ཏུ་ཡང་དག་འཛིན་པའི་ཕྱིར།།aསེམས་ཅན་མང་དོན་རྟག་ཏུ་རྒྱུན་མི་འཆད་པར་རབ་བྱེད་ཕྱིར།།འདི་ལ་རྒྱུ་བཞིས་
120.	བློན་པོ་ཆེན་པོར་བཞག་སྟེ།བཙུན་
121.	མོའི་ནང་དུ་འགྲོ་བའི་ཕྱིར་ནང་ན་སྤྱོད་པ་ཉིད་དང༌།མཛོད་ཐམས་ཅད་ཀྱི་སྤྱན་
122.	ཉིད་དང༌།གསང་གཏམ་ལ་ཡིད་བརྟན་པ་ཉིད་དང༌།བགོ་བཤའ་ལ་དབང་པོ་
123.	ཉིད་ཀྱིས་aསོ།།དེ་དང་ཆོས་མཐུན་པར་བྱང་ཆུབ་སེམས་དཔའ་ཡང་ཕ་རོལ་ཏུ་ཕྱིན་པ་རྣམས་ལ་འཇུག་པ་དང༌།མདོ་སྡེ་དེ་དང་དེ་དག་ལས་བྱང་ཆུབ་ཆེན་པོའི་ཕྱོགས་དང་མཐུན་པ་བདལ་བ་རྣམས་ལ་མི་བརྗེད་པའི་ཆོས་ཅན་ཡིན་པའི་ཕྱིར་རྟག་ཏུ་སྤྱན་བྱེད་པ་དང༌།རྟག་ཏུ་སྐུ་དང་གསུང་དང་ཐུགས་ཀྱི་aགསང་བ་རྣམ་པ་གསུམ་འཛིན་པ་དང༌།སེམས་ཅན་མཐའ་ཡས་པའི་དོན་བྱེད་པའི་ཕྱིར།རྟག་ཏུ་རྒྱུན་མི་འཆད་པར་སེམས་ཅན་མང་པོའི་དོན་བྱེད་པའོ།།རྟོགས་པའི་དོན་དུ་ཚིགས་སུ་བཅད་པ།བསོད་ནམས་ཕུང་ཆེན་སྲིད་གསུམ་བླ་མ་སྲིད་པའི་བདེ་བ་དང་།།aསྡུག་བསྔལ་ཕུང་པོ་ཆེན་པོ་རབ་ཞི་བློ་མཆོག་བདེ་བ་དང༌།།ཆོས་མང་ཕུང་པོ་མཆོག་རབ་རྟག་པའི་སྐུ་སྟེ་དགེ་བའི་ཚོགས།།བག་ཆགས་བཟློག་ཅིང་སྲིད་དང་ཞི་ལས་རྣམ་པར་གྲོལ་བ་འཐོབ།།དེ་ལ་ཆོས་འདི་ལ་མོས་པའི་དུས་ཉིད་ན་བསོད་ནམས་ཀྱི་ཕུང་པོ་ཆེན་པོ་འཐོབ་བོ།།སེམས་བསྐྱེད་པའི་aདུས་ན་སྲིད་པ་གསུམ་གྱི་བླ་མ་ཉིད་དོ།།བསམས་བཞིན་དུ་སྐྱེ་བ་ཡོངས་སུ་འཛིན་པའི་དུས་ན་སྲིད་པའི་བདེ་བའོ།།མངོན་པར་རྟོགས་པའི་དུས་ན་སེམས་ཅན་ཐམས་ཅད་བདག་ཉིད་
124.	དུ་ཁས་བླངས་པས་སྡུག་བསྔལ་གྱི་ཕུང་པོ་ཆེན་པོ་རབ་ཏུ་ཞི་བ་སྟེ།འདིས་རབ་ཏུ་ཞི་བར་བྱེད་པས་ན་རབ་ཏུ་ཞི་བའོ།།aམི་སྐྱེ་བའི་ཆོས་ལ་བཟོད་པ་ཐོབ་
125.	པའི་དུས་ན་བློ་མཆོག་གི་བདེ་བའོ།།མངོན་པར་རྫོགས་པར་བྱང་ཆུབ་པའི་དུས་ན་ཆོས་མང་པོའི་ཕུང་པོ་ལ་སོགས་པ་སྟེ།དེ་ལ་སངས་རྒྱས་རྣམས་ཀྱི་ཆོས་ཀྱི་སྐུ་ནི་མདོ་
126.	སྡེ་ལ་སོགས་པའི་ཆོས་མཐའ་ཡས་པའི་འབྱུང་གནས་ཡིན་པའི་ཕྱིར་ཆོས་མང་ཕུང་པོའོ།།ཆོས་ཐམས་aཅད་ཀྱི་མཆོག་ཡིན(་པའི)བའི་ཕྱིར་མཆོག་རབ་བོ།།ཟད་མི་ཤེས་པའི་ཕྱིར་རྟག་པའོ།།སྟོབས་དང་མི་འཇིགས་པ་ལ་སོགས་པ་དགེ་བའི་ཆོས་རྣམས་བསགས་པའི་ཕྱིར་དགེ་བའི་ཚོགས་སོ།།དེ་ལྟ་བུའི་སྐུ་དེ་ལ
127.	།བག་ཆགས་བཟློག་པ་དང༌།འཁོར་བ་དང་མྱ་ངན་ལས་འདས་པ་དག་ལ་མི་གནས་པའི་aཕྱིར་སྲིད་པ་དང་
128.	ཞི་བ་དག་ལས་རྣམ་པར་གྲོལ་བ་འཐོབ་སྟེ།རྣམ་པ་དེ་བརྒྱད་ནི་རྟོགས་པའི་དོན་ཏོ།།ཟིལ་གྱིས་གནོན་པའི་དོན་དུ་ཚིགས་སུ་བཅད་པ།བློ་ལྡན་ཉན་ཐོས་ཚོགས་བཅས་དགེ་བ་རྒྱ་ཆེན་དོན་ཆེ་དང༌།།མཐའ་ཡས་རྟག་རྒྱུན་མི་འཆད་ཟད་མི་ཤེས་པས་ཟིལ་གྱིས་གནོན།།དགེ་བདེ་aཡང་འཇིག་རྟེན་འཇིག་རྟེན་མ་ཡིན་ཡོངས་སྨིན་བྱེད།།དབང་འབྱོར་རྙེད་པ་དེ་ནི་ཕུང་པོ་ཞི་བས་ཟད་མི་ཤེས།།བྱང་ཆུབ་སེམས་དཔའ་རྒྱུ་བཞིས་ཉན་ཐོས་རྣམས་ཟིལ་གྱིས་གནོན་ཏེ།དགེ་བའི་རྩ་བརྒྱ་ཆེ་བ་ཉིད་དང༌།དོན་ཆེ་བ་ཉིད་དང༌།ཚད་མེད་པ་ཉིད་དང༌།ཟད་མི་ཤེས་པ་ཉིད་ཀྱིས་སོ།།aདགེ་བ་རྣམ་པ་བཞི་བཤད་པ་གང་ཡིན་པ་དེ་ཡང་འཇིག་རྟེན་དང་འཇིག་རྟེན་མ་ཡིན་པ་དང༌།ཡོངས་སུ་སྨིན་པར་བྱེད་པ་དང༌།དབང་འབྱོར་པ་རྙེད་པ་སྟེ།འཇིག་རྟེན་པ་དང༌།
129.	འཇིག་རྟེན་ལས་འདས་པ་དང༌།ཡོངས་སུ་སྨིན་པར་བྱེད་པ་དང༌།དབང་འབྱོར་པའོ།།ཡོན་ཏན་དེ་བཞི་ནི་དགེ་བའི་aདབང་དུ་བྱས་ཏེ་བསྟན་པ་ཡིན་ནོ།།དབང་འབྱོར་པ་གང་ཡིན་པ་དེ་ནི་ཕུང་པོ་ཞི་བས་ཟད་
130.	མི་ཤེས་པར་རིག་པར་བྱ་སྟེ།ཕུང་པོའི་
131.	ལྷག་མ་མེད་པའི་མྱ་ངན་ལས་འདས་པར་ཡང་མི་ཟད་པའི་ཕྱིར་རོ།།སྐྱབས་སུ་འགྲོ་བ་བརྗོད་པར་ཚིགས་སུ་བཅད་པ།འདི་ནི་དེའི་
132.	དངོས་འདོད་པས་ཁས་ལེན་དེ་ཡང་སྙིང་aབརྩེ་ལས་རིག་བྱ།།དེ་ལས་རྣམ་པ་ཀུན་མཁྱེན་ཕན་དང་བདེ་བྱེད་དཀའ་
133.	ལ་སྐྱོ་བ་མེད།།ངེས་པར་འབྱུང་ལ་ཐེག་པ་ཀུན་གྱིས་རྟོན་པའི་ཡོན་ཏན་རྟག་ཏུ་ལྡན།།བརྡ་དང་ཆོས་ཉིད་ཐོབ་པ་བློ་ལྡན་རྣམས་ཀྱི་སྐྱབས་འགྲོ་འདི་མཆོག་ཡིན།།འདིས་ནི་སྐྱབས་སུ་འགྲོ་བའི་ངོ་བོ་ཉིད་
134.	དང༌།རྒྱུ་དང༌།aའབྲས་བུ་དང༌།ལས་དང་ལྡན་པ་དང༌།དབྱེ་བའི་དོན་རྣམས་བསྟན་ཏེ།སངས་རྒྱས་ཉིད་འདོད་པས་ཁས་ལེན་པ་ནི་སྐྱབས་སུ་འགྲོ་བའི་ངོ་བོ་ཉིད་ཡིན་ནོ།།དེ་ཡང་སྙིང་རྗེ་ལས་རིག་
135.	པར་བྱའོ་ཞེས་བྱ་བ་ནི་རྒྱུའོ།།དེ་ལས་རྣམ་པ་ཐམས་ཅད་མཁྱེན་པ་ཉིད་ཅེས་བྱ་བ་ནི་འབྲས་བུའོ།།སེམས་aཅན་རྣམས་ལ་ཕན་པ་དང་བདེ་བ་བྱེད་ཅིང་དཀའ་བ་སྤྱད་པ་དག་ལ་མི་སྐྱོ་བ་ནི་ལས་སོ།།ངེས་པར་འབྱུང་བར་བྱ་བ་ལ་ཐེག་པ་ཐམས་ཅད་ཀྱིས་རྟོན་པའི་ཡོན་ཏན་དང་ལྡན་པ་ནི་ལྡན་པའོ།།བརྡར་བཏགས་
136.	པ་དང་ཆོས་ཉིད་ཀྱིས་ཐོབ་པ་རགས་པ་དང་ཕྲ་བའི་ཁྱད་པར་གྱིས་རབ་ཏུ་དབྱེ་བའི་མཚན་ཉིད་ནི་དབྱེ་aབའོ།།སྐྱབས་སུ་འགྲོ་བའི་ཁྱད་པར་གྱི་ཚིགས་སུ་བཅད་པ།སྐྱབས་སུ་འགྲོ་བ་འདིར་སོང་དོན་ཆེན་ཏེ།།དེ་ནི་དཔག་མེད་ཡོན་ཏན་ཚོགས་འཕེལ་འགྱུར།།འགྲོ་བ་འདི་ལ་སྙིང་རྗེའི་བསམ་པས་ཁྱབ།།མཚུངས་མེད་འཕགས་ཆེན་ཆོས་ཀྱང་རྒྱལ་བར་བྱེད།།འདིར་སྐྱབས་སུ་འགྲོ་བའི་
137.	aདོན་ཆེ་བ་ཉིད་ནི་རང་དང་གཞན་གྱི་དོན་སྒྲུབ་པ་དག་གིས་སྟོན་ཏེ།རང་གི་དོན་སྒྲུབ་པ་ནི་ཡོན་ཏན་རྣམ་པ་མང་པོ་དཔག་ཏུ་མེད་པ་འཕེལ་བས་སོ།།དཔག་ཏུ་མེད་པ་ཉིད་ནི་རྟོག་གེ་དང་གྲངས་དང་དུས་ཀྱིས་དཔག་ཏུ་མེད་པ་ཉིད་ལས་རིག་པར་བྱ་སྟེ།ཡོན་ཏན་འཕེལ་བ་དེ་ནི་རྟོག་གེས་ཀྱང་དཔག་ཏུ་aམེད་ལ་གྲངས་ཀྱིས་ཀྱང་མ་ཡིན་ནོ།།གཏན་དུ་བ་ཡིན་པའི་ཕྱིར་དུས་ཀྱིས་ཀྱང་མ་ཡིན་ནོ།།གཞན་གྱི་དོན་སྒྲུབ་པ་ཡང་བསམ་པའི་སྒོ་ནས་ནི་སྙིང་རྗེས་
138.	ཁྱབ་པས་སོ།།སྦྱོར་བའི་སྒོ་ནས་ཐེག་པ་ཆེན་པོའི་ཆོས་རྒྱས་པར་བྱེད་པའི་ཕྱིར་ཏེ།ཐེག་པ་ཆེན་པོ་ནི་aའཕགས་པ་ཆེན་པོ་རྣམས་ཀྱི་ཆོས་ཡིན་ནོ།།སྐྱབས་སུ་འགྲོ་བའི་སྐབས་རྫོགས་སོ།།།།རིགས་རབ་ཏུ་དབྱེ་བ་བསྡུ་བར་ཚིགས་སུ་བཅད་པ།ཡོད་དང་མཆོག་དང་མཚན་ཉིད་དང་།།རྟགས་དང་རིགས་རབ་
139.	དབྱེ་བ་དང༌།།ཉེས་དམིགས་དང་ནི་ཕན་ཡོན་དང༌།།དཔེ་རྣམ་གཉིས་ཏེ་aརྣམ་པ་བཞི།།འདིས་ནི་རིགས་ཡོད་པ་ཉིད་དང༌།མཆོག་ཉིད་དང༌།མཚན་ཉིད་དང༌།རྟགས་དང༌།རབ་ཏུ་དབྱེ་བ་དང༌།ཉེས་དམིགས་དང༌།ཕན་ཡོན་དང༌།དཔེ་ཞེས་བྱ་བ་ཁྱད་
140.	པར་དེ་དག་བསྡུས་ཏེ།ཁྱད་པར་དེ་དག་ཀྱང་སོ་སོར་རྣམ་པ་བཞི་བཞིའོ།།ཡོད་པ་ཉིད་དུ་རྣམ་པར་དབྱེ་བར་aཚིགས་སུ་བཅད་པ།ཁམས་རྣམས་དང་ནི་མོས་པ་དང༌།།སྒྲུབ་པ་ཐ་དད་དབྱེ་བ་དང༌།།འབྲས་བུ་ཐ་དད་དམིགས་པའི་ཕྱིར།།རིགས་ཡོད་ཉིད་དུ་ངེས་པར་བརྗོད།།སེམས་ཅན་རྣམས་ནི་ཁམས་སྣ་ཚོགས་པ་ཡིན་པའི་ཕྱིར།ཁམས་ཀྱི་དབྱེ་བ་དཔག་ཏུ་མེད་དེ།ཇི་སྐད་དུ།བ་རུ་རའི་aམདོ་ལས་བཤད་པ་ལྟ་བུའོ།།དེ་ལྟ་བས་ན་ཁམས་ཀྱི་དབྱེ་བ་དེ་ལྟ་བུ་ཡང་ཡིད་ཆེས་པར་བྱ་དགོས་པས་ཐེག་པ་གསུམ་གྱི་རིགས་ཐ་དད་པ་ཡོད་དོ།།སེམས་ཅན་རྣམས་ཀྱི་མོས་པ་ཐ་དད་པ་ཡང་དམིགས་ཏེ།ཐོག་མ་ཁོ་ནར་ལ་ལ་ཐེག་པ་འགའ་ཞིག་ཁོ་ན་ལ་མོས་པར་འགྱུར་རོ།།དེ་ནི་རིགས་ཀྱི་aདབྱེ་བ་མེད་པར་མི་འགྱུར་རོ།།རྐྱེན་གྱི་
141.	དབང་གིས་མོས་པ་བསྐྱེད་དུ་ཟིན་ཀྱང་སྒྲུབ་པ་ཐ་དད་པ་དམིགས་ཏེ།ཁ་ཅིག་ནི་ངེས་པར་སྒྲུབ་ལ།ཁ་ཅིག་ནི་མ་ཡིན་ནོ།།དེ་ཡང་རིགས་ཀྱི་དབྱེ་བ་མེད་པར་མི་འགྱུར་རོ།།འབྲས་བུ་ཐ་དད་པ་བྱང་ཆུབ་དམན་པ་དང༌།འབྲིང་དང༌།ཁྱད་པར་ཅན་རྣམས་ཀྱང་aདམིགས་ཏེ།དེ་ཡང་འབྲས་བུ་ནི་ས་བོན་གྱི་ངོ་བོ་དང་མཐུན་པའི་ཕྱིར།རིགས་ཀྱི་དབྱེ་བ་མེད་པར་མི་འགྱུར་རོ།།མཆོག་ཉིད་དུ་རྣམ་པར་དབྱེ་བར་ཚིགས་སུ་བཅད་པ།དེ་དགེ་ཁྱད་པར་འཕགས་པ་དང་།།ཐམས་ཅད་དང་ནི་དོན་ཆེན་དང༌།མི་ཟད་པ་ཡི་རྒྱུ་མཚན་ཕྱིར།།རིགས་མཆོག་aཉིད་ཅེས་བརྗོད་པ་ཡིན།།འདིར་རིགས་ནི་རྒྱུ་མཚན་རྣམ་པ་
142.	བཞིས་མཆོག་ཉིད་དུ་སྟོན་ཏེ།རིགས་དེ་ནི་དགེ་བའི་རྩ་བ་རྣམས་ཁྱད་པར་དུ་འཕགས་པ་དང༌།ཐམས་ཅད་དང་།དོན་ཆེན་པོ་དང༌།མི་ཟད་པ་ཉིད་ཀྱི་རྒྱུ་མཚན་ཡིན་ནོ།།ཉན་ཐོས་རྣམས་ཀྱི་དགེ་བའི་རྩ་བ་ནི་དེ་ལྟར་སྦྱངས་པ་
143.	aམ་ཡིན་ནོ།།ཐམས་ཅད་ཡོད་པ་ཡང་མ་ཡིན་ཏེ།སྟོབས་དང་མི་འཇིགས་པ་ལ་སོགས་པ་མེད་པའི་ཕྱིར་རོ།།དོན་ཆེན་པོ་ཡང་མ་ཡིན་ཏེ།གཞན་གྱི་དོན་མེད་པའི་ཕྱིར་རོ།།མི་ཟད་པ་ཡང་མ་ཡིན་ཏེ།ཕུང་པོའི་ལྷག་མ་མེད་པའི་
144.	མྱ་ངན་ལས་འདའ་བར་མཐར་ཐུག་པའི་ཕྱིར་རོ།།མཚན་aཉིད་རྣམ་པར་དབྱེ་བར་ཚིགས་སུ་བཅད་པ།རང་བཞིན་དང་ནི་རྒྱས་པ་དང༌།།དེ་ནི་རྟེན་དང་བརྟེན་
145.	པ་དང་།།ཡོད་མེད་གཉིས་
146.	དང་ཡོན་ཏན་ནི།།སྒྲོལ་བའི་དོན་དུ་ཤེས་པར་བྱ།།འདིས་ནི་རིགས་རྣམ་པ་བཞི་སྟོན་ཏེ།རང་བཞིན་དུ་གནས་པ་དང༌།ཡང་དག་པར་བསྒྲུབས་པ་དང༌།རྟེན་གྱི་
147.	ངོ་བོ་ཉིད་དང་།བརྟེན་aཔའི་ངོ་བོ་ཉིད་དེ་དེ་
148.	དག་ཉིད་དང་གོ་རིམས་བཞིན་ནོ།།དེ་ནི་རྒྱུའི་དངོས་པོར་ཡོད་དོ།།འབྲས་བུའི་དངོས་པོར་མེད་དོ།།རིགས་ནི་ཡོན་ཏན་སྒྲོལ་བའི་དོན་དུ་ཡང་རིག་པར་བྱ་སྟེ།འདི་ལས་ཡོན་ཏན་སྒྲོལ་ཞིང་འབྱུང་བའི་ཕྱིར་རོ།།རྟགས་རྣམ་པར་དབྱེ་བར་ཚིགས་སུ་བཅད་པ།སྦྱོར་བའི་སྔོན་དུ་aསྙིང་རྗེ་དང་།།མོས་པ་དང་ནི་བཟོད་པ་དང༌།།དགེ་བ་ཡང་དག་སྤྱོད་པ་ནི།།རིགས་ཀྱི་
149.	རྟགས་སུ་ཤེས་པར་བྱ།།བྱང་ཆུབ་སེམས་དཔའི་རིགས་ཀྱི་རྟགས་ནི་རྣམ་པ་བཞི་སྟེ།སྦྱོར་བའི་སྔོན་རོལ་ཉིད་ནས་སེམས་ཅན་རྣམས་ལ་སྙིང་རྗེ་བ་དང༌།ཐེག་པ་ཆེན་པོའི་ཆོས་ལ་མོས་པ་དང༌།དཀའ་བ་སྤྱད་པ་དག་ལ་ཇི་མི་སྙམ་པའི་དོན་གྱིས་བཟོད་པ་དང༌།ཕ་རོལ་ཏུ་ཕྱིན་པའི་རང་བཞིན་གྱི་དགེ་བ་ཡང་དག་པར་སྤྱོད་པའོ།།རབ་ཏུ་དབྱེ་བ་རྣམ་པར་དབྱེ་བར་ཚིགས་སུ་བཅད་པ།རིགས་ནི་ངེས་དང་མ་ངེས་པ།།རྐྱེན་རྣམས་ཀྱིས་ནི་མི་འཕྲོགས་དང༌།།འཕྲོག་
150.	པ་ཉིད་དེ་མདོར་ན་རིགས།།aདབྱེ་བ་འདི་ནི་རྣམ་པ་བཞི།།རིགས་ནི་མདོར་ན་རྣམ་པ་བཞི་སྟེ།ངེས་པ་དང་མ་ངེས་པ་དང་དེ་དག་ཉིད་གོ་རིམས་བཞིན་དུ་རྐྱེན་རྣམས་ཀྱིས་མི་འཕྲོགས་པ་དང་འཕྲོག་
151.	པའོ།།ཉེས་དམིགས་རྣམ་པར་དབྱེ་བར་ཚིགས་སུ་བཅད་པ།ཉོན་མོངས་གོམས་དང་གྲོགས་ངན་དང༌།།ཕོངས་དང་གཞན་གྱི་aདབང་ཉིད་དེ།།མདོར་ན་རིགས་ཀྱི་ཉེས་དམིགས་ནི།།རྣམ་པ་བཞི་རུ་ཤེས་པར་བྱ།།བྱང་ཆུབ་སེམས་དཔའི་རིགས་ཀྱི་ཉེས་དམིགས་ནི།གང་གིས་ན་རིགས་ལ་གནས་ཀྱང་ཡོན་ཏན་དག་ལ་
152.	མི་འཇུག་པ་ནི་མདོར་ན་རྣམ་པ་བཞི་སྟེ།ཉོན་མོངས་པ་མང་བ་aདང༌།མི་དགེ་བའི་གྲོགས་པོ་དང༌།ཡོ་བྱད་ཀྱིས་ཕོངས་པ་དང༌།གཞན་གྱི་དབང་དུ་གྱུར་པའོ།།ཕན་ཡོན་རྣམ་པར་དབྱེ་བར་ཚིགས་སུ་བཅད་པ།རིང་མོ་ཞིག་ན་ངན་སོང་དུ།།འགྲོ་ཞིང་མྱུར་དུ་ཐར་པ་དང༌།།དེ་ནའང་སྡུག་བསྔལ་ཆུང་དུ་ངུ་མྱོང༌།།སྐྱོ་བཅས་སེམས་ཅན་སྨིན་aབར་བྱེད།།བྱང་ཆུབ་སེམས་དཔའི་རིགས་ལ་ཕན་ཡོན་རྣམ་པ་བཞི་སྟེ།རིང་མོ་ཞིག་ན་ངན་སོང་དུ་འགྲོ་བ་དང་།དེ་དག་ནས་མྱུར་དུ་ཐར་པ་དང༌།དེ་དག་ཏུ་སྐྱེས་ན་
153.	ཡང་སྡུག་བསྔལ་ཆུང་དུ་ངུ་མྱོང་བ་དང་།སེམས་སྐྱོ་ཞིང་དེར་སྐྱེས་པའི་སེམས་ཅན་རྣམས་སྙིང་རྗེས་ཡོངས་སུ་སྨིན་པར་བྱེད་པའོ།།aགསེར་གྱི་
154.	རིགས་ཆེན་པོ་
155.	དང་འདྲ་བར་ཚིགས་སུ་བཅད་པ།གསེར་གྱི་རིགས་བཞིན་ཤེས་པར་བྱ།།དགེ་བ་དཔག་ཏུ་མེད་པའི་གནས།།ཡེ་ཤེས་དང་ནི་དྲི་མེད་ལྡན།།མཐུ་རྣམས་ཀྱི་ཡང་གནས་ཡིན་ནོ།།གསེར་གྱི་རིགས་ཆེན་པོ་ནི་གསེར་རྣམ་པ་བཞིའི་གནས་སུ་འགྱུར་ཏེ།མང་པོ་aདང༌།འོད་གསལ་བ་དང༌།དྲི་མ་མེད་པ་དང༌།ལས་སུ་རུང་བའོ།།དེ་དང་ཆོས་མཐུན་པར་བྱང་ཆུབ་སེམས་དཔའི་རིགས་ཀྱང་དགེ་བའི་རྩ་བ་དཔག་ཏུ་མེད་པའི་གནས་དང༌།ཡེ་ཤེས་ཀྱི་གནས་དང༌།ཉོན་མོངས་པའི་དྲི་མ་མེད་པའི་གནས་དང༌།མངོན་པར་ཤེས་པ་ལ་སོགས་པའི་མཐུའི་aགནས་ཡིན་ཏེ།དེ་ལྟ་བས་ན་གསེར་གྱི་རིགས་ཆེན་པོ་ལྟ་བུར་རིག་
156.	པར་བྱའོ།།རིན་པོ་ཆེའི་རིགས་ཆེན་པོ་དང་འདྲ་བར་ཚིགས་སུ་བཅད་པ།རིན་ཆེན་མཆོག་རིགས་བཞིན་ཤེས་བྱ།།བྱང་ཆུབ་ཆེན་པོའི་རྒྱུ་མཚན་ཕྱིར།།ཡེ་ཤེས་ཆེ་དང་ཏིང་འཛིན་འཕགས།།སེམས་ཅན་མང་aཔོའི་དོན་གནས་ཕྱིར།།རིན་པོ་ཆེའི་རིགས་ཆེན་པོ་ནི་རིན་པོ་ཆེ་བཞིའི་གནས་སུ་འགྱུར་ཏེ།རིགས་དང་ལྡན་པ་དང༌།ཁ་དོག་ཕུན་སུམ་ཚོགས་པ་དང༌།དབྱིབས་ཕུན་སུམ་ཚོགས་པ་དང༌།ཚད་ཕུན་སུམ་ཚོགས་པའིའོ
157.	།།བྱང་ཆུབ་སེམས་དཔའི་རིགས་ཀྱང་དེ་དང་འདྲ་བར་རིག་
158.	པར་བྱ་སྟེ།aབྱང་ཆུབ་ཆེན་པོའི་རྒྱུ་མཚན་ཡིན་པའི་ཕྱིར་དང༌།ཡེ་ཤེས་ཆེན་པོའི་རྒྱུ་མཚན་ཡིན་པའི་ཕྱིར་དང༌།འཕགས་པའི་ཏིང་ངེ་འཛིན་གྱི་རྒྱུ་མཚན་ཡིན་པའི་ཕྱིར་ཏེ།ཏིང་ངེ་འཛིན་ནི་སེམས་ཡང་དག་པར་གནས་པའོ།།སེམས་ཅན་མང་པོ་ཡོངས་སུ་སྨིན་པར་བྱེད་པའི་རྒྱུ་མཚན་ཡིན་པའི་ཕྱིར་ཏེ།སེམས་aཅན་མཐའ་ཡས་པ་ཡོངས་སུ་སྨིན་པར་བྱེད་པའི་ཕྱིར་རོ
159.	།།རིགས་མེད་པ་ལ་གནས་པ་རྣམ་པར་དབྱེ་བར་ཚིགས་སུ་བཅད་པ།ལ་ལ་གཅིག་ཏུ་ཉེས་པར་སྤྱོད་ངེས་ཡོད།།ལ་ལ་དཀར་པོའི་ཆོས་རྣམས་ཀུན་ཏུ་བཅོམ།།ལ་ལ་ཐར་བའི་ཆ་མཐུན་དགེ་བ་མེད།།དཀར་པོ་དམན་པ་ཡོད་པ་རྒྱུ་དང་བྲལ།།aདོན་འདི་ལ་ནི་རིགས་མེད་པ་ལ་གནས་པ་ཡོངས་སུ་མྱ་ངན་ལས་མི་འདའ་བའི་ཆོས་ཅན་ཡིན་པར་བཞེད་དོ།།དེ་ཡང་མདོར་བསྡུ་ན་རྣམ་པ་གཉིས་ཏེ།དེའི་
160.	དུས་དང་གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ནོ།།དེའི་དུས་སུ་ཡོངས་སུ་མྱ་ངན་ལས་མི་འདའ་བའི་ཆོས་ཅན་ཡང་རྣམ་aཔ་བཞི་སྟེ།།གཅིག་ཏུ་ཉེས་པར་སྤྱོད་པ་དང༌།དགེ་བའི་རྩ་བ་ཀུན་ཏུ་ཆད་པ་དང༌།ཐར་པའི་ཆ་དང་མཐུན་པའི་དགེ་བའི་རྩ་བ་མེད་པ་དང༌།
161.	དགེ་བའི་རྩ་བ་དམན་པ་ཡོད་པ་ཚོགས་
162.	ཡོངས་སུ་མ་རྫོགས་པའོ།།གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ནི་རྒྱུ་དང་བྲལ་བ་སྟེ།གང་aལ་ཡོངས་སུ་མྱ་ངན་ལས་འདའ་བའི་རིགས་ཉིད་མེད་པའོ།།རང་བཞིན་དང་རྒྱས་པའི་རིགས་རྣམ་པར་དབྱེ་བ་ཉིད་དུ་ཚིགས་སུ་བཅད་པ།།ཟབ་ཅིང་རྒྱ་ཆེར་བཤད་པ་གཞན་ལ་ཕན་ཕྱིར་བསྟན་པའི་ཆོས་ཆེན་ལ།།མི་ཤེས་བཞིན་དུ་མོས་པ་ཤིན་ཏུ་རྒྱ་ཆེན་འབྱུང་
163.	ཞིང་སྒྲུབ་ལ་
164.	བཟོད།།དེ་དག་ཐ་མར་aརྣམ་པ་
165.	གཉིས་མཆོག་ཕུན་སུམ་ཚོགས་འགྱུར་གང་ཡིན་དེ།།བྱང་ཆུབ་སེམས་དཔའ་རང་བཞིན་ཡོན་ཏན་ལྡན་དེ་རྒྱས་པའི་རིགས་ལས་ཤེས།།ཟབ་ཅིང་རྒྱ་ཆེ་བར་བཤད་པ་གཞན་ལ་ཕན་པར་བྱ་བའི་ཕྱིར་བསྟན་པ་ཐེག་པ་ཆེན་པོའི་ཆོས་རྒྱ་ཆེན་པོ་ལ་ཟབ་ཅིང་རྒྱ་ཆེ་བའོ།།དོན་མི་ཤེས་བཞིན་དུ་མོས་པ་རྒྱ་ཆེན་པོ་འབྱུང་ཞིང་སྒྲུབ་པ་ལ་
166.	ཡང་མི་སྐྱོ་ལ།ཐ་མར་ཡང་ཕུན་སུམ་ཚོགས་པ་རྣམ་པ་གཉིས་ཀྱི་མཆོག་བྱང་ཆུབ་ཆེན་པོ་ཕུན་སུམ་ཚོགས་པ་འཐོབ་པར་འགྱུར་བ་
167.	ཡིན་པ་དེ་ནི་བྱང་ཆུབ་སེམས་དཔའི་རིགས་རང་བཞིན་གྱིས་ཡོན་ཏན་དང་ལྡན་པ་དང་རྒྱས་པའི་ཆེ་བ་ཡིན་པར་རིག་
168.	པར་བྱའོ།།རྣམ་པ་གཉིས་aཞེས་བྱ་བ་ནི།གཉིས་པོ་འཇིག་རྟེན་པ་དང་ཉན་ཐོས་དག་གོ།།མཆོག་ཅེས་བྱ་བ་ནི་ཁྱད་པར་དུ་འཕགས་པའོ།།འབྲས་བུའི་སྒོ་ནས་རིགས་ཁྱད་པར་དུ་
169.	བྱ་བར་ཚིགས་སུ་བཅད་པ།ཡོན་ཏན་ཤིན་ཏུ་རྒྱ་ཆེ་བྱང་ཆུབ་ཤིང་བསྐྱེད་ཕྱིར།།བདེ་དང་སྡུག་བསྔལ་ཆེན་པོ་ཞི་བ་ཐོབ་བྱའི་aཕྱིར།།བདག་དང་གཞན་ལ་ཕན་བདེ་བྱེད་པ་འབྲས་བུའི་ཕྱིར།།རིགས་
170.	མཆོག་དེ་ནི་རྩ་བ་བཟང་པོ་ལྟ་བུ་ཡིན།།འདིས་ནི་བྱང་ཆུབ་སེམས་དཔའི་རིགས་བྱང་ཆུབ་ཀྱི་ཤིང་རང་དང་གཞན་ལ་ཕན་པ་དང་བདེ་བ་བྱེད་པའི་འབྲས་བུ་ཅན་གྱི་
171.	རྩ་བ་བཟང་པོ་ཉིད་ཡིན་པར་བསྟན་ཏོ།།རིགས་ཀྱི་སྐབས་རྫོགས་aསོ།།།།སེམས་བསྐྱེད་པའི་མཚན་ཉིད་དུ་ཚིགས་སུ་བཅད་པ།སྤྲོ་བ་ཆེ་དང་རྩོམ་
172.	པ་ཆེ།།དོན་ཆེ་བ་དང་འབྱུང་བ་ཆེ།།བྱང་ཆུབ་སེམས་དཔའི་སེམས་དཔའ་
173.	སྟེ།།དོན་གཉིས་ལྡན་པའི་སེམས་འབྱུང་བ།།སྤྲོ་བ་ཆེན་པོ་ནི་གོ་ཆའི་བརྩོན་འགྲུས་ཀྱིས་ཏེ།ཟབ་མོ་དང་ཡུན་རིང་པོར་དཀའ་བ་aསྤྱད་པ་སྒྲུབ་པ་ལ་
174.	སྤྲོ་བའི་ཕྱིར་རོ།།རྩོམ་
175.	པ་ཆེན་པོ་ནི་གོ་ཆ་ཇི་ལྟ་བ་བཞིན་དུ་སྦྱོར་བའི་བརྩོན་འགྲུས་ཀྱིས་སོ།།དོན་ཆེན་པོ་ནི་བདག་དང་གཞན་ལ་ཕན་པའི་ཆེད་ཀྱི་ཕྱིར་རོ།།འབྱུང་བ་ཆེན་པོ་ནི་བྱང་ཆུབ་ཆེན་པོ་ཡང་དག་པར་འགྲུབ་པའི་ཕྱིར་རོ།།འདིས་ནི་
176.	ཡོན་ཏན་རྣམ་པ་གསུམ་ཡོངས་སུ་བསྟན་ཏེ།སྐྱེས་aབུ་བྱེད་པའི་ཡོན་ཏན་ནི་ཚིག་གཉིས་ཀྱིས་སོ།།དོན་བྱེད་པའི་ཡོན་ཏན་དང་འབྲས་བུ་ཡོངས་སུ་
177.	འཛིན་པའི་ཡོན་ཏན་ནི་ཚིག་གཉིས་ཀྱིས་སོ།།དོན་གཉིས་
178.	དང་ལྡན་པ་ནི་བྱང་ཆུབ་ཆེན་པོ་དང་སེམས་ཅན་གྱི་དོན་བྱ་བ་ལ་དམིགས་པའི་ཕྱིར་རོ།།ཡོན་ཏན་གསུམ་དང་དོན་གཉིས་ལ་དམིགས་པ་དང་ལྡན་པའི་སེམས་པ་aནི་སེམས་བསྐྱེད་པ་ཞེས་བྱའོ།།སེམས་བསྐྱེད་པ་རབ་ཏུ་དབྱེ་བར་ཚིགས་སུ་བཅད་པ།སེམས་བསྐྱེད་དེ་ནི་ས་རྣམས་ལ།།མོས་དང་ལྷག་བསམ་དག་པ་དང༌།།རྣམ་པར་སྨིན་པ་གཞན་དུ་འདོད།།དེ་བཞིན་སྒྲིབ་པ་སྤངས་པའོ།།བྱང་ཆུབ་སེམས་དཔའ་རྣམས་ཀྱི་སེམས་བསྐྱེད་པ་ནི་རྣམ་པ་བཞི་སྟེ།མོས་aཔས་སྤྱོད་པའི་ས་ལ་ནི་མོས་པ་ལས་འབྱུང་
179.	བའོ།།ས་བདུན་
180.	ལ་ནི་ལྷག་པའི་བསམ་པ་རྣམ་པར་དག་པའོ།།ས་བརྒྱད་པ་ལ་སོགས་པ་ལ་ནི་རྣམ་པར་སྨིན་པའོ།།སངས་རྒྱས་ཀྱིས་ལ་ནི་སྒྲིབ་པ་མེད་པའོ།།སེམས་བསྐྱེད་པ་རྣམ་པར་གཏན་ལ་དབབ་པར་ཚིགས་སུ་བཅད་པ་བཞི་སྟེ།དེ་ཡི་རྩ་བ་སྙིང་རྗེར་aའདོད།།རྟག་ཏུ་སེམས་ཅན་ཕན་པར་སེམས།།ཆོས་ལ་མོས་དང་དེ་བཞིན་དེའི།།ཡེ་ཤེས་ཚོལ་བར་དམིགས་པའོ།།གོང་དུ་འདུན་
181.	པ་འགྲོ་བ་སྟེ།།སྡོམ་པ་རྒྱ་ཆེན་དེ་ཡི་རྟེན།།ལམ་འགོག་པ་ནི་མི་མཐུན་ཕྱོགས།།སློང་ཞིང་དང་དུ་ལེན་པའོ།།བསོད་ནམས་ཡེ་ཤེས་རང་བཞིན་གྱི།།aདགེ་བའི་འཕེལ་བ་དེའི་ཕན་ཡོན།།ཕ་རོལ་ཕྱིན་ལ་རྟག་སྦྱོར་བ།།དེ་ནི་ངེས་པར་འབྱུང་བར་བརྗོད།།འདི་ཡི་མཐར་ཐུག་ས་ཡིན་ཏེ།།སོ་སོ་རང་གི་
182.	དེར་སྦྱོར་བས།།བྱང་ཆུབ་སེམས་དཔའི་སེམས་བསྐྱེད་པ།།རྣམ་པར་ངེས་པར་ཤེས་པར་བྱ།།དེ་ལ་རྣམ་པར་གཏན་ལ་དབབ་པ་ནི་འདི་ཡིན་ཏེ།aབྱང་ཆུབ་སེམས་དཔའ་རྣམས་ཀྱི་སེམས་བསྐྱེད་པ་རྣམ་པ་བཞི་པོ་འདིའི་རྩ་བ་ནི་གང༌།བསམ་པ་ནི་གང༌།མོས་པ་ནི་གང༌།དམིགས་པ་ནི་གང༌།འགྲོ་བ་ནི་གང༌།རྟེན་
183.	ནི་གང༌།ཉེས་དམིགས་ནི་གང༌།ཕན་ཡོན་ནི་གང་།ངེས་པར་འབྱུང་བ་ནི་གང༌།མཐར་ཐུག་པ་ནི་གང་ཞེ་ན།སྨྲས་པ།སྙིང་རྗེ་ཆེན་པོ་ནི་རྩ་aབའོ།།རྟག་ཏུ་སེམས་ཅན་ལ་ཕན་པར་སེམས་པའོ།།ཐེག་པ་ཆེན་པོའི་ཆོས་ལ་མོས་པའོ།།དེའི་ཡེ་ཤེས་ལ་ཚོལ་བར་དམིགས་པ་སྟེ།དེའི་ཡེ་ཤེས་ལ་ཚོལ་བའི་རྣམ་པར་དམིགས་པའི་ཕྱིར་རོ།།གོང་ནས་གོང་དུ་འདུན་པ་ནི་འགྲོ་བའོ།།བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ནི་རྟེན་ནོ།།ལམ་གཅོད་པ་ནི་aཉེས་དམིགས་ཏེ་ལམ་གཅོད་པ་དེ་ཡང་གང་ཞེ་ན།མི་མཐུན་པའི་ཕྱོགས་ཐེག་པ་གཞན་གྱི་སེམས་སློང་ཞིང་དང་དུ་ལེན་པའོ།།བསོད་ནམས་དང་ཡེ་ཤེས་ཀྱི་རང་བཞིན་གྱི་དགེ་བའི་རྩ་བ་འཕེལ་བ་ནི་ཕན་ཡོན་ནོ།།རྟག་ཏུ་ཕ་རོལ་ཏུ་ཕྱིན་པ་ལ་གོམས་པ་ནི་ངེས་པར་འབྱུང་བའོ།།ས་ནི་མཐར་aཐུག་པ་ཡིན་ཏེ།སོ་སོ་རང་གི་ས་ལ་སྦྱོར་བས་གང་ཞིག་ས་གང་ལ་ཞུགས་པའི་ས་དེ་ནི་དེའི་མཐར་ཐུག་
184.	པ་ཡིན་ནོ།།ཡང་དག་པར་བླང་
185.	པ་བརྡ་ལས་བྱུང་
186.	བའི་སེམས་བསྐྱེད་པར་ཚིགས་སུ་བཅད་པ།གྲོགས་སྟོབས་རྒྱུ་སྟོབས་རྩ་བའི་སྟོབས།།ཐོས་སྟོབས་དགེ་བ་གོམས་པ་ལས།།མི་བརྟན་པ་aདང་བརྟན་འབྱུང་བ།།གཞན་གྱིས་བསྟན་པའི་སེམས་བསྐྱེད་བཤད།།གཞན་གྱིས་བསྟན་ཞིང་གཞན་གྱི་རྣམ་པར་རིག་བྱེད་ལས་སེམས་བསྐྱེད་པ་གང་ཡིན་པ་དེ་ནི་ཡང་དག་པར་བླངས་པ་བརྡ་ལས་བྱུང་
187.	བ་ཞེས་བྱའོ།།དེ་ཡང་གྲོགས་ཀྱི་སྟོབས་ལས་ཏེ།དགེ་བའི་བཤེས་གཉེན་གྱི་ངོར་aསྐྱེ་བ་ཡང་ཡོད་དོ།།རྒྱུའི་སྟོབས་ལས་ཏེ།རིགས་ཀྱི་མཐུས་སྐྱེ་བ་ཡང་ཡོད་དོ།།དགེ་བའི་རྩ་བའི་སྟོབས་ལས་ཏེ།དེའི་རིགས་རྒྱས་པའི་སྒོ་ནས་སྐྱེ་བ་ཡང་ཡོད་དོ།།ཐོས་པའི་སྟོབས་ལས་སྐྱེ་བ་ཡང་ཡོད་དེ།ཆོས་ཀྱི་རྣམ་གྲངས་དེ་དང་དེ་བཤད་པ་ན་aམང་དུ་བྱང་ཆུབ་ཏུ་སེམས་སྐྱེད་
188.	པའི་ཕྱིར་རོ།།དགེ་བ་གོམས་པ་ལས་ཏེ།ཚེ་འདི་ཉིད་ལ་རྟག་ཏུ་ཉན་པ་དང༌།འཛིན་པ་དང༌།འཆང་བ་ལ་སོགས་པ་ལས་སྐྱེ་བ་ཡང་ཡོད་དོ།།དེ་ཡང་གྲོགས་ཀྱི་སྟོབས་ལས་ནི་མི་བརྟན་པར་འབྱུང་བར་རིག་པར་བྱའོ།།རྒྱུ་ལ་སོགས་པའི་སྟོབས་ལས་ནི་aབརྟན་པ་འབྱུང་ངོ༌།།དོན་དམ་པའི་སེམས་བསྐྱེད་པར་ཚིགས་སུ་བཅད་པ་བདུན་ཏེ།རྫོགས་པའི་སངས་རྒྱས་རབ་བསྙེན་བྱས།།བསོད་ནམས་ཡེ་ཤེས་ཚོགས་རབ་བསགས།།ཆོས་ལ་མི་རྟོག་
189.	ཡེ་ཤེས་ནི།།སྐྱེས་ཕྱིར་དེ་ནི་དམ་པར་འདོད།།ཆོས་དང་སེམས་ཅན་རྣམས་དང་ནི།།དེ་ཡི་aབྱ་བ་སངས་རྒྱས་ཉིད།།མཆོག་ལ་སེམས་མཉམ་རྙེད་པའི་ཕྱིར།།དེ་ཡི་རབ་དགའ་ཁྱད་པར་འཕགས།།སྐྱེ་བ་རྒྱ་ཆེ་དེ་ལ་སྤྲོ།།བསམ་པ་ཡང་ནི་དག་པ་དང་།།ལྷག་མ་དག་ལ་མཁས་པ་དང་།།ངེས་པར་འབྱུང་བར་ཤེས་པར་བྱ།།ཆོས་ལ་མོས་པ་ས་བོན་དང༌།།ཕ་རོལ་ཕྱིན་མཆོག་aམ་ལས་སྐྱེས།།བསམ་གཏན་ལས་བྱུང་བདེ་བའི་
190.	མངལ།།སྙིང་རྗེ་བསྐྱེད་པའི་མ་མའོ།།སྨོན་ལམ་ཆེན་པོ་བཅུ་བསྒྲུབ་
191.	ཕྱིར།།རྒྱ་ཆེ་བར་ནི་ཤེས་པར་བྱ།།དཀའ་བ་ཡུན་རིང་མི་སྐྱེའི་
192.	ཕྱིར།།སྤྲོ་བར་ཁོང་དུ་ཆུད་པར་བྱ།།བྱང་ཆུབ་ཉེ་བར་རྟོགས་པ་དང༌།།དེ་ཡི་ཐབས་ཤེས་རྙེད་པའི་aཕྱིར།།བསམ་པ་དག་པར་ཤེས་པར་བྱ།།ས་གཞན་ཚུལ་ལ་མཁས་པ་ཉིད།།ཇི་ལྟར་རྣམ་གཞག་ཡིད་བྱེད་པས།།དེ་རྟོག་ཉིད་དུ་ཤེས་ཕྱིར་དང༌།།དེ་ཉིད་ལ་ཡང་མི་རྟོག་ཕྱིར།།ངེས་པར་འབྱུང་བར་ཤེས་པར་བྱ།།ཚིགས་སུ་བཅད་པ་དང་པོས་ནི།ལུང་དང་བསྒྲུབ་
193.	པ་དང་རྟོགས་aཔའི་ཁྱད་པར་དག་གིས་སེམས་བསྐྱེད་པ་དོན་དམ་པ་ཉིད་དུ་སྟོན་པར་བྱེད་དོ།།དོན་དམ་པའི་སེམས་བསྐྱེད་
194.	པ་དེ་ཡང་ས་རབ་ཏུ་དགའ་བ་
195.	ཡིན་པས་དེའི་རབ་ཏུ་དགའ་བ་ཁྱད་པར་དུ་
196.	འཕགས་པའི་རྒྱུ་སྟོན་ཏེ།དེ་ལ་ཆོས་རྣམས་ལ་སེམས་མཉམ་པ་ཉིད་ནི་ཆོས་ལ་བདག་མེད་པར་རྟོགས་པའི་aཕྱིར་རོ།།སེམས་ཅན་རྣམས་ལ་སེམས་མཉམ་པ་ཉིད་ནི་བདག་དང་གཞན་མཉམ་པ་ཉིད་དུ་རྟོགས་པའི་ཕྱིར་རོ།།སེམས་ཅན་གྱི་བྱ་བ་དག་ལ་སེམས་མཉམ་པ་ཉིད་ནི་བདག་ཉིད་ཀྱི་སྡུག་བསྔལ་དང་འདྲ་བར་དེ་དག་གི་
197.	སྡུག་བསྔལ་ཟད་པར་འདོད་པའི་ཕྱིར་རོ།།སངས་རྒྱས་ཉིད་ལ་སེམས་མཉམ་aཔ་ཉིད་ནི་དེའི་ཆོས་ཀྱི་དབྱིངས་དང་བདག་དབྱེར་མེད་པར་རྟོགས་པའི་ཕྱིར་རོ།།དོན་དམ་པ་པའི་སེམས་བསྐྱེད་
198.	པ་དེ་ཉིད་ལ་དོན་དམ་པ་
199.	རྣམ་པ་དྲུག་ཏུ་རིག་པར་བྱ་སྟེ།སྐྱེ་བ་དང༌།རྒྱ་ཆེ་བ་དང༌།སྤྲོ་བ་དང༌།བསམ་པ་དག་པ་དང་།ལྷག་མ་ལ་མཁས་པ་དང༌།ངེས་པར་འབྱུང་བའོ།།དེ་ལ་སྐྱེ་aབ་ནི་ས་བོན་དང་མ་དང་མངལ་དང་མ་མའི་བྱེ་བྲག་ལས་རིག་པར་བྱའོ།།རྒྱ་ཆེན་པོ་ནི་སྨོན་ལམ་ཆེན་པོ་བཅུ་མངོན་པར་བསྒྲུབ་
200.	པའི་ཕྱིར་རོ།།སྤྲོ་བ་ནི་དཀའ་བ་ཡུན་རིང་པོས་མི་སྐྱོ་བའི་ཕྱིར་རོ།།བསམ་པ་དག་པ་ནི།བྱང་ཆུབ་དང་ཉེ་བར་ཤེས་པའི་ཕྱིར་དང༌།དེའི་ཐབས་ཤེས་པའི་ཕྱིར་རོ།།aལྷག་མ་ལ་མཁས་པ་ནི།ས་གཞན་དག་ལ་མཁས་པའོ།།ངེས་པར་འབྱུང་བ་ནི།ས་ཇི་ལྟར་རྣམ་པར་གཞག་པ་བཞིན་ཡིད་ལ་བྱེད་པས་སོ།།ཇི་ལྟར་ཡིད་ལ་བྱེད་པས་
201.	ཤེ་ན།འདི་ནི་རྟོག་པ་ཙམ་མོ་ཞེས་ས་རྣམ་པར་གཞག་པ་དེ་རྟོག་པ་ཉིད་དུ་ཤེས་པའི་ཕྱིར་དང༌།རྟོག་པ་ཉིད་དུ་aཤེས་པ་དེ་ཉིད་ལ་ཡང་རྣམ་པར་མི་རྟོག་པའི་ཕྱིར་རོ།།དཔེའི་ཆེ་བ་ཉིད་དུ་ཚིགས་སུ་བཅད་པ་དྲུག་སྟེ།བསྐྱེད་པ་ས་དང་མཚུངས་པ་སྟེ།།གཞན་ནི་བཟང་པོའི་གསེར་དང་འདྲ།།ཟླ་བ་ཡར་གྱི་
202.	ཚེས་པ་བཞིན།།གཞན་ནི་མེ་དང་འདྲར་ཤེས་བྱ།།གཞན་ནི་གཏེར་ཆེན་བཞིན་ཤེས་བྱ།།aགཞན་ནི་རིན་ཆེན་འབྱུང་གནས་བཞིན།།རྒྱ་མཚོ་འདྲ་བར་ཤེས་བྱ་
203.	གཞན།།རྡོ་རྗེ་དང་འདྲ་རི་རབ་འདྲ།།སྨན་གྱི་རྒྱལ་པོ་འདྲ་བ་སྟེ།།གཞན་ནི་མཛའ་ཆེན་འདྲར་ཤེས་བྱ།།ཡིད་བཞིན་ནོར་བུ་འདྲ་བ་དང༌།།གཞན་ནི་ཉི་མ་འདྲར་ཤེས་བྱ།།གཞན་ནི་དྲི་ཟའི་དབྱངས་སྙན་བཞིན།།གཞན་aནི་རྒྱལ་པོ་འདྲར་ཤེས་བྱ།།དེ་བཞིན་གཞན་ནི་མཛོད་ལྟ་བུ།།ལམ་པོ་ཆེ་དང་འདྲར་ཤེས་བྱ།།ཐེག་པ་འདྲ་བར་ཤེས་བྱ་སྟེ།།སེམས་བསྐྱེད་བཀོད་མ་འདྲ་བ་ཡིན།།ཀུན་དགའི་སྒྲ་དང་འདྲ་བ་སྟེ།།ཀླུང་
204.	ཆེན་རྒྱུན་དང་འདྲ་བའོ།།རྒྱལ་སྲས་རྣམས་ཀྱིས་
205.	སེམས་བསྐྱེད་པ།།སྤྲིན་aདང་འདྲ་བར་བསྟན་པ་སྟེ།།དེ་ཕྱིར་དེ་ལྟར་ཡོན་ཏན་ཕྱུག།སེམས་ནི་དགའ་བས་ཡང་དག་བསྐྱེད།།བྱང་ཆུབ་སེམས་དཔའ་རྣམས་ཀྱི་སེམས་བསྐྱེད་པ་དང་པོ་ནི་ས་དང་མཚུངས་ཏེ།སངས་རྒྱས་ཀྱི་ཆོས་ཐམས་ཅད་དང་དེའི་ཚོགས་འཕེལ་བའི་རྟེན་དུ་གྱུར་པའི་aཕྱིར་རོ།།བསམ་པ་དང་ལྡན་པའི་སེམས་བསྐྱེད་པ་ནི་གསེར་བཟང་པོ་དང་འདྲ་སྟེ།ཕན་པ་དང་བདེ་བའི་བསམ་པ་གཞན་
206.	དུ་འགྱུར་བ་མི་སྟེན་
207.	པའི་ཕྱིར་རོ།།སྦྱོར་བ་དང་ལྡན་པ་ནི་ཟླ་བ་ཡར་གྱི་ངོའི་ཚེས་པ་བཞིན་ཏེ།དགེ་བའི་ཆོས་འཕེལ་བར་འགྱུར་བའི་ཕྱིར་རོ།།ལྷག་པའི་བསམ་པ་aདང་ལྡན་པ་ནི་མེ་དང་འདྲ་སྟེ།ཤིང་གི་བྱེ་བྲག་དག་གིས་མེ་བཞིན་དུ་གོང་ནས་གོང་དུ་ཁྱད་པར་དུ་འགྲོ་བའི་ཕྱིར་རོ།།ལྷག་པའི་བསམ་པ་ནི་ཁྱད་པར་རྟོགས་པའི་བསམ་པའོ།།སྦྱིན་པའི་ཕ་རོལ་ཏུ་ཕྱིན་པ་དང་ལྡན་པ་ནི་གཏེར་ཆེན་པོ་བཞིན་ཏེ།ཟང་ཟིང་གི་ལོངས་སྤྱོད་ཀྱིས་སེམས་aཅན་དཔག་ཏུ་མེད་པ་ཚིམ་པར་བྱེད་པ་དང་མི་ཟད་པའི་ཕྱིར་རོ།།ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་ལྡན་པ་ནི་རིན་པོ་ཆེའི་འབྱུང་གནས་ལྟ་བུ་སྟེ།དེ་ལས་ཡོན་ཏན་རིན་པོ་ཆེ་ཐམས་ཅད་འབྱུང་བའི་ཕྱིར་རོ།།བཟོད་པའི་ཕ་རོལ་ཏུ་ཕྱིན་པ་དང་ལྡན་པ་ནི་རྒྱ་མཚོ་དང་འདྲ་
208.	སྟེ།ཉམ་ང་བ་འབྱུང་བ་aཐམས་ཅད་ཀྱིས་མི་འཁྲུགས་པའི་ཕྱིར་རོ།།བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་ལྡན་པ་ནི་རྡོ་རྗེ་ལྟ་བུ་སྟེ།མི་ཤིགས་པ་ཉིད་ཀྱིས་སྲ་བའི་ཕྱིར་རོ།།བསམ་གཏན་གྱི་
209.	ཕ་རོལ་ཏུ་ཕྱིན་པ་དང་ལྡན་པ་ནི་རིའི་རྒྱལ་པོ་དང་འདྲ་སྟེ།རྣམ་པར་
210.	གཡེང་བས་མི་གཡོ་བའི་ཕྱིར་རོ།།ཤེས་རབ་ཀྱི་aཕ་རོལ་ཏུ་ཕྱིན་པ་དང་ལྡན་པ་ནི་སྨན་གྱི་རྒྱལ་པོ་ལྟ་བུ་སྟེ།ཉོན་མོངས་པ་དང་ཤེས་བྱའི་སྒྲིབ་པའི་ནད་རབ་ཏུ་ཞི་བར་བྱེད་པའི་ཕྱིར་རོ།།ཚད་མེད་པ་དང་ལྡན་པ་ནི་མཛའ་བོ་ཆེན་པོ་དང་འདྲ་སྟེ།གནས་སྐབས་ཐམས་ཅད་དུ་སེམས་ཅན་ཐམས་ཅད་ཡལ་བར་མི་འདོར་བའི་ཕྱིར་རོ།།མངོན་aཔར་ཤེས་པ་དང་ལྡན་པ་ནི་ཡིད་བཞིན་གྱི་ནོར་བུ་དང་འདྲ་སྟེ།ཇི་ལྟར་མོས་པ་བཞིན་དེའི་འབྲས་བུ་འབྱོར་པའི་ཕྱིར་རོ།།བསྡུ་བའི་དངོས་པོ་དང་ལྡན་པ་བཞི་
211.	ནི་ཉི་མ་དང་འདྲ་སྟེ།གདུལ་བའི་ལོ་ཏོག་ཡོངས་སུ་སྨིན་པར་བྱེད་པའི་ཕྱིར་རོ།།སོ་སོ་ཡང་དག་པར་རིག་པ་དང་ལྡན་པ་ནི་དྲི་ཟའི་aདབྱངས་སྙན་པ་ལྟ་བུ་སྟེ།གདུལ་བྱ་འདུལ་བར་
212.	བྱེད་བའི(་པའི)ཆོས་སྟོན་པའི་ཕྱིར་རོ།།རྟོན་པ་དང་ལྡན་པ་ནི་རྒྱལ་པོ་ལྟ་བུ་སྟེ།ཆུད་མི་ཟ་བའི་རྒྱུ་ཡིན་པའི་ཕྱིར་རོ།།བསོད་ནམས་དང་ཡེ་ཤེས་ཀྱི་ཚོགས་དང་ལྡན་པ་ནི་མཛོད་ལྟ་བུ་སྟེ།བསོད་ནམས་དང་ཡེ་ཤེས་ཀྱི་ཚོགས་མང་པོའི་aམཛོད་ཀྱི་གནས་ཡིན་པའི་ཕྱིར་རོ།།བྱང་ཆུབ་ཀྱི་ཕྱོགས་དང་མཐུན་པ་དང་ལྡན་པ་ནི་ལམ་པོ་ཆེ་ལྟ་བུ་སྟེ།འཕགས་པའི་གང་ཟག་ཐམས་ཅད་གཤེགས་ཤིང་རྗེས་སུ་གཤེགས་པའི་ཕྱིར་རོ།།ཞི་གནས་དང་ལྷག་མཐོང་དང་ལྡན་པ་ནི།ཐེག་པ་ལྟ་བུ་སྟེ།བདེ་བླག་ཏུ་ཁྱེར་བའི་ཕྱིར་རོ།།aགཟུངས་དང་སྤོབས་པ་དང་ལྡན་པ་ནི་བཀོད་མ་ལྟ་བུ་སྟེ།ཆུ་འཛིན་ཞིང་མི་ཟད་པར་འབྱིན་པ་དང་ཆོས་མཐུན་པར་ཐོས་པ་དང་མ་
213.	ཐོས་པའི་ཆོས་ཀྱི་ཚིག་དང་དོན་འཛིན་ཞིང་མི་ཟད་པ་འབྱིན་པའི་ཕྱིར་རོ།།ཆོས་བཤད་པ་དང་ལྡན་པ་ནི།ཀུན་དགའ་བའི་སྒྲ་དང་འདྲ་སྟེ།ཐར་པ་འདོད་པའི་aགདུལ་བྱ་རྣམས་ལ་སྙན་པ་ཐོས་པར་བྱེད་པའི་ཕྱིར་རོ།།བགྲོད་པ་གཅིག་པའི་ལམ་དང་ལྡན་པ་ནི་རླུང་གི་རྒྱུན་དང་འདྲ་སྟེ།མི་སྐྱེ་བའི་ཆོས་ལ་བཟོད་པ་ཐོབ་པ་ན་རང་གི་
214.	ངང་གིས་འབྱུང་བའི་ཕྱིར་རོ།།བགྲོད་པ་གཅིག་པ་ཉིད་ནི།ས་དེར་གཏོགས་པའི་བྱང་ཆུབ་སེམས་དཔའ་རྣམས་ཀྱི་བྱ་བ་བྱེད་པ་ཐ་མི་aདད་པའི་ཕྱིར་རོ།།ཐབས་ལ་མཁས་པ་དང་ལྡན་པ་ནི་སྤྲིན་ལྟ་བུ་སྟེ།ཇི་ལྟར་སྣོད་ཀྱི་འཇིག་རྟེན་གྱི་འབྱོར་པ་ཐམས་ཅད་སྤྲིན་ལས་འབྱུང་བ་ལྟར།དགའ་ལྡན་གྱི་
215.	གནས་ན་བཞུགས་པ་ལ་སོགས་པ་སྟོན་པའི་སྒོ་ནས་སེམས་ཅན་ཐམས་ཅད་ཀྱི་དོན་བྱ་བ་རྣམས་དེ་ལ་རག་
216.	ལས་པའི་ཕྱིར་རོ།།དཔེ་ཉི་aཤུ་རྩ་གཉིས་དང་ལྡན་པའི་སེམས་བསྐྱེད་པ་དེ་
217.	ནི།འཕགས་པ་བློ་གྲོས་མི་ཟད་པས་བསྟན་པའི་མདོ་ལས།མི་ཟད་པ་ཉིད་འབྱུང་བ་དང་སྦྱར་བར་ཁོང་དུ་ཆུད་པར་བྱའོ།།སེམས་མ་
218.	བསྐྱེད་པ་སྨད་པར་ཚིགས་སུ་བཅད་པ།ཆེར་འོས་སེམས་བསྐྱེད་སྤངས་པའི་སྐྱེ་བོ་དག།གཞན་དོན་སེམས་aདང་དེ་ཡི་ཐབས་རྙེད་དང༌།།དགོངས་ཆེན་དོན་དང་དེ་ཉིད་མཆོག་མཐོང་བས།།བདེ་བ་དེ་སྤངས་ཞི་བར་འགྲོ་བར་འགྱུར།།སེམས་བསྐྱེད་པ་དེ་སྤངས་པའི་སེམས་ཅན་རྣམས་ཀྱིས་བདེ་བ་རྣམ་པ་བཞི་མི་འཐོབ་སྟེ།།བྱང་ཆུབ་སེམས་དཔའ་རྣམས་ཀྱི་གཞན་གྱི་དོན་སེམས་པས་བདེ་བ་གང་ཡིན་པ་དང༌།aགཞན་གྱི་དོན་གྱི་ཐབས་རྙེད་པས་བདེ་བ་གང་ཡིན་པ་དང༌།དགོངས་པ་ཆེན་པོའི་དོན་མཐོང་བ་སྟེ།ཐེག་པ་ཆེན་པོའི་མདོ་ཟབ་མོ་དགོངས་པ་ཅན་གྱི་དོན་རྟོགས་པས་བདེ་བ་གང་ཡིན་པ་དང༌།དེ་ཁོ་ན་ཉིད་མཆོག་གི་དོན་ཆོས་ལ་བདག་མེད་པ་མཐོང་བས་བདེ་བ་གང་ཡིན་aཔའོ།།ངན་འགྲོ་དང་ཡོངས་སུ་སྐྱོ་བས་འཇིགས་པ་མེད་པའི་ཕྱིར།སེམས་བསྐྱེད་པ་བསྔགས་པར་ཚིགས་སུ་བཅད་པ།བློ་ལྡན་སེམས་མཆོག་སྐྱེས་མ་ཐག་ཏུ་ཡང༌།།མཐའ་ཡས་ཉེས་པ་བྱེད་ལས་སེམས་རབ་བསྡོམས
219.	།།གཉིས་འཕེལ་བྱེད་པས་རྟག་ཏུ་དགེ་བ་དང༌།།བརྩེ་ལྡན་བདེ་དང་aསྡུག་བསྔལ་དག་གིས་དགའ།།བྱང་ཆུབ་སེམས་དཔའི་
220.	སེམས་ཀྱི་མཆོག་དེ་སྐྱེས་མ་ཐག་ཏུ་སེམས་ཅན་མཐའ་ཡས་པའི་རྟེན་ཅན་གྱི་ཉེས་པ་བྱེད་པ་ལས་སེམས་རབ་ཏུ་བསྡམས་པར་འགྱུར་ཏེ།དེའི་ཕྱིར་འདི་ངན་འགྲོས་འཇིགས་པར་མི་འགྱུར་རོ།།དེ་ནི་དགེ་བའི་ལས་དང་སྙིང་བརྩེ་བ་གཉིས་aའཕེལ་བར་བྱེད་པས་རྟག་ཏུ་དགེ་བ་དང་ལྡན་བ(་པ)དང༌།སྙིང་བརྩེ་བ་དང་ལྡན་པར་ཡང་འགྱུར་ཏེ།དེས་ན་དེ་དགེ་བ་དང་ལྡན་པའི་ཕྱིར།བདེ་བས་ཀྱང་དགའ་ལ་སྙིང་བརྩེ་བ་དང་ལྡན་པའི་ཕྱིར་གཞན་གྱི་དོན་བྱེད་པའི་རྒྱུ་མཚན་ཅན་གྱི་སྡུག་བསྔལ་གྱིས་ཀྱང་དགའོ།།དེའི་ཕྱིར་འདི་བྱ་བ་མང་པོས་aཡོངས་སུ་སྐྱོ་བས་ཀྱང་འཇིགས་པར་མི་འགྱུར་རོ།།མི་བྱེད་པའི་སྡོམ་པ་ཐོབ་པར་ཚིགས་སུ་བཅད་པ།གང་ཚེ་གཞན་གྱི་དོན་ཕྱིར་ལུས་དང་ནི།།སྲོག་ལ་མི་ལྟ་རབ་ངལ་ཁས་ལེན་པ།།དེ་ལྟ་བུ་དེ་གཞན་གྱི་གནོད་པ་ཡིས།།ཇི་ལྟར་ངན་པར་བྱེད་པའི་ལས་ལ་འཇུག།དེའི་བསྡུས་པའི་aདོན་ནི།གང་ཞིག་གཞན་གྱི་དོན་གྱི་ཕྱིར་ལུས་དང་སྲོག་ལ་ཡང་མི་ལྟ་བའི་ཕྱིར།གཞན་ཉིད་ཆེས་སྡུག་གི་བདག་ཉིད་ནི་མ་ཡིན་པ་དེ་ཇི་ལྟར་གཞན་གྱིས་གནོད་པ་བྱས་པས་བདག་གི་
221.	དོན་དུ་ཉེས་པར་བྱེད་པའི་ལས་ལ་འཇུག་པར་འགྱུར།སེམས་མི་ལྡོག་པར་ཚིགས་སུ་བཅད་པ་གཉིས་aཏེ།།དེ་ཡིས་ཆོས་ཀུན་སྒྱུ་མ་ལྟ་བུ་དང༌།།སྐྱེ་
222.	བ་སྐྱེད་མོས་ཚལ་འགྲོ་ལྟར་རྟོགས་ནས།།འབྱོར་པའི་དུས་ན་རྒུད་པའི་དུས་ནའང་འདི།།ཉོན་མོངས་སྡུག་བསྔལ་དག་གིས་འཇིགས་པ་མེད།།རང་གི་ཡོན་ཏན་སེམས་ཅན་ཕན་འདོགས་དགའ།།བསམས་
223.	བཞིན་སྐྱེ་བ་རྫུ་འཕྲུལ་རྣམ་པར་འཕྲུལ།།aརྒྱན་དང་སྟོན་མོ་ས་མཆོག་རྩེ་དགའ་བ།།སྙིང་རྗེའི་བདག་ཉིད་མིན་པ་རྣམས་ལ་མེད།།བྱང་ཆུབ་སེམས་དཔའ་དེས་ཆོས་ཐམས་ཅད་སྒྱུ་མ་ལྟ་བུར་མཐོང་བའི་ཕྱིར།འབྱོར་པའི་དུས་ན་ཉོན་མོངས་པ་རྣམས་ཀྱིས་མི་འཇིགས་ལ།སྐྱེ་བ་སྐྱེད་མོས་ཚལ་དུ་འགྲོ་བ་ལྟ་བུར་མཐོང་བའི་ཕྱིར།aརྒུད་པའི་དུས་ན་སྡུག་བསྔལ་གྱིས་མི་འཇིགས་ན།དེའི་བྱང་ཆུབ་ཀྱི་སེམས་འཇིགས་པ་གང་གིས་ལྡོག་པར་འགྱུར།གཞན་ཡང་རང་གི་ཡོན་ཏན་གྱིས་
224.	རྒྱན་དང༌།གཞན་ལ་ཕན་འདོགས་པས་དགའ་བའི་སྟོན་མོ་དང༌།བསམས་བཞིན་དུ་སྐྱེ་བའི་སྐྱེད་མོས་ཚལ་གྱིས་དང༌།རྫུ་
225.	aའཕྲུལ་གྱིས་རྣམ་པར་འཕྲུལ་པའི་རྩེད་མོས་དགའ་བའི་བྱང་ཆུབ་སེམས་དཔའ་དག་ཁོ་ན་ལ་ཡོད་ཀྱི།བྱང་ཆུབ་སེམས་དཔའ་མ་ཡིན་པ་རྣམས་ལ་ནི་མེད་ན་དེ་དག་གིས་
226.	སེམས་ཇི་ལྟར་ཟློག་
227.	པར་འགྱུར།སྡུག་བསྔལ་གྱིས་འཇིགས་པ་དག་ག་པར་ཚིགས་སུ་བཅད་པ།གཞན་དོན་བརྩོན་ལྡན་སྙིང་aརྗེའི་བདག་ཉིད་འདི།།གང་ཚེ་མནར་མེད་པ་ལའང་དགའ་
228.	འཛིན་པ།།དེ་འདྲ་བ་དག་སྲིད་ན་གཞན་རྟེན་ཅན།།སྡུག་བསྔལ་འབྱུང་
229.	བ་རྣམས་ཀྱིས་ག་ལ་འཇིགས།།གཞན་ཡང་གཞན་གྱི་དོན་ལ་བརྩོན་པ་གང་ཞིག་སྙིང་རྗེའི་བདག་ཉིད་ཅན་ཡིན་པའི་ཕྱིར།མནར་མེད་པ་ལ་ཡང་དགའ་བར་aའཛིན་པ་དེ་ཇི་ལྟར་སྲིད་པ་ན་གཞན་གྱི་དོན་གྱི་རྒྱུ་མཚན་ཅན་གྱི་སྡུག་བསྔལ་འབྱུང་བ་དག་གིས་འཇིགས་པར་འགྱུར་ཏེ།གང་གི་
230.	ཕྱིར་ན་འདི་སྡུག་བསྔལ་གྱིས་འཇིགས་པའམ་སེམས་ལྡོག་པར་འགྱུར།སེམས་ཅན་ཡལ་བར་འདོར་བ་
231.	དགག་པར་ཚིགས་སུ་བཅད་པ།སློབ་དཔོན་བརྩེ་ཆེན་རྟག་ཏུ་aབསྟེན་
232.	པའི་བདག།ཕ་རོལ་སྡུག་བསྔལ་དག་གིས་སེམས་གདུང་བ།།གཞན་གྱི་བྱ་བ་
233.	ཉེ་བར་གནས་པ་ལ།།གཞན་གྱིས་
234.	བསྐུལ་བ་ཤིན་ཏུ་ངོ་ཡང་ཚ།།སློབ་དཔོན་སྙིང་རྗེ་རྟག་ཏུ་བསྟེན་པའི་བདག་ཉིད་ཅན་ཕ་རོལ་གྱི་སྡུག་བསྔལ་དག་གིས་སེམས་གདུང་བ་གང་ཡིན་པ་དེ་ལ་གལ་ཏེ་གཞན་གྱི་aདོན་
235.	བྱ་བ་བྱུང་བ་ལ་དགེ་བའི་བཤེས་གཉེན་གཞན་དག་གིས་བསྐུལ་བར་
236.	བྱ་དགོས་པ་ནི་ཏེ་བོར་ངོ་ཚ་བའོ
237.	།།ལེ་ལོ་སྨད་པར་ཚིགས་སུ་གཅད་
238.	པ།མགོ་ལ་སེམས་ཅན་ཁུར་ཆེན་ཁྱེར་བ་ཡི།།སེམས་ཅན་མཆོག་ནི་དལ་གྱིས་འགྲོ་མི་མཛེས།།བདག་གཞན་སྣ་ཚོགས་འཆིང་བས་རབ་བཅིངས་པ།།aབརྩོན་པ་བརྒྱ་འགྱུར་དུ་ནི་བྱ་བའི་རིགས།།བྱང་ཆུབ་སེམས་དཔའ་མགོ་ལ་སེམས་ཅན་གྱི་ཁུར་ཆེན་པོ་ཐོགས་ནས་ཕ་རོལ་གནོན་པ་དལ་བ་ནི་མི་
239.	མཛེས་ཀྱི།དེས་ཉན་ཐོས་ཀྱི་བརྩོན་འགྲུས་པས་བརྩོན་འགྲུས་བརྒྱ་འགྱུར་དུ་བྱ་བར་རིགས་ཏེ།འདི་ལྟར་དེ་ནི་བདག་aདང་གཞན་གྱི་འཆིང་བ་རྣམ་པ་སྣ་ཚོགས་ཉོན་མོངས་པ་དང་ལས་དང་སྐྱེ་བའི་ངོ་བོ་དག་གིས་ཤིན་ཏུ་བཅིངས་པ་ཡིན་ནོ།།སེམས་བསྐྱེད་པའི་སྐབས་རྫོགས་སོ།།།།སྒྲུབ་པའི་མཚན་ཉིད་ཀྱི་ཚིགས་སུ་བཅད་པ།གནས་རྩོམ་འབྲས་བུ་འབྱུང་བ་ཆེ་བདག་ཉིད།།རྒྱལ་སྲས་aརྣམས་ཀྱི་སྒྲུབ་པ་ཡིན་པར་འདོད།།རྟག་ཏུ་ལེན་པ་ཆེ་དང་བཟོད་པ་ཆེ།།དོན་ཆེན་ཡང་དག་སྒྲུབ་པའི་བྱ་བ་བྱེད།།དེ་ལ་གནས་ཆེན་པོ་ནི་སེམས་བསྐྱེད་པ་ལ་གནས་པའི་ཕྱིར་རོ།།རྩོམ་པ་ཆེན་པོ་ནི་རང་དང་གཞན་གྱི་དོན་རྩོམ་པའི་ཕྱིར་རོ།།འབྲས་བུ་འབྱུང་བ་ཆེན་པོ་ནི་འབྲས་བུ་བྱང་ཆུབ་aཆེན་པོ་འཐོབ་པ་ཡིན་པའི་ཕྱིར་རོ།།དེ་ཉིད་ཀྱི་ཕྱིར་གོ་རིམས་བཞིན་དུ་ལེན་པ་ཆེ་བ་སྟེ།སེམས་ཅན་ཐམས་ཅད་ཉེ་བར་ལེན་པའི་ཕྱིར་རོ།།བཟོད་པ་ཆེ་བ་སྟེ།སྡུག་བསྔལ་ཐམས་ཅད་དང་དུ་ལེན་པའི་ཕྱིར་རོ།།དོན་ཆེན་ཡང་དག་སྒྲུབ་པའི་བྱ་བ་བྱེད་པ་སྟེ།སེམས་ཅན་མང་པོའི་དོན་aཡང་དག་པར་སྒྲུབ་པའི་ཕྱིར་རོ།།རང་དང་གཞན་གྱི་དོན་ཁྱད་པར་མེད་པར་ཚིགས་སུ་བཅད་པ།གཞན་དང་བདག་ཏུ་མཉམ་པའི་སེམས་ཉིད་དམ།།བདག་པས་གཞན་ཆེས་སྡུག་པ་རྙེད་ནས་ནི།།དེ་ལྟར་བདག་པས་གཞན་དོན་མཆོག་ཏུ་ཤེས།།རང་གི་དོན་གང་གཞན་གྱི་དོན་གང་aཡིན།།གཞན་དང་བདག་མཉམ་པའི་སེམས་ཉིད་བརྡ་ལས་བྱུང་བའི་སེམས་བསྐྱེད་པ་རྙེད་པའི་ཚེ་མོས་པའི་སྒོ་ནས་སམ།དོན་དམ་
240.	པའི་སེམས་བསྐྱེད་པ་རྙེད་པའི་ཚེ།ཤེས་པའི་སྒོ་ནས་རྙེད་ནས་སམ།ཡང་ན་བདག་པས་གཞན་ཆེས་ཤིན་ཏུ་སྡུག་བསྔལ་བ་རྙེད་ནས་རྒྱུ་དེ་ཉིད་ཀྱིས་aབདག་པས་གཞན་གྱི་
241.	དོན་ལ་ཁྱད་པར་འཕགས་པར་འདུ་ཤེས་པའི་བྱང་ཆུབ་སེམས་དཔའི་
242.	ལ་རང་གི་དོན་ནི་གང་ཞིག་ཡིན་ལ་གཞན་གྱི་དོན་གང་ཞིག་ཡིན་ཏེ།དེ་ལ་གཉིས་ཀ་ཁྱད་པར་མེད་དོ་ཞེས་བྱ་བའི་ཐ་ཚིག་གོ།།གཞན་གྱི་དོན་ཁྱད་པར་དུ་བྱ་བར་ཚིགས་སུ་བཅད་པ།ཇི་ལྟར་སྙིང་aརྗེའི་བདག་ཉིད་གཞན་གྱི་དོན་གྱི་
243.	ཕྱིར།།བདག་ལ་སྡུག་བསྔལ་མི་བཟད་གདུང་བ་རབ་བྱེད་པ།།དེ་ལྟར་འཇིག་རྟེན་གདུང་བའི་ལས་ཀྱིས་གཞན་དགྲ་ལ།།ཤིན་ཏུ་བརྩེ་བ་མེད་པར་རབ་ཏུ་འཇུག་མ་ཡིན།།ཇི་ལྟར་འདིའི་གཞན་གྱི་དོན་བདག་ཉིད་ཀྱི་དོན་ལས་ཁྱད་པར་དུ་འཕགས་པ་དེ་སྒྲུབ་aཔར་བྱེད་དེ།གཞན་གྱི་དོན་དུ་བདག་ཉིད་ལ་ཤིན་ཏུ་གདུང་བར་བྱེད་བའི་ཕྱིར་རོ།།གཞན་གྱི་དོན་སྒྲུབ་པར་རྣམ་པར་དབྱེ་བར་ཚིགས་སུ་བཅད་པ་གཉིས་ཏེ།ཐ་དད་
244.	འབྲིང་དང་མཆོག་ཆོས་ཉིད་གནས་ལ།།ལེགས་པར་སྟོན་དང་མགུ་བྱེད་འཇུག་པ་དང༌།།དོན་ལ་རྣམ་ངེས་དགེ་ལ་
245.	aཡོངས་སྨིན་བྱེད།།དེ་བཞིན་གདམས་ངག་གནས་དང་བློ་རྣམས་གྲོལ།།ཡོན་ཏན་ཁྱད་པར་ཅན་འགྲུབ་དེ་བཞིན་དུ།།རིགས་སུ་སྐྱེ་དང་ལུང་བསྟན་དབང་བསྐུར་དང༌།།དེ་བཞིན་གཤེགས་མཁྱེན་བླ་མེད་གོ་འཕང་སྟེ།།བཅུ་གསུམ་བདག་ཉིད་འདི་ནི་གཞན་གྱི་དོན།།སེམས་ཅན་aགྱི་རིས་རྣམ་པ་གསུམ་པོ་རིགས་དམན་པ་དང་འབྲིང་དང་ཁྱད་པར་ཅན་ལ་གནས་པ་ལ་བྱང་ཆུབ་སེམས་དཔའི་གཞན་གྱི་དོན་རྣམ་པ་བཅུ་གསུམ་སྟེ།རྗེས་སུ་བསྟན་པ་དང༌།ཀུན་བརྗོད་པའི་ཆོ་འཕྲུལ་དག་གིས་ལེགས་པར་སྟོན་པ་དང༌།རྫུ་འཕྲུལ་གྱི་ཆོ་འཕྲུལ་གྱིས་མགུ་བར་བྱེད་པ་དང༌།བསྟན་aཔ་ཁས་ལེན་དུ་གཞུག་པའི་ཕྱིར་འཇུག་པ་དང༌།ཞུགས་པ་རྣམས་ཀྱི་
246.	ཐེ་ཚོམ་གཅོད་པའི་ཕྱིར་དོན་ལ་
247.	རྣམ་པར་ངེས་པར་བྱེད་པ་དང༌།དགེ་བའི་རྩ་བ་ཡོངས་སུ་སྨིན་པར་བྱེད་པ་དང༌།འདོམས་པ་དང༌།སེམས་གནས་པར་བྱེད་པ་དང༌།ཤེས་རབ་རྣམ་པར་གྲོལ་བར་བྱེད་པ་དང༌།མངོན་བར(་པར)ཤེས་aཔ་ལ་སོགས་པ་ཡོན་ཏན་ཁྱད་པར་ཅན་རྣམས་ཡང་དག་པར་འགྲུབ་པར་བྱེད་པ་དང༌།དེ་བཞིན་གཤེགས་པའི་རིགས་སུ་སྐྱེ་བ་དང༌།ས་བརྒྱད་པ་ལ་ལུང་བསྟན་པ་དང༌།ས་བཅུ་པ་ལ་དབང་བསྐུར་བ་དང༌།དེ་བཞིན་གཤེགས་པའི་ཡེ་ཤེས་དང་ལྡན་པའོ།།རྣམ་པ་བཅུ་
248.	གསུམ་པོ་འདི་དག་aནི་ཅི་རིགས་པར་རིགས་ལ་གནས་པ་གསུམ་བྱང་ཆུབ་སེམས་དཔའི་དོན་
249.	ཡིན་ནོ།།གཞན་གྱི་དོན་སྒྲུབ་པ་ཕུན་སུམ་ཚོགས་པར་ཚིགས་སུ་བཅད་པ།སྐྱེ་བོ་དང་མཐུན་ཕྱིན་ཅི་མ་ལོག་འཆད།།མི་འགྱིང་བ་དང་བདག་གི་
250.	མེད་ལ་མཁས།།བཟོད་དུལ་ཤིན་ཏུ་རིང་སོང་མི་བཟད་
251.	པ།།རྒྱལ་སྲས་aརྣམས་ཀྱི་སྒྲུབ་པ་མཆོག་ཡིན་ནོ།།འདིས་ནི་གཞན་གྱི་དོན་སྒྲུབ་པ་འདི་ཕུན་སུམ་ཚོགས་པ་ཡིན་པ་དེ་སྟོན་ཏོ།།འདི་ཇི་ལྟར་ཕུན་སུམ་ཚོགས་པ་ཡིན་ཞེན།གལ་ཏེ་རིགས་ལ་གནས་པའི་སྐྱེ་བོ་དང་མཐུན་ཞིང༌།ཕྱིན་ཅི་མ་ལོག་
252.	པར་འཆད་པར་འགྱུར་བ་དང༌།འགྱིང་བ་aམེད་པར་མགུ་བར་འགྱུར་བ་དང༌།མི་མཐུན་པ་མི་བྱེད་པས་བདག་གི་བ་མེད་པར་འཇུག་པ་སྟེ།རྫུ་འཕྲུལ་གྱིས་མི་རློམ་ཞིང་སེམས་ཅན་ཞུགས་པ་རྣམས་ལ་བདག་གི་བར་འཛིན་པ་མེད་པ་དང༌།དོན་རྣམ་པར་ངེས་པར་བྱ་བ་ལ་མཁས་པའི་སྒྲུབ་པ་ཡིན་ཏེ།དགེ་བ་ཡོངས་སུ་སྨིན་པར་བྱ་བ་ལ་aབཟོད་པའི་སྒྲུབ་པ་ཡིན།དུལ་བས་འདོམས་པ་ལ་སོགས་པའི་སྒྲུབ་པ་ཡིན་ཏེ།མ་དུལ་བས་ནི་གཞན་དག་ལ་གདམས་པ་ལ་སོགས་བསྟན་པར་མི་ནུས་སོ།།རིགས་སུ་སྐྱེས་པ་ལ་སོགས་པ་ཤིན་ཏུ་རིང་དུ་སོང་བའི་སྒྲུབ་པ་ཡིན་ནོ།།རིང་དུ་མ་སོང་བའི་སྒྲུབ་པས་ནི།གཞན་དག་རིགས་སུ་aསྐྱེས་པ་ལ་སོགས་པར་
253.	བྱ་བར་མི་ནུས་སོ།།བྱང་ཆུབ་སེམས་དཔའི་སྒྲུབ་པ་འདི་དག་ཐམས་ཅད་ཀྱང་ཁས་བླངས་པའི་སེམས་ཅན་མི་ཟད་པའི་ཕྱིར་མི་ཟད་པ་ཡིན་ཏེ།དེའི་ཕྱིར་ཡང་ཕུན་སུམ་ཚོགས་པ་ཡིན་པར་རིག་པར་བྱའོ།།སྒྲུབ་པ་ཁྱད་པར་
254.	དུ་བྱ་བར་ཚིགས་སུ་བཅད་པ་གཉིས་ཏེ།aའདོད་ལྡན་སྐྱེ་བོ་འཇིགས་པ་ཆེ་ལ་འཇུག།སྲིད་དགའ་ཕྱིན་ཅི་ལོག་བདེ་གཡོ་བ་ལ།།ཞི་དགའ་རང་གི་ལེན་པར་རབ་ཞི་ལ།།སྙིང་རྗེའི་བདག་ཉིད་ལེན་ཀུན་ཞི་ལ་རྟག
255.	།སྐྱེ་བོ་རྨོངས་པ་རང་གི་བདེ་དོན་བརྩོན།།རྟག་ཏུ་དེ་མ་ཐོབ་པར་སྡུག་བསྔལ་འགྱུར།།བརྟན་པ་རྟག་ཏུ་གཞན་དོན་aབརྩོན་པ་ནི།།གཉི་
256.	གའི་དོན་བྱས་མྱ་ངན་འདའ་བར་འགྱུར།།དེ་ལ་འདོད་པ་རྣམས་འཇིགས་པ་ཆེན་པོ་ཉིད་ཡིན་པ་ནི་ལུས་དང་སེམས་ཀྱི་སྡུག་བསྔལ་མང་པོ་དང༌།ངན་འགྲོར་འགྲོ་བའི་རྒྱུ་ཡིན་པའི་ཕྱིར་རོ།།ཕྱིན་ཅི་ལོག་གི་བདེ་བ་གཡོ་བ་ནི་གཟུགས་དང་གཟུགས་མེད་པའི་སྲིད་aཔའི་དགའ་བ་རྣམས་མི་རྟག་པ་ཉིད་ཀྱི་ཕྱིར་དང༌།འདུ་བྱེད་ཀྱི་སྡུག་བསྔལ་གྱིས་དོན་དམ་པར་སྡུག་བསྔལ་བའི་ཕྱིར་རོ།།ལེན་པ་དག་ནི་ཉོན་མོངས་པ་རྣམས་སུ་རིག་པར་བྱ་སྟེ།སྡུག་བསྔལ་ལེན་པའི་ཕྱིར་རོ།།སྐྱེ་བོ་རྨོངས་པ་རྟག་ཏུ་རང་བདེ་བའི་དོན་དུ་ཞུགས་པ་ནི་བདེ་བ་མི་aའཐོབ་ཀྱི།སྡུག་བསྔལ་ཁོ་ན་འཐོབ་བོ།།བྱང་ཆུབ་སེམས་དཔའ་གཞན་གྱི་
257.	དོན་དུ་ཞུགས་པ་ནི།རང་དང་གཞན་གྱི་
258.	དོན་བསྒྲུབས་ནས་མྱ་ངན་ལས་འདས་པའི་བདེ་བ་འཐོབ་སྟེ།འདི་ནི་སྒྲུབ་པའི་ཁྱད་པར་གཞན་ཡིན་ནོ།།སྤྱོད་ཡུལ་ཡོངས་སུ་བསྔོ་
259.	བར་ཚིགས་སུ་བཅད་པ།རྒྱལ་སྲས་aསྤྱོད་ཚེ་ཇི་ལྟ་ཇི་ལྟ་བུར།།དབང་པོའི་སྤྱོད་ཡུལ་སྣ་ཚོགས་འཇུག་འགྱུར་བ།།དེ་ལྟ་དེ་ལྟར་རིགས་ཤིང་མཐུན་ཚིག་
260.	གིས།།སེམས་ཅན་ཕན་ཕྱིར་དེ་མངོན་འདུ་བྱེད་དོ།།བྱང་ཆུབ་སེམས་དཔའ་སྤྱོད་ལམ་བྱེད་པའི་སྤྱོད་པ་ལ་འཇུག་པ་ན་རྣམ་པ་གང་དང་གང་གིས་མིག་ལ་སོགས་པའི་དབང་པོའི་aསྤྱོད་ཡུལ་སྣ་ཚོགས་ལ་འཇུག་པའི་རྣམ་པ་དེ་དང་དེར་འབྲེལ་ཞིང་འདྲ་བའི་ཚིག་གིས་སེམས་ཅན་རྣམས་ལ་ཕན་པར་བྱ་བའི་ཕྱིར་དེ་ཐམས་ཅད་ཇི་ལྟར་སྤྱོད་ཡུལ་ཡོངས་སུ་དག་པའི་མདོ་ལས་རྒྱས་པར་བསྟན་པ་བཞིན་མངོན་པར་འདུ་བྱེད་དོ།།སེམས་ཅན་རྣམས་ལ་མི་བཟོད་པ་དགག་པར་aཚིགས་སུ་བཅད་པ།རྟག་ཏུ་ཉེས་པས་རང་དབང་མེད་པར་བྱས་སེམས་ཀྱིས
261.	།།སྐྱེ་བོ་ལ་ནི་བློ་ལྡན་ཉེས་པར་མི་འཛིན་ཏེ།།མི་འདོད་བཞིན་དུ་ལོག་པར་སྒྲུབ་པར་འགྱུར་རོ་ཞེས།།སྐྱེ་བོ་དག་ལ་སྙིང་རྗེ་རྣམ་པར་འཕེལ་ཕྱིར་རོ།།རྟག་ཏུ་ཉོན་མོངས་པ་རྣམས་ཀྱིས་རང་དབང་མེད་པར་བྱས་པའི་aསེམས་དང་ལྡན་པའི་སྐྱེ་བོ་ལ་བྱང་ཆུབ་སེམས་དཔའ་ཉེས་པར་མི་འཛིན་ཏོ།།དེ་ཅིའི་ཕྱིར་ཞེ་ན།འདི་དག་ནི་མི་འདོད་བཞིན་དུ་ལོག་པར་སྒྲུབ་པ་དག་ཏུ་འགྱུར་རོ་ཞེས་བྱ་བར་རིག་ནས་སྙིང་རྗེ་འཕེལ་བར་འགྱུར་བའི་ཕྱིར་རོ།།སྒྲུབ་པའི་ཆེ་བ་ཉིད་ཀྱི་ཚིགས་སུ་བཅད་པ།སྒྲུབ་པ་འདི་ནི་སྲིད་དང་aའགྲོ་བ་ཀུན།།ཟིལ་གྱིས་མནན་འགྲོ་ཞི་བ་མཆོག་དང་ལྡན།།ཡོན་ཏན་སྣ་ཚོགས་ཚོགས་ཀྱིས་
262.	རྣམ་པར་འཕེལ།།བྱམས་པའི་བསམ་པས་
263.	རྟག་ཏུ་འགྲོ་བ་སྡུད།།ཆེ་བ་ཉིད་ནི་རྣམ་པ་བཞི་སྟེ།ཟིལ་གྱིས་
264.	གནོན་པའི་ཆེ་བ་ཉིད་ནི།སྲིད་པ་གསུམ་དང་འགྲོ་བ་ལྔ་པོ་ཐམས་ཅད་ཟིལ་གྱིས་aམནན་ནས་འགྲོ་བའི་ཕྱིར་ཏེ།ཇི་སྐད་དུ།ཤེས་རབ་ཀྱི་ཕ་རོལ་ཏུ་ཕྱིན་པ་ལས།རབ་འབྱོར་གལ་ཏེ་གཟུགས་དངོས་པོར་འགྱུར་གྱི
265.	།དངོས་པོ་མེད་པ་མ་
266.	ཡིན་ན་ཤེས་རབ་ཀྱི་ཕ་རོལ་ཏུ་ཕྱིན་པ་འདིས་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་ཟིལ་
267.	གྱིས་མནན་ནས་ངེས་པར་འབྱུང་བར་མི་aའགྱུར་ཞེས་བྱ་བ་ལ་སོགས་པ་རྒྱས་པར་གསུངས་པ་ལྟ་བུའོ།།མྱ་ངན་ལས་འདས་པའི་ཆེ་བ་ཉིད་ནི་མི་གནས་པའི་མྱ་ངན་ལས་འདས་པ་དང་ལྡན་པའི་ཕྱིར་རོ།།ཡོན་ཏན་གྱི་ཆེ་བ་ཉིད་དང་།སེམས་ཅན་ཡོངས་སུ་མི་གཏོང་བའི་ཆེ་བ་ཉིད་ནི་ཡོན་ཏན་གྱིས་འཕེལ་བ་aཔ་དང།འགྲོ་བ་སྡུད་པའི་ཕྱིར་རོ།།སྒྲུབ་པའི་སྐབས་རྫོགས་སོ།།།།དོན་དམ་པའི་མཚན་ཉིད་དུ་ཚིགས་སུ་བཅད་པ།ཡོད་མིན་མེད་མིན་དེ་བཞིན་མིན་གཞན་མིན།།སྐྱེ་དང་འཇིག་མེད་འབྲི་བར་མི་འགྱུར་ཏེ།།འཕེལ་བ་མེད་ཅིང་རྣམ་པར་དག་པའང་མེད།རྣམ་པར་དག་aའགྱུར་དེ་ནི་དོན་དམ་མཚན།།གཉིས་མེད་པའི་དོན་ནི་དོན་དམ་པ་སྟེ།གཉིས་མེད་པའི་དོན་དེ་ཡང་རྣམ་པ་ལྔས་ཡང་དག་པར་སྟོན་ཏོ།།ཀུན་བརྟགས་པ་དང་གཞན་གྱི་
268.	དབང་གི་མཚན་ཉིད་ཀྱིས་ནི་ཡོད་པ་མ་ཡིན་ནོ།།ཡོངས་སུ་གྲུབ་པའི་མཚན་ཉིད་
269.	ཀྱིས་ནི་མེད་པ་མ་ཡིན་ནོ།།ཀུན་aབརྟགས་པ་དང་གཞན་གྱི་
270.	དབང་དག་དང་ཡོངས་སུ་གྲུབ་པར་གཅིག་པ་ཉིད་མེད་པས་དེ་བཞིན་མ་ཡིན་ནོ།།དེ་དག་ཁོ་ན་དང་གཞན་པ་ཉིད་མེད་པས་གཞན་མ་ཡིན་ནོ།།ཆོས་ཀྱི་དབྱིངས་འདུས་མ་བྱས་པའི་ཕྱིར་སྐྱེ་བ་ཡང་མེད།འཇིག་
271.	པ་ཡང་མེད་དོ།།ཀུན་ནས་ཉོན་མོངས་པ་དང་aརྣམ་པར་བྱང་བ་དག་འགག་པ་དང་སྐྱེ་བ་དང་
272.	དེ་བཞིན་གནས་པའི་ཕྱིར་འབྲི་བར་ཡང་མི་འགྱུར།འཕེལ་བར་ཡང་མི་འགྱུར་རོ།།རང་བཞིན་གྱིས་ཀུན་ནས་ཉོན་མོངས་པ་ཅན་མ་ཡིན་པའི་ཕྱིར།རྣམ་པར་དག་པར་འགྱུར་བ་མེད་དོ།།གློ་བུར་གྱི་ཉོན་མོངས་པ་དང་བྲལ་བས་
273.	རྣམ་པར་མ་དག་aཔ་ཡང་མ་ཡིན་ཏེ།དེ་ལྟར་ན་གཉིས་མེད་པའི་མཚན་ཉིད་རྣམ་པ་ལྔ་པོ་དེ་ནི་དོན་དམ་པའི་མཚན་ཉིད་ཡིན་པར་རིག་པར་བྱའོ།།བདག་ཏུ་ལྟ་བའི་ཕྱིན་ཅི་ལོག་དགག་པར་ཚིགས་སུ་བཅད་པ།བདག་ཏུ་ལྟ་བ་བདག་ཉིད་བདག་མཚན་མིན།།ངན་པར་གནས་མིན་མཚན་ཉིད་མི་འདྲ་ཕྱིར།།aགཉིས་ལས་གཞན་མེད་དེ་ནི་ནོར་པ་
274.	སྐྱེས།།དེ་ཕྱིར་ཐར་པ་ནོར་ཙམ་ཟད་པ་ཡིན།།རེ་ཞིག་བདག་ཏུ་ལྟ་བ་ཉིད་ནི་བདག་གི་མཚན་ཉིད་མ་ཡིན་ནོ།།ངན་པར་གནས་པ་ཉིད་ཀྱང་མ་ཡིན་ཏེ།འདི་ལྟར་དེ་ནི་བདག་གི་མཚན་ཉིད་དུ་ཀུན་བརྟགས་པའི་བདག་དང་མཚན་ཉིད་མི་འདྲ་བའི་ཕྱིར་རོ།།དེ་aཡང་ཉེ་བར་ལེན་པའི་ཕུང་པོ་ལྔ་སྟེ།ཉོན་མོངས་པའི་གནས་ངན་ལེན་གྱིས་རབ་ཏུ་བསྐྱེད་པའི་ཕྱིར་རོ།།འདི་གཉིས་ལས་གཞན་པའི་བདག་གི་མཚན་ཉིད་ཀྱང་མི་དམིགས་ཏེ།དེ་ལྟ་བས་ན་བདག་ནི་མེད་ཀྱི་བདག་ཏུ་ལྟ་བ་གང་ཡིན་པ་དེ་ནི་ནོར་པ་སྐྱེས་པ་ཡིན་ནོ།།བདག་མེད་པ་ཉིད་ཀྱི་ཕྱིར།ཐར་aཔ་ཡང་ནོར་པ་ཙམ་དུ་
275.	ཟད་པ་ཡིན་པར་རིག་པར་བྱའི་གྲོལ་བ་ནི་འགའ་ཡང་མེད་དོ།།ཕྱིན་ཅི་ལོག་སྨད་པར་ཚིགས་སུ་བཅད་པ་གཉིས་ཏེ།ཇི་ལྟར་འཁྲུལ་པ་ཙམ་བརྟེན་
276.	སྐྱེ་བོ་ཡིས།།སྡུག་བསྔལ་རང་བཞིན་རྒྱུན་ཆགས་རྟོགས་མི་འགྱུར།།རིགས་མིན་རིག་ཉིད་སྡུག་བསྔལ་སྡུག་བསྔལ་aམེད།།ཆོས་ཀྱི་རང་བཞིན་དེ་ཡི་རང་བཞིན་མིན།།བརྟེན་ནས་དངོས་རབ་སྐྱེ་བར་མངོན་འཇུག་པའི།།སྐྱེ་བོ་ཇི་ལྟར་གཞན་གྱིས་བྱས་ལ་བརྟེན
277.	།།གང་ཕྱིར་ཡོད་པ་མི་མཐོང་མེད་མཐོང་བ
278.	།།འདི་འདྲའི་མུན་ནག་རྣམ་པ་དེ་གང་ཞིག།ཇི་ལྟར་ན་འཇིག་རྟེན་འདི་དག་
279.	ཏུ་ལྟ་བ་ནོར་པ་ཙམ་ལ་བརྟེན་
280.	aནས་འདུ་བྱེད་རྣམས་ཀྱི་
281.	སྡུག་བསྔལ་གྱིས་ངོ་བོ་ཉིད་རྟག་ཏུ་རྗེས་སུ་འབྲེལ་པ་མི་མཐོང་སྟེ།སྡུག་བསྔལ་གྱི་
282.	རང་བཞིན་དེ་ནི་ཡེ་ཤེས་ཀྱིས་རིག་པར་བྱ་མི་དགོས་ཏེ།སྡུག་བསྔལ་ཉམས་སུ་མྱོང་བས་རིག་པ་ཡིན་ནོ།།སྡུག་བསྔལ་མ་སྤངས་པས་སྡུག་བསྔལ་བར་གྱུར་པ་ཡིན་ལ་aསྡུག་བསྔལ་དང་ལྡན་པའི་བདག་མེད་པའི་ཕྱིར་སྡུག་བསྔལ་བར་གྱུར་པ་མེད་དོ།།གང་ཟག་
283.	ལ་བདག་མེད་པས་ཆོས་ཙམ་དུ་ཟད་པའི་ཕྱིར་ཆོས་ཀྱི་རང་བཞིན་ཡིན་ནོ།།ཆོས་ལ་བདག་མེད་པས་ཆོས་ཀྱི་རང་བཞིན་མ་ཡིན་ནོ།།ཡང་གང་གི་
284.	ཚེ་འཇིག་རྟེན་གྱིས་དེ་དང་དེ་ལ་བརྟེན་ནས་དངོས་aཔོ་དེ་དང་དེ་དག་འབྱུང་ངོ་ཞེས་བྱ་བར་དངོས་པོ་རྣམས་ཀྱི་རྟེན་ཅིང་འབྲེལ་པར་འབྱུང་བ་མངོན་སུམ་དུ་མཐོང་བ་ན་དེ་ཇི་ལྟར་མཐོང་བ་ལ་སོགས་པ་ནི་གཞན་གྱིས་བྱས་ཀྱི
285.	།རྟེན་ཅིང་འབྲེལ་པར་འབྱུང་བ་ནི་མ་ཡིན་ནོ་
286.	ཞེས་བྱ་བའི་
287.	ལྟ་བ་འདི་ལ་བརྟེན།འཇིག་རྟེན་གྱི་
288.	མུན་ནག་གང་རྟེན་ཅིང་aའབྲེལ་པར་འབྱུང་བ་ཡོད་པ་ནི་མི་མཐོང་གི།མེད་པ་བདག་ཏུ་རྟོགས་པ་འདི་འདྲ་བ་དེ་གང་ཞིག་ཡིན་ཏེ།ཡོད་པ་ནི་མུན་པས་མི་མཐོང་བར་ནུས་ཀྱི།མེད་པ་མཐོང་བར་ནི་མ་ཡིན་ནོ།།བདག་མེད་
289.	པར་ཞི་བ་རུང་བར་ཚིགས་སུ་བཅད་པ།འདི་ལ་དོན་དམ་ཚུལ་གྱིས་ཞི་བ་དང་།།aསྐྱེ་བ་དེ་གཉིས་ཁྱད་པར་ཅི་ཡང་མེད།།འོན་ཀྱང་དགེ་བའི་ལས་རྣམས་བྱེད་པ་དག།སྐྱེ་བ་ཟད་པས་ཞི་བ་འཐོབ་པར་བཤད།།དོན་དམ་པའི་ཚུལ་བདག་མེད་པར་མཉམ་པ་ཉིད་ཀྱིས་འཁོར་བ་དང་མྱ་ངན་ལས་འདས་པ་དག་ལ་ཐ་དད་དུ་བྱ་བ་ཅི་ཡང་མེད་དོ།།aའོན་ཀྱང་གང་དག་ཐར་པའི་ལམ་སྒོམ་
290.	པ་དགེ་བའི་ལས་བྱེད་པ་དག་གི་སྐྱེ་བ་ཟད་པས་ཐར་པ་འཐོབ་པར་འགྱུར་བ་ཉིད་དོ།།ཕྱིན་ཅི་ལོག་སྨད་པ་བྱས་ནས་དེའི་གཉེན་པོ་དོན་དམ་པའི་ཡེ་ཤེས་ལ་འཇུག་པར་ཚིགས་སུ་བཅད་པ་བཞི་སྟེ།བྱང་ཆུབ་སེམས་དཔའ་བསོད་ནམས་ཡེ་aཤེས་ཀྱི།།མཐའ་ཡས་ཕ་རོལ་ཚོགས་རྣམས་ལེགས་བསགས་ནས།།ཆོས་ལ་སེམས་པ་ཤིན་ཏུ་རྣམ་ངེས་ཕྱིར།།དོན་གྱི་
291.	རྣམ་པ་བརྗོད་པའི་རྒྱུ་ཅན་རྟོགས།།དེ་ཡིས་བརྗོད་པ་ཙམ་དུ་དོན་རིག་ནས།།དེར་སྣང་སེམས་ཙམ་ལ་ནི་ཡང་དག་གནས།།དེ་ནས་ཆོས་དབྱིངས་aགཉིས་ཀྱི་མཚན་ཉིད་དང་།།བྲལ་བ་མངོན་སུམ་ཉིད་དུ་རྟོགས་པར་འགྱུར།།སེམས་ལས་གཞན་མེད་པར་ནི་བློས་རིག་
292.	ནས།།དེ་ནས་སེམས་ཀྱང་མེད་པ་ཉིད་དུ་རྟོགས།།བློ་དང་ལྡན་པས་གཉིས་པོ་མེད་རིག་ནས།།དེ་མི་ལྡན་པའི་ཆོས་ཀྱི་དབྱིངས་ལ་གནས།།བློ་དང་ལྡན་aཔའི་མི་རྟོག་
293.	ཡེ་ཤེས་སྟོབས།།རྟག་ཏུ་ཀུན་ནས་མཉམ་པར་སོང་བ་ཡིས།།དེ་ལ་བརྟེན་པའི་ཉེས་ཚོགས་ཚང་ཚིང་དག།དུག་སྨན་ཆེན་པོས་དུག་བཞིན་སེལ་བར་བྱེད།།གཅིག་གིས་ནི་ཚོགས་ཆེན་པོ་བསགས་པ་དང་།ཏིང་ངེ་འཛིན་ལ་བརྟེན་ནས་བསམ་
294.	པའི་ཕྱིར་ཆོས་aབསམ་པ་ཉིད་དུ་
295.	རྣམ་པར་ངེས་པ་ཉིད་དང་།ཡིད་ཀྱི་བརྗོད་པ་ཡིན་པའི་ཕྱིར་ཆོས་དེ་དག་དོན་དུ་སྣང་བར་རྟོགས་པའི་ཕྱིར་དེ་ལ་འཇུག་པ་རབ་ཏུ་སྟོན་ཏེ
296.	།དུས་རབ་ཏུ་དབྱེ་བ་གྲངས་མེད་པས་འདིའི་ཕ་རོལ་ཡོངས་སུ་རྫོགས་པས་
297.	ན་མཐའ་ཡས་ཕ་རོལ་ཡིན་ནོ།།གཉིས་པས་ནི་དོན་རྣམས་aཡིད་ཀྱིས་
298.	བརྗོད་པ་ཙམ་དུ་རིག་ནས་དེར་སྣང་བའི་སེམས་ཙམ་ལ་གནས་པ་སྟོན་ཏེ།འདི་ནི་བྱང་ཆུབ་སེམས་དཔའི་ངེས་པར་འབྱེད་པའི་ཆ་དང་མཐུན་པའི་གནས་སྐབས་ཡིན་ནོ།།དེ་ཕན་ཆད་ནི་ཆོས་ཀྱི་དབྱིངས་གཉིས་ཀྱི་མཚན་ཉིད་གཟུང་བ་དང་།འཛིན་པའི་མཚན་ཉིད་དང་བྲལ་བ་མངོན་aསུམ་ཉིད་དུ་རྟོགས་ཏེ།འདི་ནི་མཐོང་བའི་ལམ་གྱི་སྐབས་ཡིན་ནོ།།གསུམ་པས་ནི་ཇི་ལྟར་འདིས་ཆོས་ཀྱི་དབྱིངས་མངོན་སུམ་ཉིད་དུ་རྟོགས་པ་སྟོན་ཏོ།།ཇི་ལྟར་འདིས་མངོན་སུམ་དུ་རྟོགས་ཤེ་ན།སེམས་ལས་གཞན་པའི་དམིགས་པ་གཟུང་
299.	བ་མེད་དོ་ཞེས་བྱ་བར་བློས་རྟོགས་ནས་གཟུང་aབ་མེད་ན་འཛིན་པ་ཡང་མེད་པའི་ཕྱིར་སེམས་ཙམ་པོ་དེ་ཡང་མེད་པ་ཉིད་དུ་ཁོང་དུ་ཆུད་དོ།།དེ་གཉིས་མེད་པ་ཉིད་དུ་རིག་ནས་དེ་དང་མི་ལྡན་པའི་ཆོས་ཀྱི་
300.	དབྱིངས་གཟུང་བ་དང་།འཛིན་པའི་མཚན་ཉིད་དག་དང་བྲལ་བ་ལ་གནས་ཏེ།དེ་ལྟར་ན་ཆོས་ཀྱི་དབྱིངས་མངོན་སུམ་ཉིད་དུ་རྟོགས་པ་aཡིན་ནོ།།བཞི་པས་ནི་བསྒོམ་
301.	པའི་ལམ་གྱི་
302.	གནས་སྐབས་ན་གནས་ཡོངས་སུ་གྱུར་པས་དོན་དམ་པའི་ཡེ་ཤེས་ལ་འཇུག་པ་སྟོན་ཏེ།རྣམ་པར་མི་རྟོག་པའི་ཡེ་ཤེས་ཀྱི་སྟོབས་ཀྱིས་དུས་ཀུན་དུ་མཉམ་པ་ཉིད་དུ་སོང་བས་དེ་ལ་བརྟེན་པའི་ཉེས་པའི་ཚོགས་རིང་དུ་རྗེས་སུ་ཞུགས་པ།གནས་ངན་aལེན་གྱི་མཚན་ཉིད་དག་དུག་སྨན་ཆེན་པོས་དུག་བཞིན་དུ་སེལ་བའི་ཕྱིར་རོ།།དེ་གང་ལ་མཉམ་པ་ཉིད་དུ་སོང་ཞེ་ན།གཞན་གྱི་དབང་གི་ངོ་བོ་ཉིད་ལའོ།།དོན་དམ་པའི་ཡེ་ཤེས་ཀྱི་ཆེ་བ་ཉིད་ཀྱི་ཚིགས་སུ་བཅད་པ།ཐུབ་པས་གསུངས་པའི་དམ་ཆོས་ལེགས་བཞག་པ།།རྩ་བའི་ཆོས་aཀྱི་དབྱིངས་ལ་བློ་གྲོས་བཞག།དྲན་རྒྱུ་རྟོག་པ་ཙམ་རིག་བརྟན་
303.	པ་དག།མྱུར་དུ་ཡོན་ཏན་རྒྱ་མཚོའི་ཕ་རོལ་འགྲོ།།བྱང་ཆུབ་སེམས་དཔའ་དོན་དམ་པའི་ཡེ་ཤེས་ལ་ཞུགས་པ་དེས་
304.	སངས་རྒྱས་ཀྱིས་གསུངས་པའི་
305.	དམ་པའི་ཆོས་ལེགས་པར་བཞག་པའི་རྩ་བའི་སེམས་བསྡུས་པའི་ཆོས་aལ་དམིགས་པའི་ཆོས་ཀྱི་དབྱིངས་ལ་བློ་གྲོས་བཞག་ནས་དྲན་པ་གང་དང་གང་སྐྱེ་བའི་དྲན་པ་འཇུག་པ་དེ་དག་ཐམས་ཅད་རྟོག་པ་ཙམ་དུ་ཁོང་དུ་ཆུད་དེ།དེ་ལྟར་ན་མྱུར་དུ་ཡོན་ཏན་རྒྱ་མཚོའི་ཕ་རོལ་སངས་རྒྱས་ཉིད་དུ་འགྲོ་བར་
306.	འགྱུར་བས་འདི་ནི་དོན་དམ་པའི་ཡེ་ཤེས་ཀྱི་ཆེ་བ་ཉིད་ཡིན་ནོ།།དེ་
307.	aཁོ་ན་ཉིད་ཀྱི་སྐབས་རྫོགས་སོ།།།།མཐུའི་མཚན་ཉིད་རྣམ་པར་དབྱེ་བས་ཚིགས་སུ་བཅད་པ།སྐྱེ་
308.	དང་ངག་སེམས་དགེ་དང་མི་དགེ་བསྐྱེད།།དེ་ཡི་གནས་དང་འབྱུང་བ་མངོན་སུམ་གང་།།ཤེས་པ་ཀུན་འགྲོ་རབ་ཏུ་དབྱེ་བཅས་ལ།།ཐོགས་མེད་བསྟན་པ་ཐོབ་པའི་མཐུ་ཡིན་ནོ།།གཞན་aདག་གི་སྐྱེ་བ་ཤེས་པ་ནི།འཆི་འཕོ་དང་སྐྱེ་བ་མངོན་པར་ཤེས་པ་ཡིན་ནོ།།དེ་དང་དེ་དག་ཏུ་སྐྱེས་པ་རྣམས་ཅི་སྨྲ་བའི་ཚིག་ཤེས་པ་ནི།ལྷའི་རྣ་བའི་མངོན་པར་ཤེས་པ་ཡིན་ནོ།།སེམས་ཤེས་པ་ནི་སེམས་ཀྱི་རྣམ་གྲངས་མངོན་པར་ཤེས་པ་ཡིན་ནོ།།སྔོན་aདགེ་བ་དང་མི་དགེ་བ་བསྐྱེད་པ་ཤེས་པ་ནི།སྔོན་གྱི་
309.	གནས་མངོན་པར་ཤེས་པ་ཡིན་ནོ།།གང་ན་གདུལ་བྱ་
310.	དག་འཁོད་པ་དེའི་གནས་སུ་འགྲོ་བ་ཤེས་པ་ནི།རྫུ་འཕྲུལ་གྱི་
311.	ཡུལ་མངོན་པར་ཤེས་པའོ།།ཇི་ལྟར་སེམས་ཅན་རྣམས་སྐྱེ་བ་ལས་འབྱུང་བར་འགྱུར་བའི་འབྱུང་བ་ཤེས་པ་aནི།ཟག་པ་ཟད་པའི་
312.	མངོན་པར་ཤེས་པ་ཡིན་ཏེ།དེ་ལྟར་ན་འཇིག་རྟེན་གྱི་ཁམས་ཐམས་ཅད་དུ་དོན་དྲུག་པོ་དེ་དག་རབ་ཏུ་དབྱེ་བ་དང་བཅས་པ་ལ་ཤེས་པ་མངོན་སུམ་དུ་གྱུར་པ་ཐོགས་པ་མེད་པ་གང་ཡིན་པ་དེ་ནི་བྱང་ཆུབ་སེམས་དཔའ་རྣམས་ཀྱི་མཐུ་མངོན་པར་ཤེས་པས་བསྡུས་པ་aཡིན་ནོ།།མཐུའི་མཚན་ཉིད་རྣམ་པར་དབྱེ་བ་ལ།རང་བཞིན་གྱི་
313.	དོན་ནི་བཤད་ཟིན་ཏོ།།རྒྱུའི་དོན་ལས་བརྩམས་ཏེ་ཚིགས་སུ་བཅད་པ།བསམ་གཏན་བཞི་པ་ཤིན་ཏུ་དག་ཐོབ་ནས།།མི་རྟོག་ཡེ་ཤེས་ཡོངས་སུ་གཟུང་
314.	བ་དང་།།ཇི་ལྟར་རྣམ་གནས་ཡིད་ལ་བྱེད་པ་ལས།།མཐུ་aའགྲུབ་པ་ཡི་དམ་པ་ཐོབ་
315.	པར་འགྱུར།།རྟེན་གང་དང་།ཡེ་ཤེས་གང་དང་།ཡིད་ལ་བྱེད་པ་གང་དག་
316.	གིས་མཐུ་དེ་ཡང་དག་པར་འགྲུབ་པ་དེ་སྟོན་ཏོ།།འབྲས་བུའི་དོན་ལས་བརྩམས་ཏེ་
317.	ཚིགས་སུ་བཅད་པ།གང་གིས་འཕགས་དང་ལྷ་དང་ཚངས་པ་ཡི།།གནས་པ་དཔེ་མེད་རྒྱ་ཆེས་aརྟག་ཏུ་གནས།།ཕྱོགས་སུ་
318.	དེ་སོང་སངས་རྒྱས་སེམས་ཅན་དག།ཡང་དག་མཆོད་
319.	བྱེད་རྣམ་པར་དག་པ་བསྐྱེད
320.	།།མཐུ་དེའི་འབྲས་བུ་རྣམ་པ་གསུམ་སྟོན་ཏེ།བདག་ཉིད་ཀྱིས་
321.	འཕགས་པ་ལ་སོགས་པའི་བདེ་བར་གནས་པ་མཚུངས་པ་
322.	མེད་པ་མཆོག་དང་འཇིག་རྟེན་གྱི་
323.	ཁམས་aགཞན་དག་ཏུ་སོང་སྟེ།སངས་རྒྱས་རྣམས་ལ་མཆོད་པ་དང་།སེམས་ཅན་རྣམས་རྣམ་པར་སྦྱོང་བའོ།།ལས་རྣམ་པ་དྲུག་གི་དོན་ལས་བརྩམས་ནས་ཚིགས་སུ་བཅད་པ་བཞི་སྟེ།མཐོང་བའི་ལམ་དང་སྟོན་པའི་ལས་ལས་བརྩམས་ཏེ་ཚིགས་སུ་བཅད་པ།འཆགས་དང་aའཇིག་
324.	བཅས་སེམས་ཅན་བཅས་པ་ཡི།།འཇིག་རྟེན་ཁམས་ཀུན་སྒྱུ་མ་ལྟ་བུར་མཐོང་།།དབང་ལྡན་ཇི་ལྟར་འདོད་བཞིན་དེ་དག་དང་།།རྣམ་བཅས་སྣ་ཚོགས་དག་ཀྱང་ཡང་དག་སྟོན།།བདག་ཉིད་ཀྱིས་ཀྱང་འཇིག་རྟེན་གྱི་
325.	ཁམས་འཆགས་པ་དང་འཇིག་པ་དང་བཅས་ཤིང་སེམས་aཅན་དང་བཅས་པ་ཐམས་ཅད་སྒྱུ་མ་ལྟ་བུ་ཉིད་དུ་མཐོང་ལ།དབང་བཅུ་ཐོབ་པའི་ཕྱིར་དབང་དང་ལྡན་པ་གཞན་དག་ལ་ཡང་ཇི་ལྟར་འདོད་པ་བཞིན་དེ་དག་དང་།གཞན་ཡང་གཡོ་བ་ལ་སོགས་པའི་རྣམ་པ་སྣ་ཚོགས་སྟོན་པའི་ཕྱིར་ཏེ།དེ་དག་ཀྱང་ཇི་སྐད་དུ།ས་བཅུ་པའི་ས་བརྒྱད་པ་ལས་aབསྟན་པ་ལྟ་བུ་ཡིན་ནོ།།འོད་ཟེར་གྱི་
326.	ལས་ལས་བརྩམས་ཏེ་ཚིགས་སུ་བཅད་པ།།འོད་ཟེར་བཏང་བས་ཤིན་ཏུ་སྡུག་བསྔལ་བའི།།ངན་སོང་བ་དག་མཐོ་རིས་འགྲོ་བར་བྱེད།།བདུད་གནས་གཞལ་མེད་ཁང་མཐོ་མཛེས་པ་དག།བདུད་བཅས་ཀུན་དུ་བསྐྱོད་ཅིང་སྐྲག་པར་བྱེད།།འོད་ཟེར་aགྱི་
327.	ལས་རྣམ་པ་གཉིས་སྟོན་ཏེ།ངན་སོང་དུ་སྐྱེས་པ་རྣམས་དད་པ་བསྐྱེད་ནས་མཐོ་རིས་སུ་སྐྱེ་བར་བྱེད་པ་དང་།བདུད་ཀྱི་གནས་བདུད་དང་བཅས་པ་རྣམས་བསྐྱོད་པས་མི་དགའ་བར་
328.	བྱེད་པའོ།།རྣམ་པར་རོལ་པའི་ལས་དང་སྤྲུལ་པའི་ལས་ལས་བརྩམས་ཏེ་ཚིགས་སུ་བཅད་པ།aདེ་ནི་མཆོག་ཚོགས་ནང་དུ་ཏིང་ངེ་འཛིན།།དཔག་མེད་རྣམ་པར་རོལ་པ་ཀུན་སྟོན་ཞིང་།།ལས་དང་སྐྱེ་དང་མཆོག་གི་སྤྲུལ་པ་ཡིས།།སེམས་ཅན་རྣམས་ཀྱི་དོན་དུ་དུས་ཀུན་གནས།།སངས་རྒྱས་ཀྱི་འཁོར་གྱི་དཀྱིལ་འཁོར་གྱི་ནང་དུ་ཏིང་ངེ་འཛིན་དཔག་ཏུ་མེད་པས་རྣམ་པར་རོལ་པ་aཀུན་ཏུ་སྟོན་པའི་ཕྱིར་དང་།སྤྲུལ་པ་རྣམ་པ་གསུམ་གྱིས་རྟག་ཏུ་སེམས་ཅན་གྱི་དོན་བྱེད་པའི་ཕྱིར་ཏེ།སྤྲུལ་པ་རྣམ་པ་གསུམ་ནི་བཟོའི་ལས་ཀྱི་གནས་སྤྲུལ་པ་དང་།འདུལ་བའི་དབང་གིས་ཇི་ལྟར་འདོད་པ་བཞིན་སྐྱེ་བ་སྤྲུལ་པ་དང་།དགའ་ལྡན་གྱི་
329.	གནས་ན་བཞུགས་པ་ལ་aསོགས་པ་མཆོག་སྤྲུལ་པའོ།།ཞིང་ཡོངས་སུ་དག་པའི་ལས་ལས་བརྩམས་ཏེ་ཚིགས་སུ་བཅད་པ།ཡེ་ཤེས་དག་ལ་དབང་ཕྱིར་ཞིང་རྣམས་ནི།།ཇི་ལྟར་འདོད་བཞིན་བསྟན་ཕྱིར་དག་པ་འཐོབ།།སངས་རྒྱས་མཚན་མི་གྲགས་པར་སངས་རྒྱས་མཚན།།ཡང་དག་aབསྒྲགས་པས་དེ་དག་ཁམས་གཞན་འགྱེད།།ཡོངས་སུ་སྦྱོང་བ་རྣམ་པ་གཉིས་ཀྱིས་ཏེ།སྣོད་ཡོངས་སུ་སྦྱོང་བས་ནི་ཡེ་ཤེས་ལ་དབང་བའི་ཕྱིར་ཇི་ལྟར་འདོད་པ་བཞིན།སངས་རྒྱས་ཀྱི་ཞིང་ཤེལ་དང་བཻ་ཌཱུརྱ་ལ་སོགས་པའི་རང་བཞིན་དུ་ཀུན་ཏུ་སྟོན་པའི་ཕྱིར་རོ།།aསེམས་ཅན་ཡོངས་སུ་སྦྱོང་བས་ནི།སངས་རྒྱས་ཀྱི་མཚན་མེད་པའི་འཇིག་རྟེན་གྱི་ཁམས་དག་ཏུ་སྐྱེས་པའི་སེམས་ཅན་རྣམས་ལ་སངས་རྒྱས་ཀྱི་མཚན་ཡང་དག་པར་བསྒྲགས་པས་དད་པ་ལེན་དུ་བཅུག་ནས་དེ་དང་མི་འབྲལ་
330.	བའི་འཇིག་རྟེན་གྱི་
331.	ཁམས་དག་ཏུ་བསྐྱེད་པའི་ཕྱིར་རོ།།ལྡན་aཔའི་དོན་ལས་བརྩམས་ཏེ་ཚིགས་སུ་བཅད་པ།འདབ་གཤོག་ཀུན་དུ་རྒྱས་པའི་བྱ་བཞིན་དུ།།སེམས་ཅན་སྨིན་པར་བྱེད་པར་
332.	ནུས་པ་ཉིད།།སངས་རྒྱས་ལས་
333.	ནི་ཤིན་ཏུ་བསྔགས་པ་ཐོབ
334.	།།སྐྱེ་དགུ་རྣམས་ལ་ཚིག་གཟུང་
335.	འོས་པར་འགྱུར།།ལྡན་པ་རྣམ་པ་གསུམ་སྟོན་སྟེ།སེམས་aཅན་ཡོངས་སུ་སྨིན་པར་བྱེད་ནུས་པ་དང་ལྡན་པ་དང་།བསྔགས་པ་དང་ལྡན་པ་དང་།ཚིག་གཟུང་
336.	བར་འོས་པ་དང་ལྡན་བའོ།།འཇུག་པའི་དོན་ལས་བརྩམས་ཏེ་ཚིགས་སུ་བཅད་པ།མངོན་པར་ཤེས་པ་དྲུག་དང་རིག་པ་གསུམ།།རྣམ་ཐར་བརྒྱད་དང་དེ་བཞིན་ཟིལ་གནོན་aབརྒྱད།།ཟད་པར་སྐྱེ་མཆེད་བཅུ་དང་ཏིང་ངེ་འཛིན།།དཔག་ཏུ་མེད་པར་བརྟན་
337.	པ་ཐོབ་པའི་མཐུ།།བྱང་ཆུབ་སེམས་དཔའི་མཐུ་ནི་རབ་ཏུ་དབྱེ་བ་དྲུག་གིས་འཇུག་སྟེ།མངོན་པར་ཤེས་པ་དང་།རིག་པ་དང་།རྣམ་པར་ཐར་པ་དང་།ཟིལ་གྱིས་གནོན་པའི་སྐྱེ་མཆེད་དང་།ཟད་པར་aགྱི་སྐྱེ་མཆེད་དང་།ཏིང་ངེ་འཛིན་དཔག་ཏུ་མེད་པའི་རབ་ཏུ་དབྱེ་བ་དག་གིས་སོ།།དེ་ལྟར་རྣམ་པར་དབྱེ་བའི་མཚན་ཉིད་ཀྱི་དོན་དྲུག་གིས་མཐུ་བཤད་ནས།དེའི་ཆེ་བའི་བདག་ཉིད་བརྗོད་པའི་ཕྱིར་ཚིགས་སུ་བཅད་པ།དེ་ནི་དབང་མཆོག་ཐོབ་པའི་བློ་དང་ལྡན།།འགྲོ་བ་དབང་མེད་རང་དབང་aབཀོད་རྟག་ཏུ།།གཞན་ལ་ཕན་བྱ་
338.	གཅིག་ཏུ་མངོན་དགའ་སྟེ།།སེང་གེ་བཞིན་དུ་རབ་བརྟན་སྲིད་ན་སྤྱོད།།ཆེ་བའི་བདག་ཉིད་རྣམ་པ་གསུམ་སྟོན་ཏེ།།བདག་ཉིད་ཡེ་ཤེས་ཀྱི་མཆོག་ལ་དབང་ཐོབ་པས་འགྲོ་བ་ཉོན་མོངས་པས་རང་དབང་མེད་པ་རང་དབང་ཡོད་པ་ལ་འགོད་པའི་ཕྱིར་དབང་གི་ཆེ་aབའི་བདག་ཉིད་དང་།རྟག་ཏུ་གཞན་ལ་ཕན་པར་བྱ་བ་ལ་གཅིག་ཏུ་མངོན་པར་དགའ་བའི་ཕྱིར་མངོན་པར་དགའ་བའི་
339.	ཆེ་བའི་བདག་ཉིད་དང་།སྲིད་པས་མི་འཇིགས་པའི་ཆེ་བའི་བདག་ཉིད་དོ།།མཐུའི་སྐབས་རྫོགས་སོ།།།།བྱང་ཆུབ་སེམས་དཔའ་ཡོངས་སུ་སྨིན་པར་བསྡུ་བར་aཚིགས་སུ་བཅད་པ།དགའ་དང་དད་དང་རབ་ཞི་སྙིང་བརྩེ་དང་།།བཟོད་དང་ཡིད་གཞུངས་མཐུ་ཅན་ཉིད་དང་ནི།།མི་འཕྲོགས་པ་དང༌ཡན་ལག་ལྡན་པ་རབ།།དེ་ནི་རྒྱལ་སྲས་ཡོངས་སུ་སྨིན་པའི་མཚན།།དགའ་བ་ནི་ཐེག་པ་ཆེན་པོ་བཤད་པའི་ཆོས་ལའོ།།དད་པ་ནི་དེ་སྟོན་པར་བྱེད་པ་ལའོ།།aརབ་ཏུ་ཞི་བ་ནི་ཉོན་མོངས་པ་རྣམས་སོ།།སྙིང་བརྩེ་བ་ནི་སེམས་ཅན་རྣམས་ལའོ།།བཟོད་པ་ནི་དཀའ་བ་སྤྱོད་པ་ལའོ།།ཡིད་གཞུངས་པ་ནི་ལེན་པ་དང་།འཛིན་པ་དང་།ཁོང་དུ་ཆུད་པ་དག་ལའོ།།མཐུ་ཅན་ཉིད་ནི་རྟོགས་པར་བྱ་བ་ལའོ།།མི་འཕྲོགས་པ་ནི་བདུད་དང་ཕས་ཀྱི་རྒོལ་བ་aདག་གིས་སོ།།ཡན་ལག་ལྡན་པ་ནི།སྤོང་བའི་ཡན་ལག་རྣམས་དང་ལྡན་པ་ཉིད་དོ།།རབ་ཅེས་བྱ་བ་ནི།དགའ་བ་ལ་སོགས་པ་ཆེན་པོ་ཉིད་སྟོན་པར་བྱེད་དོ།།རྣམ་པ་དགུ་པོ་དེ་ནི་མདོར་ན་བྱང་ཆུབ་སེམས་དཔའ་རྣམས་ཀྱིས་བདག་ཡོངས་སུ་སྨིན་པ་
340.	ཡིན་པར་རིག་པར་བྱའོ།།དགའ་བ་aཡོངས་སུ་སྨིན་པ་ལས་བརྩམས་ཏེ་ཚིགས་སུ་བཅད་པ།གྲོགས་མཆོག་ལ་སོགས་གསུམ་དང་བརྩོན་རབ་དང་།།མཐར་ཕྱིན་དམ་པ་དང་ནི་ཆོས་མཆོག་སྡུད།།དམ་ཆོས་ཆེར་གཟུང་ཕྱིར་
341.	ནི་སྙིང་རྗེ་ཅན།།ཡང་དག་ཡོངས་སུ་སྨིན་པའི་མཚན་ཉིད་འདོད།།གྲོགས་པོ་མཆོག་ལ་aསོགས་པ་གསུམ་ནི་སྐྱེས་བུ་དམ་པ་ལ་བརྟེན་པ་དང་།དམ་པའི་ཆོས་ཉན་པ་དང་།ཚུལ་བཞིན་ཡིད་ལ་བྱེད་པའོ།།བརྩོན་པའི་རབ་ནི་བརྩོན་འགྲུས་ཆེན་པོ་རྩོམ་པའོ།།མཐར་ཕྱིན་པའི་དམ་པ་ནི།བསམ་གྱིས་མི་ཁྱབ་པའི་གནས་ཐམས་ཅད་ལ་ཐེ་ཚོམ་མེད་པའོ།།ཆོས་aཀྱི་མཆོག་སྡུད་
342.	པ་ནི་ཐེག་པ་ཆེན་པོའི་ཆོས་སྲུང་བ་སྟེ།དེ་ལ་ཞུགས་པ་རྣམས་ལ་འཚེ་
343.	བ་དག་ལས་སྲུང་བའི་
344.	ཕྱིར་རོ།།དེ་ནི་བྱང་ཆུབ་སེམས་དཔའི་ཐེག་པ་ཆེན་པོའི་ཆོས་ཡོངས་སུ་གཟུང་བའི་དབང་དུ་བྱས་ནས།དགའ་བ་ཡོངས་སུ་སྨིན་པའི་མཚན་ཉིད་ཡིན་པར་རིག་པར་aབྱ་སྟེ།རྒྱུ་གང་གིས་ཡོངས་སུ་སྨིན་པར་འགྱུར་ཞེ་ན།གྲོགས་པོ་མཆོག་ལ་སོགས་པ་གསུམ་གྱིས་སོ།།དེའི་ཡོངས་སུ་སྨིན་པ་གང་ཡིན་
345.	ཞེ་ན།བརྩོན་པའི་རབ་དང་མཐར་ཕྱིན་པའི་དམ་པ་དང་ལྡན་པའོ།།ལས་གང་ཡིན་ཞེ་ན།ཆོས་ཀྱི་མཆོག་aསྡུད་པ་སྟེ།འདིས་ནི་དེ་དག་ཡོངས་སུ་བསྟན་ཏོ།།དད་པ་ཡོངས་སུ་སྨིན་པ་ལས་བརྩམས་ཏེ་ཚིགས་སུ་བཅད་པ།ཡོན་ཏན་ཤེས་དང་སེམས་ཀྱང་མི་ཕྱེད་དང་།།ཏིང་འཛིན་མྱུར་དུ་ཐོབ་དང་འབྲས་བུ་མྱོང་།།སྟོན་ལ་ཡིད་ཆེས་བྱ་ཕྱིར་རྒྱལ་སྲས་ཀྱི།།ཡང་དག་aཡོངས་སུ་སྨིན་པའི་མཚན་ཉིད་འདོད།།དེ་ཡོངས་སུ་སྨིན་པ་ཡང་རྒྱུ་དང་རང་བཞིན་དང་ལས་ཀྱིས་བསྟན་ཏོ།།ཡོན་ཏན་ཤེས་པ་ནི་འདི་ལྟར་བཅོམ་ལྡན་འདས་དེ་ནི་དེ་བཞིན་གཤེགས་པ་ཞེས་བྱ་བ་ལ་སོགས་པ་རྒྱས་པར་འབྱུང་བ་ལྟ་བུ་སྟེ་རྒྱུའོ།།ཤེས་ནས་དད་པ་ཐོབ་པའི་aཕྱིར་སེམས་མི་ཕྱེད་པ་ནི་རང་བཞིན་ནོ།།ཏིང་ངེ་འཛིན་མྱུར་དུ་ཐོབ་པ་དང་།དེའི་འབྲས་བུ་མངོན་པར་ཤེས་པ་ལ་སོགས་པ་ཉམས་སུ་མྱོང་བ་ནི་ལས་སོ།།རབ་ཏུ་ཞི་བ་ཡོངས་སུ་སྨིན་པ་ལས་བརྩམས་ཏེ་ཚིགས་སུ་བཅད་པ།ཤིན་ཏུ་སྡོམ་ཞིང་ཉོན་མོངས་རྟོག་
346.	པ་སྤོང་།།བར་aཆད་མེད་ཅིང་དགེ་ལ་མངོན་པར་དགའ།།རྒྱལ་བའི་སྲས་ཀྱིས་
347.	ཉོན་མོངས་བསལ་
348.	བའི་ཕྱིར།།ཡང་དག་ཡོངས་སུ་སྨིན་པའི་མཚན་ཉིད་འདོད།།ཉོན་མོངས་སེལ་བ་ནི་བྱང་ཆུབ་སེམས་དཔའི་རབ་ཏུ་ཞི་བ་སྟེ།དེ་ཡོངས་སུ་སྨིན་པ་ཡང་རྒྱུ་དང་རང་བཞིན་དང་ལས་ཀྱིས་བསྟན་ཏོ།།aདྲན་པ་དང་ཤེས་བཞིན་དག་གིས་དབང་པོ་རྣམས་ཤིན་ཏུ་སྡོམ་པ་ནི་རྒྱུའོ།།ཉོན་མོངས་པ་ཅན་གྱི་རྣམ་པར་རྟོག་པ་སྤོང་བ་ནི་རང་བཞིན་ནོ།།གཉེན་པོ་སྒོམ་པ་ལ་བར་ཆད་མེད་པ་དང་དགེ་བ་ལ་མངོན་པར་དགའ་བ་ནི་ལས་སོ།།སྙིང་བརྩེ་བ་ཡོངས་སུ་སྨིན་པའི་མཚན་ཉིད་ཀྱི་དབང་དུ་aབྱས་ཏེ་ཚིགས་སུ་བཅད་པ།རང་བཞིན་སྙིང་བརྩེ་གཞན་གྱི་སྡུག་བསྔལ་མཐོང་།།དམན་པའི་སེམས་ཀྱང་ཡང་དག་རབ་ཏུ་སྤོང་།།ཁྱད་པར་འགྲོ་དང་འགྲོ་བའི་མཆོག་གྱུར་ལུས།།གཞན་ལ་སྙིང་བརྩེ་ཡོངས་སུ་སྨིན་པའི་མཚན།།དེ་རང་བཞིན་ཏེ་རིགས་དང་།གཞན་སྡུག་aབསྔལ་བར་མཐོང་བ་དང་།ཐེག་པ་དམན་པ་ཡོངས་སུ་སྤོང་པས་ཡོངས་སུ་སྨིན་པར་འགྱུར་བ་ནི་རྒྱུའོ།།ཡོངས་སུ་སྨིན་པ་འཕེལ་བར་འགྱུར་བའི་ཕྱིར་ཁྱད་པར་དུ་འགྲོ་བ་ནི་རང་བཞིན་ནོ།།ཕྱིར་མི་ལྡོག་པའི་ས་ལ་འཇིག་རྟེན་ཐམས་ཅད་པས་ལུས་མཆོག་ཏུ་གྱུར་པ་ནི་ལས་སོ།།བཟོད་aཔ་ཡོངས་སུ་སྨིན་པའི་མཚན་ཉིད་
349.	ལས་བརྩམས་ཏེ་ཚིགས་སུ་བཅད་པ།རང་བཞིན་བརྟན་
350.	པ་སོ་སོར་བརྟགས་སྒོམ་
351.	པ།།གྲང་སོགས་ཤིན་ཏུ་སྡུག་བསྔལ་རྟག་མི་མཇེད།།ཁྱད་པར་འགྲོ་དང་དགེ་ལ་མངོན་པར་དགའ།།བཟོད་པ་ཡོངས་སུ་སྨིན་པའི་མཚན་ཉིད་འདོད།།བརྟན་
352.	པ་aདང་མི་མཇེད་པ་དང་བཟོད་པ་ཞེས་བྱ་བ་ནི་རྣམ་གྲངས་ཏེ།ཡོངས་སུ་སྨིན་པ་ལ་རིགས་དང་སོ་སོར་བརྟགས་ཏེ་སྒོམ་
353.	པ་ནི་རྒྱུའོ།།གྲང་བ་ལ་སོགས་པའི་སྡུག་བསྔལ་མི་བཟད་
354.	པ་རྣམས་ཇི་མི་མཇེད་པ་ནི་རང་བཞིན་ནོ།།བཟོད་པ་ཁྱད་པར་དུ་འགྲོ་བ་དང་།དགེ་བ་ལ་མངོན་པར་འདོད་པ་aནི་ལས་སོ།།ཡིད་གཞུངས་པ་ཡོངས་སུ་སྨིན་པ་ལས་བརྩམས་ཏེ་ཚིགས་སུ་བཅད་པ།རྣམ་སྨིན་དག་ཅིང་ཐོས་སོགས་དྲན་མི་བརྗེད།།དེ་བཞིན་ལེགས་བཤད་ཉེས་པར་སྨྲས་པ་དག།རབ་ཤེས་བློ་ཆེན་སྐྱེ་བར་རུང་བ་ཉིད།།ཤིན་ཏུ་ཡིད་གཞུངས་ཡོངས་སུ་སྨིན་པའི་མཚན།།དེ་ལ་aཡིད་གཞུངས་
355.	པ་དང་མཐུན་པའི་རྣམ་པར་སྨིན་པ་དག་ནི་རྒྱུའོ།།དྲན་པས་ཐོས་པ་དང་བསམས་
356.	པ་དང་བསྒོམས་པ་བྱས་ནས་རིང་མོ་ཞིག་ལོན་པ་དང་སྨྲས་
357.	ནས་རིང་མོ་ཞིག་ལོན་པ་མི་བརྗེད་པ་དང་།ལེགས་པར་བཤད་པ་དང་།ཉེས་པར་སྨྲས་པ་
358.	དོན་རབ་ཏུ་ཤེས་པ་ནི་ཡིད་གཞུངས་aཔ་ཡོངས་སུ་སྨིན་པའི་རང་བཞིན་ནོ།།འཇིག་རྟེན་ལས་འདས་པའི་ཤེས་རབ་སྐྱེ་བར་རུང་བ་ཉིད་ནི་ལས་སོ།།མཐུ་ཐོབ་པ་ཡོངས་སུ་སྨིན་པ་ལས་བརྩམས་ཏེ་ཚིགས་སུ་བཅད་པ།དགེ་བ་གཉིས་ཀྱིས་ཁམས་གཉིས་བརྟས་
359.	པ་དང་།།རྟེན་ནི་འབྲས་བུ་སྐྱེ་བར་རུང་བའི་མཆོག།ཡིད་aལ་བསམ་གྲུབ་འགྲོ་བའི་མཆོག་གྱུར་པ།།མཐུ་ཐོབ་ཡོངས་སུ་སྨིན་པའི་མཚན་ཉིད་དོ།།དེ་ལ་བསོད་ནམས་དང་ཡེ་ཤེས་གཉིས་ཀྱིས་བསོད་ནམས་དང་ཡེ་ཤེས་དེ་གཉིས་ཀྱི་ས་བོན་བརྟས་
360.	པ་ནི་དེ་ཡོངས་སུ་སྨིན་པའི་རྒྱུའོ།།རྟེན་རྟོགས་པར་བྱ་བར་རུང་བ་ནི།དེ་ཡོངས་སུ་སྨིན་aཔའི་རང་བཞིན་ནོ།།ཡིད་ལ་བསམ་པ་ཕུན་སུམ་ཚོགས་པ་གྲུབ་པ་དང་འགྲོ་བའི་མཆོག་ཏུ་གྱུར་པ་ནི་ལས་སོ།།མི་འཕྲོགས་པ་ཡོངས་སུ་སྨིན་པ་ལས་བརྩམས་ཏེ་ཚིགས་སུ་བཅད་པ།ཆོས་བཟངས་
361.	རིགས་པས་རྣམ་དཔྱད་བསམ་པ་ཅན།།རྟག་ཏུ་བདུད་ཀྱིས་aབར་ཆད་བྱེད་པ་མེད།།ཁྱད་པར་རྙེད་དང་གཞན་གྱི་ཕྱོགས་སུན་འབྱིན།།མི་འཕྲོགས་ཡོངས་སུ་སྨིན་པའི་མཚན་ཉིད་དོ།།དམ་པའི་ཆོས་ལ་རིགས་པས་རྣམ་པར་དཔྱད་པ་བྱས་པའི་བསམ་པ་ནི་དེ་ཡོངས་སུ་སྨིན་པའི་རྒྱུའོ།།ལམ་ལ་བདུད་ཀྱི་བར་ཆད་བྱ་བར་མི་ནུས་ཤིང་བདུད་aཀྱི་བར་ཆད་མེད་པ་ནི་རང་བཞིན་ནོ།།ཁྱད་པར་རྟོགས་པ་དང་གཞན་གྱི་ཕྱོགས་སུན་འབྱིན་པ་ནི་ལས་སོ།།སྤོང་བའི་ཡན་ལག་དང་ལྡན་པ་ཡོངས་སུ་སྨིན་པ་ལས་བརྩམས་ཏེ་ཚིགས་སུ་བཅད་པ།དགེ་བ་བསགས་དང་རྟེན་ཀྱང་བརྩོན་པར་རུང་།།དབེན་དང་དགེ་བ་མཆོག་ལ་མངོན་པར་aདགའ།།རྒྱལ་བའི་སྲས་ཀྱི་ཡན་ལག་ལྡན་པ་ཡི།།ཡང་དག་ཡོངས་སུ་སྨིན་པའི་མཚན་ཉིད་དོ།།དེ་ཡོངས་སུ་སྨིན་པའི་རྒྱུ་ནི་དགེ་བའི་རྩ་བ་བསགས་པའོ།།རྟེན་བརྩོན་འགྲུས་རྩོམ་པར་བཟོད་པ་ནི་རང་བཞིན་ནོ།།དབེན་པ་དང་དགེ་བའི་མཆོག་ལ་མངོན་པར་དགའ་བ་ནི་ལས་སོ།།བདག་ཡོངས་སུ་སྨིན་པ་རྣམ་པ་aདགུའི་ཆ་བའི་བདག་ཉིད་ལས་བརྩམས་ཏེ་ཚིགས་སུ་བཅད་པ།དེ་ལྟར་དངོས་པོ་རྣམ་དགུ་སྨིན་པའི་བདག།ཕ་རོལ་ཡོངས་སུ་སྨིན་བྱེད་རུང་དང་ལྡན།།ཆོས་ཀྱི་རང་བཞིན་རྒྱུན་འཕེལ་བདག་ཉིད་ཅན།།རྟག་ཏུ་འགྲོ་བའི་གཉེན་མཆོག་གྱུར་པ་ཡིན།།དེའི་ཆེ་བའི་བདག་ཉིད་ནི་རྣམ་པ་གཉིས་aཏེ།གཞན་ཡོངས་སུ་སྨིན་པར་བྱ་བའི་སྟོན་པར་གྱུར་པ་དང་།རྟག་ཏུ་ཆོས་ཀྱི་སྐུས་འཕེལ་བའོ།།དེ་ཉིད་ཀྱི་ཕྱིར་འགྲོ་བའི་གཉེན་གྱི་མཆོག་ཏུ་གྱུར་པ་ཡིན་ནོ།།སེམས་ཅན་ཡོངས་སུ་སྨིན་པ་རྣམ་པར་དབྱེ་བ་ལས་བརྩམས་ཏེ་ཚིགས་སུ་བཅད་པ་བཅུ་གཅིག་གོ།།ཇི་ལྟར་རྨ་དང་ཟས་ལ་aདེ་དག་གི།།གཟག་དང་དཔྱད་
362.	དུ་རུང་བ་སྨིན་འདོད་ལྟར།།དེ་བཞིན་རྟེན་འདིར་ཕྱོགས་གཉིས་ཞི་བ་དང་།།དེ་བཞིན་དཔྱད་པ་ཉིད་དུ་སྨིན་པ་བསྟན།།འདིས་ནི་ཡོངས་སུ་སྨིན་པའི་རང་བཞིན་སྟོན་ཏེ།ཇི་ལྟར་རྨའི་ཡོངས་སུ་སྨིན་པ་བརྟོལ་རན་པ་ཡིན་པ་དང་།ཁ་ཟས་ཀྱིས་
363.	ཡོངས་aསུ་སྨིན་པ་དཔྱད་
364.	དུ་རུང་བ་དེ་བཞིན་དུ།སེམས་ཅན་རྣམས་ཀྱི་རྟེན་རྨ་དང་ཁ་ཟས་ལྟ་བུ་ལ་གཟགས་
365.	པ་ལྟ་བུ་མི་མཐུན་པའི་ཕྱོགས་ཞི་བ་དང་དཔྱད་པ་ལྟ་བུ་གཉེན་པོའི་ཕྱོགས་དཔྱད་པ་དག་ཏུ་
366.	རུང་བ་ནི་རྟེན་ཡོངས་སུ་སྨིན་པ་སྟེ།ཕྱོགས་གཉིས་ནི་འདིར་མི་མཐུན་པའི་ཕྱོགས་དང་།གཉེན་པོའི་aཕྱོགས་ཡིན་པར་རིག་པར་བྱའོ།།ཚིགས་སུ་བཅད་པ་གཉིས་པ།ལུས་ཅན་བྲལ་བར་སྨིན་བྱེད་དེ་བཞིན་དུ།།ཡོངས་སྨིན་རབ་སྨིན་མཐུན་པར་སྨིན་བྱེད་གཞན།།ལེགས་པར་སྨིན་བྱེད་རྟོགས་པ་སྨིན་བྱེད་དང་།།རྟག་སྨིན་
367.	གོང་དུ་སྨིན་བྱེད་བཤད་པར་འདོད།།འདིས་ནི་ཡོངས་སུ་aསྨིན་པའི་རབ་ཏུ་དབྱེ་བ་སྟོན་ཏེ།ཉོན་མོངས་པ་དང་བྲལ་བར་སྨིན་པར་བྱེད་པ་ནི་བྲལ་བར་སྨིན་པར་བྱེད་པའོ།།ཐམས་ཅད་དུ་ཐེག་པ་གསུམ་གྱིས་སྨིན་པར་བྱེད་པ་ནི་ཡོངས་སུ་སྨིན་པར་བྱེད་པའོ།།ཕྱི་རོལ་པའི་ཡོངས་སུ་སྨིན་པ་ལས་ཁྱད་པར་དུ་འཕགས་པའི་ཕྱིར་མཆོག་ཏུ་སྨིན་aཔར་བྱེད་པ་ནི།རབ་ཏུ་སྨིན་པར་བྱེད་པའོ།།གདུལ་བྱ་ཇི་ལྟ་བ་བཞིན་དུ་ཆོས་སྟོན་པའི་ཕྱིར།འཚམ་པར་སྨིན་པར་བྱེད་པ་ནི་མཐུན་པར་སྨིན་པར་བྱེད་པའོ།།གུས་པར་སྨིན་པར་བྱེད་པ་ནི་ལེགས་པར་སྨིན་པར་བྱེད་པའོ།།རྟོགས་པས་སྨིན་པར་བྱེད་པ་ནི་རྟོགས་པ་སྨིན་པར་བྱེད་པའོ།།aཕྱིན་ཅི་མ་ལོག་པའི་དོན་གྱིས་
368.	རྟག་ཏུ་སྨིན་པར་བྱེད་པ་ནི་རྟག་ཏུ་སྨིན་པར་བྱེད་པའོ།།ཡོངས་སུ་ཉམས་པར་མི་འགྱུར་བའི་དོན་གྱིས་གོང་ནས་གོང་དུ་རིམ་གྱིས་སྨིན་པར་བྱེད་པ་ནི་གོང་ནས་གོང་དུ་སྨིན་པར་བྱེད་པ་སྟེ།དེ་ལྟར་ན་རྣམ་པ་བརྒྱད་པོ་འདི་ནི་གཞན་ཡོངས་སུ་སྨིན་པའི་རབ་ཏུ་དབྱེ་བ་aཡིན་ནོ།།ཚིགས་སུ་བཅད་པ་གསུམ་པ་དང་བཞི་པ།ཇི་ལྟར་རྒྱལ་སྲས་ཕན་པའི་བསམ་པས་འདིར།།འགྲོ་ཀུན་རྣམ་པར་སྨིན་བྱེད་གནས་པ་ལྟར།།དེ་བཞིན་ཕ་དང་མ་དང་གཉེན་བཤེས་རྣམས།།བུ་དང་གཉེན་པོ་
369.	རྣམས་ལ་ལེགས་མི་གནས།།ཇི་ལྟར་བརྩེ་བདག་བདེ་དང་aཕན་སྦྱོར་ཕྱིར།།སེམས་ཅན་གཞན་ལ་བྱམས་འདོད་དེ་ལྟར་ནི།།སྐྱེ་བོ་བདག་ལ་བྱམས་པར་མི་འདོད་ན།།རབ་སྡུག་སྐྱེ་བོ་གཞན་བསྟན་
370.	སྨོས་ཅི་དགོས།།འདི་གཉིས་ཅིས་
371.	ཅི་སྟོན་ཞེ་ན།བྱང་ཆུབ་སེམས་དཔའ་བསམ་པ་ཇི་ལྟ་བུས་
372.	སེམས་ཅན་རྣམས་ཡོངས་སུ་སྨིན་པར་བྱེད་པའི་aབསམ་པ་དེ་སྟོན་པར་བྱེད་དེ།ཕན་པ་དང་བདེ་བ་ལ་ཡང་དག་པར་སྦྱོར་བའི་ཕྱིར།ཕ་མ་དང་གཉེན་བཤེས་ཀྱི་བསམ་པ་ལས་ཁྱད་པར་དུ་འཕགས་པ་དང་།འཇིག་རྟེན་བདག་ལ་བྱམས་པ་ལས་ཁྱད་པར་དུ་འཕགས་པའི་བསམ་པ་ཡིན་ནོ།།འཇིག་རྟེན་བདག་ལ་aབྱམས་པ་ནི་བདག་ཉིད་ཕན་པ་མ་ཡིན་པ་དང་།བདེ་བ་མ་ཡིན་པ་ལ་སྦྱོར་རོ།།ཚིགས་སུ་བཅད་པ་ལྷག་མ་རྣམས་ཀྱིས་ནི་སྦྱོར་བ་གང་གིས་སེམས་ཅན་རྣམས་ཡོངས་སུ་སྨིན་པར་བྱེད་པ་དེ་ཕ་རོལ་ཏུ་ཕྱིན་པ་སྒྲུབ་པས་ཡང་དག་པར་སྟོན་ཏེ།སྦྱིན་པ་ཇི་ལྟ་བུས་སེམས་ཅན་རྣམས་ཇི་ལྟར་aཡོངས་སུ་སྨིན་པར་བྱེད་པ་དེ་ལས་བརྩམས་ཏེ་ཚིགས་སུ་བཅད་པ།བྱང་ཆུབ་སེམས་དཔའི་ལུས་དང་ལོངས་སྤྱོད་དག།གཞན་ལ་མི་སྦྱིན་པ་ནི་ཡོང་མེད་དེ།།ཕན་འདོགས་རྣམ་པ་གཉིས་ཀྱིས་གཞན་སྨིན་བྱེད།།མཉམ་པར་སྦྱིན་པའི་ཡོན་ཏན་ངོམས་མི་འགྱུར།།སྦྱིན་པ་རྣམ་aཔ་གསུམ་གྱིས་སེམས་ཅན་ཡོངས་སུ་སྨིན་པར་བྱེད་དེ།རང་གི་ལུས་དང་ལོངས་སྤྱོད་ཐམས་ཅད་སྦྱིན་པ་དང་།མི་མཉམ་པ་མེད་པར་སྦྱིན་པ་དང་།ངོམས་པ་མེད་པར་སྦྱིན་པས་སོ།།ཇི་ལྟར་ཡོངས་སུ་སྨིན་པར་བྱེད་ཅེ་ན།ཚེ་འདི་དང་ཚེ་ཕྱི་མ་ལ་ཕན་འདོགས་པས་ཏེ།ཕོངས་པ་མེད་aཔར་འདོད་པ་ཡོངས་སུ་རྫོགས་པར་བྱེད་པའི་ཕྱིར་དང་།དེས་བསྡུས་ནས་དགེ་བ་ལ་འགོད་པའི་ཕྱིར་རོ།།ཚུལ་ཁྲིམས་ཇི་ལྟ་བུས་སེམས་ཅན་རྣམས་ཇི་ལྟར་ཡོངས་སུ་སྨིན་པར་བྱེད་པ་དེ་ལས་བརྩམས་ནས་ཚིགས་སུ་བཅད་པ།བསྟན་པ་རང་བཞིན་ལྷག་པར་འཚེ་བ་མེད།།བདག་aདགའ་བག་ཡོད་འདི་ལ་གཞན་འགོད་ཅིང་།།ཕན་རྣམ་གཉིས་འདོགས་རྣམ་པར་སྨིན་པ་དང་།།རྒྱུ་མཐུན་ཡོན་ཏན་བརྒྱུད་པས་གཞན་སྨིན་བྱེད།།ཚུལ་ཁྲིམས་རྣམ་པ་ལྔ་སྟེ།བསྟན་པའི་ཚུལ་ཁྲིམས་དང་།རང་བཞིན་གྱི་ཚུལ་ཁྲིམས་དང་།ལྷག་པར་འཚེ་བ་མེད་པའི་aཕྱིར་ཡོངས་སུ་རྫོགས་པའི་ཚུལ་ཁྲིམས་དང་
373.	།དགེ་བ་བཅུའི་ལས་ཀྱི་ལམ་ཡོངས་སུ་རྫོགས་པའི་ཕྱིར་འཚེ་བ་མེད་པ་ནི་ལྷག་པར་འཚེ་བ་མེད་པ་སྟེ།ས་གཉིས་པ་ལས་ཇི་སྐད་འབྱུང་བ་བཞིན་ནོ།།བདག་ཉིད་དེ་ལ་དགའ་བའི་ཕྱིར་རྟོགས་པའི་ཚུལ་ཁྲིམས་དང་།བག་ཡོད་aཔའི་ཕྱིར་རྟག་ཏུ་འཁྲུལ་པ་མེད་པའི་ཚུལ་ཁྲིམས་ཀྱིས་སོ།།ཇི་ལྟར་ཡོངས་སུ་སྨིན་པར་བྱེད་ཅེ་ན།ཚུལ་ཁྲིམས་ལ་འགོད་པས་ཚེ་འདི་དང་
374.	ཕྱི་མ་ལ་ཕན་པ་རྣམ་པ་གཉིས་བྱེད་པས་སོ།།གཞན་ལ་ཚེ་ཕྱི་མ་ལ་ཕན་འདོགས་པ་ནི་རྣམ་པར་སྨིན་པ་དང་རྒྱུ་མཐུན་པའི་ཡོན་ཏན་དག་བརྒྱུད་aཔས་བྱེད་དེ།དེའི་རྣམ་པར་སྨིན་པ་དང་རྒྱུ་མཐུན་པ་དག་ཕན་ཚུན་མཐུན་པས་རྒྱུན་མི་འཆད་པའི་ཕྱིར་རོ།།བཟོད་པ་ཇི་ལྟ་བུས་སེམས་ཅན་རྣམས་ཇི་ལྟར་ཡོངས་སུ་སྨིན་པར་བྱེད་པ་དེ་ལས་བརྩམས་ནས་ཚིགས་སུ་བཅད་པ།གཞན་གནོད་བྱེད་ལ་ཕན་བྱེད་བློ་ལྡན་པ།།གནོད་aབྱེད་དྲག་པོ་དག་ཀྱང་རབ་ཏུ་བཟོད།།ཐབས་རིག་
375.	གནོད་བྱེད་བཟོད་པ་དེ་དག་གིས།།གནོད་བྱེད་དགེ་བ་ཡང་དག་ལེན་དུ་འཇུག།གཞན་གནོད་པ་བྱེད་པ་ལ་ཕན་པ་བྱེད་པའི་བློ་དང་ལྡན་པའི་ཕྱིར།།གནོད་པ་བྱེད་པ་དྲག་པོ་ལ་ཇི་མི་སྙམ་པའི་བཟོད་པས་ཡོངས་སུ་སྨིན་པར་བྱེད་དེ།ཕན་aཔ་བྱེད་པའི་བློ་ཉིད་ནི་བཟོད་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་འགྱུར་བ་དང་མཐུན་པར་འཇུག་པ་ལས་རིག་པར་བྱའོ།།ཇི་ལྟར་ཡོངས་སུ་སྨིན་པར་བྱེད་ཅེ་ན།གནོད་པ་བྱེད་པ་ལ་མི་མཇེད་པའི་ཕྱིར་ཚེ་འདི་ལ་ཕན་འདོགས་པ་དང་།ཐབས་ཤེས་པ་གནོད་པ་བྱེད་པ་ལ་མི་མཇེད་པ་དེ་aདག་གིས་གནོད་པ་བྱེད་པ་རྣམས་དད་པར་བྱས་ནས་དགེ་བ་ཡང་དག་པར་ལེན་དུ་འཇུག་པའི་ཕྱིར་ཚེ་ཕྱི་མ་ལ་ཕན་འདོགས་པས་སོ།།བརྩོན་འགྲུས་ཇི་ལྟ་བུས་སེམས་ཅན་ཇི་ལྟར་ཡོངས་སུ་སྨིན་པར་བྱེད་པ་དེ་ལས་བརྩམས་ཏེ་ཚིགས་སུ་བཅད་པ།རྒྱལ་སྲས་བརྩོན་འགྲུས་མཆོག་ལ་aབརྟེན་པ་སྟེ།།སེམས་ཅན་ཚོགས་རབ་སྨིན་པར་བྱེད་པ་ན།།ཕ་རོལ་སེམས་དགེ་གཅིག་གིས་
376.	ཕྱིར་ཡང་ནི།།བསྐལ་པ་བྱེ་བ་སྟོང་དུའང་སྐྱོ་མི་འགྱུར།།བརྩོན་འགྲུས་ཆེན་པོ་ཡུན་རིང་པོར་མི་སྐྱོ་བས་ཏེ།ཡུན་རིང་པོར་མི་
377.	སྐྱོ་བ་ཉིད་ནི་གཞན་གྱི་སེམས་དགེ་བ་གཅིག་གི་ཕྱིར་aཡང་བསྐལ་པ་བྱེ་བ་སྟོང་ཕྲག་ཏུ་མི་སྐྱོ་བས་སེམས་ཅན་མཐའ་ཡས་པ་ཡོངས་སུ་སྨིན་པར་བྱེད་པའི་ཕྱིར་རོ།།དེ་ཉིད་ཀྱི་ཕྱིར་ཇི་ལྟར་ཡོངས་སུ་སྨིན་པར་བྱེད་ཅེ་ན།སེམས་དགེ་བ་ལ་ཡང་དག་པར་སྦྱོར་བས་ཚེ་འདི་དང་།ཚེ་ཕྱི་མ་ལ་ཕན་འདོགས་པས་སོ་ཞེས་བཤད་པར་འགྱུར་aརོ།།བསམ་གཏན་ཇི་ལྟ་བུས་སེམས་ཅན་རྣམས་
378.	ཇི་ལྟར་ཡོངས་སུ་སྨིན་པར་བྱེད་པ་དེ་ལས་བརྩམས་ཏེ་ཚིགས་སུ་བཅད་པ།ཡིད་ཀྱི་དབང་ནི་བླ་ན་མེད་ཐོབ་ནས།།གཞན་གྱིས་མཆོད་འདོད་ཐམས་ཅད་ངེས་བཅོམ་སྟེ།།མཆོག་གི་བསྟན་ལ་གཞན་དག་aའདུན་བྱེད་ཅིང་།།དེ་དག་དགེ་བས་ཡང་དག་འཕེལ་བར་བྱེད།།བསམ་གཏན་གྱི་དབང་བླ་ན་མེད་པ་ཐོབ་པ་དང་།ཟང་ཟིང་མེད་པ་གཞན་གྱིས་མཆོད་པར་འདོད་པ་ཐམས་ཅད་ངེས་པར་བཅོམ་པས་ཡོངས་སུ་སྨིན་པར་བྱེད་དེ།གཞན་སངས་རྒྱས་ཀྱི་བསྟན་པ་ལ་འདུན་པར་aབྱེད་པ་དང་།འདུན་པར་བྱས་པ་ལ་དགེ་བའི་ཆོས་སྤེལ་བའི་སྒོ་ནས་ཡོངས་སུ་སྨིན་པར་བྱེད་དོ།།ཤེས་རབ་ཇི་ལྟ་བུས་ཇི་ལྟར་ཡོངས་སུ་སྨིན་པར་བྱེད་པ་དེ་ལས་བརྩམས་ཏེ་ཚིགས་སུ་བཅད་པ།དེ་ཉིད་དགོངས་དོན་ཚུལ་ལས་རབ་ངེས་ཏེ།།སེམས་ཅན་ཐེ་ཚོམ་ཤིན་ཏུ་སེལ་aབར་བྱེད།།དེ་ཕྱིར་རྒྱལ་བའི་བསྟན་ལ་དེ་གུས་པས།།རང་གཞན་དགེ་བའི་ཡོན་ཏན་རྣམ་འཕེལ་བྱེད།།བྱང་ཆུབ་སེམས་དཔའ་དེ་དེ་ཁོ་ནའི་དོན་གྱི་
379.	ཚུལ་དང་།དགོངས་པའི་དོན་གྱི་ཚུལ་ལ་ཤིན་ཏུ་རྣམ་པར་ངེས་པའི་ཤེས་རབ་ཀྱིས་ཡོངས་སུ་སྨིན་པར་བྱེད་དོ།།ཇི་ལྟར་ཡོངས་aསུ་སྨིན་པར་བྱེད་ཅེ་ན།སེམས་ཅན་རྣམས་ཀྱི་ཐེ་ཚོམ་རྣམ་པར་སེལ་བའི་ཕྱིར་རོ།།དེའི་ཕྱིར་དེ་དག་བསྟན་པ་ལ་གུས་པས་བདག་དང་གཞན་གྱི་ཡོན་ཏན་ཡང་དག་པར་འཕེལ་བར་བྱེད་པ་ཉིད་ཀྱིས་སོ།།མཇུག་
380.	བསྡུ་བའི་ཚིགས་སུ་བཅད་པ།དེ་ལྟར་བྱང་ཆུབ་སེམས་aདཔའ་སྙིང་རྗེ་ཡིས
381.	།།འགྲོ་ཀུན་བདེ་འགྲོར་
382.	འགྲོ་བའམ་དགེ་གསུམ་ལ།།རྣམ་པ་ཆུང་
383.	དང་མཆོག་དང་འབྲིང་དག་གིས།།འཇིག་རྟེན་ཡོད་དང་མཉམ་པར་འཇུག་པས་འདུལ།།འདིས་ནི་སུས་འདུལ་བ་སྟེ།བྱང་ཆུབ་སེམས་དཔའ་དང་།གང་གིས་འདུལ་བ་སྟེ་སྙིང་རྗེ་དང་།aགང་འདུལ་བ་སྟེ་འགྲོ་བ་མཐའ་དག་དང་།གང་དུ་འདུལ་བ་སྟེ་བདེ་འགྲོར་འགྲོ་བའམ།ཐེག་པ་གསུམ་དང་།ཡོངས་སུ་སྨིན་པར་བྱེད་པའི་རྣམ་པ་ཇི་ལྟ་བུ་དག་དང་།དུས་ཇི་སྲིད་པ་དེ་དག་ཡོངས་སུ་བསྟན་པས་ཡོངས་སུ་སྨིན་པའི་ཆེ་བའི་བདག་ཉིད་མདོར་བསྟན་ཏོ།།དེ་ལ་རྣམ་པ་aཆུང་ངུ་ནི་མོས་པས་སྤྱོད་པ་ལ་གནས་པའི་བྱང་ཆུབ་སེམས་དཔའིའོ།།མཆོག་ནི་བརྒྱད་པ་ལ་སོགས་པ་ལ་གནས་པའིའོ།།འབྲིང་ནི་བདུན་
384.	པ་ལ་གནས་པའི་ཡིན་པར་རིག་པར་བྱའོ།།འཇིག་རྟེན་ཡོད་པ་ཇི་སྲིད་པ་དེ་དང་མཉམ་པར་འཇུག་པས་ཏེ།གཏན་དུ་ཞེས་བྱ་བའི་ཐ་ཚིག་aགོ།།ཡོངས་སུ་སྨིན་པའི་སྐབས་རྫོགས་སོ།།།།ཐམས་ཅད་མཁྱེན་པ་ཉིད་ལ་ཚིགས་སུ་བཅད་པ་གཉིས་ཏེ།གསུམ་པ་ནི་དེ་དག་ཉིད་ཀྱི་བཤད་པར་གྱུར་པའོ།།དཀའ་སྤྱོད་དཔག་མེད་བརྒྱ་ཕྲག་དང་།དཔག་མེད་དགེ་བ་བསགས་པ་དང་།དཔག་ཏུ་མེད་པའི་དུས་དང་ནི།།aདཔག་མེད་སྒྲིབ་པ་ཟད་པའི་ཕྱིར།།སྒྲིབ་པ་ཀུན་གྱི་དྲི་མེད་པ།།རྣམ་པ་ཐམས་ཅད་མཁྱེན་ཉིད་འཐོབ།།རིན་ཆེན་སྣོད་ནི་ཕྱེ་བ་ལྟར།།སངས་རྒྱས་ཉིད་ནི་ཡང་དག་བསྟན།།ངལ་བརྒྱས་རྨད་བྱུང་དཀའ་སྤྱད་དགེ་ཀུན་བསགས།།བསྐལ་མཆོག་དུས་རིང་འགྲོ་བའི་སྒྲིབ་ཀུན་ཟད།།aསར་གཏོགས་སྒྲིབ་པ་ཕྲ་བཅོམ་སངས་རྒྱས་ཏེ།།དེ་ནི་མཐུ་ཆེ་རིན་ཆེན་སྣོད་ཕྱེ་བཞིན།།ཡང་དག་པར་འགྲུབ་པ་དང་།ངོ་བོ་ཉིད་དང་།དཔེའི་སྒོ་ནས་སངས་རྒྱས་ཉིད་བསྟན་ཏོ
385.	།།དཀའ་བ་སྤྱོད་པ་བརྒྱ་ཕྲག་ཇི་སྙེད་དང་།དགེ་བའི་ཚོགས་ཇི་སྙེད་དང་།དུས་ཇི་སྲིད་དང་།ཉོན་aམོངས་པ་དང་།ཤེས་བྱའི་སྒྲིབ་པ་ཇི་ཙམ་སྤངས་པས་ཡང་དག་པར་འགྲུབ་པ་འདི་ནི་ཡང་དག་པར་འགྲུབ་པའོ།།སྒྲིབ་པ་ཐམས་ཅད་ཀྱི་དྲི་མ་མེད་པ་རྣམ་པ་ཐམས་ཅད་མཁྱེན་པ་ཉིད་འཐོབ་པ་ནི་ངོ་བོ་ཉིད་དོ།།རིན་པོ་ཆེའི་སྣོད་ཕྱེ་
386.	བ་ནི་དེའི་དཔེའོ།།སངས་རྒྱས་ཉིད་དེའི་གཉིས་སུ་མེད་པའི་aམཚན་ཉིད་མཐུ་དང་བཅས་པ་ལ་ཚིགས་སུ་བཅད་པ་གཉིས་ཏེ།གསུམ་པ་ནི་དེ་དག་ཉིད་
387.	ཀྱི་བཤད་པར་གྱུར་པའོ།།ཆོས་རྣམས་ཐམས་ཅད་སངས་རྒྱས་ཉིད།།ཆོས་ནི་གང་ཡང་ཡོད་མ་ཡིན།།དེ་ནི་ཆོས་དཀར་རང་བཞིན་ཡང་།།དེ་ཡིས་དེ་ནི་བརྗོད་མ་ཡིན།།རིན་ཆེན་ཆོས་ཀྱི་
388.	རྒྱུ་aམཚན་ཕྱིར།།དེ་ནི་རིན་ཆེན་འབྱུང་གནས་བཞིན།།དགེ་བའི་ལོ་ཏོག་རྒྱུ་མཚན་ཕྱིར།།དེ་ནི་སྤྲིན་དང་འདྲ་བར་འདོད།།དེ་བཞིན་ཉིད་ཐ་དད་པའི་རང་བཞིན་མ་ཡིན་པའི་ཕྱིར་དང་།སངས་རྒྱས་ཉིད་ཀྱང་དེ་རྣམ་པར་དག་པས་རབ་ཏུ་ཕྱེ་བའི་ཕྱིར་ཆོས་ཐམས་ཅད་ཀྱང་སངས་རྒྱས་ཉིད་aཡིན་ལ་ཆོས་གང་ཡང་ཀུན་བརྟགས་པའི་ཆོས་ཀྱི་ངོ་བོ་ཉིད་དུ་ཡོད་པ་མ་ཡིན་ནོ།།ཕ་རོལ་ཏུ་ཕྱིན་པ་ལ་སོགས་པ་དགེ་བ་རྣམས་དེའི་ངོ་བོར་ཡོངས་སུ་གྱུར་པའི་ཕྱིར་སངས་རྒྱས་ཉིད་དེ་ནི་ཆོས་དཀར་པོའི་རང་བཞིན་ཡང་ཡིན་ལ།ཕ་རོལ་ཏུ་ཕྱིན་པ་ལ་སོགས་པ་ཕ་རོལ་aཏུ་ཕྱིན་པའི་ངོ་བོར་ཡོངས་སུ་མ་གྲུབ་པའི་ཕྱིར།དེ་དག་གིས་དེ་བསྟན་པར་བྱ་བ་ཡང་མ་ཡིན་ཏེ།འདི་ནི་གཉིས་སུ་མེད་པའི་མཚན་ཉིད་ཡིན་ནོ།།རིན་པོ་ཆེའི་འབྱུང་གནས་དང་།སྤྲིན་ལྟ་བུ་ཉིད་ནི་མཐུ་ཡིན་ཏེ།བསྟན་པའི་ཆོས་རིན་པོ་ཆེ་རྣམས་དེ་ལས་རབ་ཏུ་འབྱུང་བའི་ཕྱིར་aདང།གདུལ་བྱའི་རྒྱུད་ཀྱི་ཞིང་ལ་དགེ་བའི་ལོ་ཏོག་རྣམས་རབ་ཏུ་བསྐྲུན་པའི་ཕྱིར་རོ།།སངས་རྒྱས་ཉིད་ནི་ཆོས་ཀུན་ལྡན་པའམ་ཡང་ན་ཆོས་ཀུན་བྲལ་བ་སྟེ།།རིན་ཆེན་ཆོས་རབ་ཆེ་ཡངས་འབྱུང་ཕྱིར་རིན་ཆེན་ཆོས་ཀྱི་འབྱུང་གནས་བཞིན།།སྐྱེ་དགུ་རྣམས་ལ་ལེགས་བཤད་མི་ཟད་aཆོས་ཀྱི་ཆར་ཆེན་འབེབས་པས་ན།།འབྱུང་པོའི་ལོ་ཏོག་དཀར་པོ་ཤིན་ཏུ་ཆེ་འཕེལ་རྒྱུ་ཕྱིར་སྤྲིན་དང་འདྲ།།ཚིགས་སུ་བཅད་པ་གསུམ་པ་འདིས་ནི་དོན་དེ་ཉིད་སྟོན་ཏེ
389.	།ཆོས་རིན་པོ་ཆེ་རབ་ཏུ་ཆེ་ཞིང་ཡངས་པ་འབྱུང་བའི་རྒྱུ་མཚན་ཡིན་པའི་ཕྱིར་རིན་པོ་ཆེའི་འབྱུང་གནས་བཞིན་ནོ།།aསྐྱེ་དགུ་རྣམས་ལ་ལེགས་པར་བཤད་པ་མི་ཟད་པའི་ཆོས་ཀྱི་ཆར་ཆེན་པོ་འབེབས་པས་ན་
390.	ཞེས་བྱ་བར་འདིར་ཚིག་
391.	རྣམ་པར་སྦྱར་བར་རིག་པར་བྱའོ།།འབྱུང་པོ་རྣམས་ཀྱི་དཀར་པོའི་ལོ་ཏོག་ཤིན་ཏུ་ཆེན་པོ་འཕེལ་བའི་རྒྱུ་ཡིན་པའི་ཕྱིར་སྤྲིན་དང་འདྲའོ།།སངས་རྒྱས་དེ་ཉིད་སྐྱབས་བླ་ན་མེད་aཔ་ཡིན་པ་ལ་ཚིགས་སུ་བཅད་པ་ལྔའོ།།རྟག་ཏུ་ཉོན་མོངས་ཚོགས་ཀུན་དང་།།ཉེས་པར་སྤྱོད་པ་ཐམས་ཅད་དང་།།རྒ་དང་འཆི་བ་དག་ལས་ཀྱང་།།སངས་རྒྱས་ཉིད་ནི་ཡོངས་སུ་སྐྱོབ།།འདིས་ནི་མདོར་ན་ཉོན་མོངས་པ་དང་ལས་དང་སྐྱེ་བའི་ཀུན་ནས་ཉོན་མོངས་པ་ལས་ཡོངས་སུ་སྐྱོབ་aཔའི་དོན་གྱིས་སྐྱབས་ཉིད་ཡིན་པར་སྟོན་ཏོ།།འཚེ་བ་དག་ནི་ཐམས་ཅད་དང་།།ངན་སོང་དང་ནི་ཐབས་མིན་དང་།།འཇིག་ཚོགས་ཐེག་པ་དམན་དག་ལས།།དེ་ཕྱིར་སྐྱབས་ཀྱི་དམ་པའོ།།གཉིས་པ་འདིས་ནི་འཚེ་བ་ལ་སོགས་པ་ལས་ཡོངས་སུ་སྐྱོབ་པའི་ཕྱིར་རྒྱ་ཆེར་བསྟན་ཏོ།།དེ་aལ་འཚེ་བ་ཐམས་ཅད་ལས་ཡོངས་སུ་སྐྱོབ་
392.	པ་ཉིད་ནི།སངས་རྒྱས་ཀྱི་མཐུས་ལོང་བ་རྣམས་ཀྱིས་ནི་མིག་ཐོབ་པོ།།འོན་པ་རྣམས་ཀྱིས་ནི་རྣ་བ་ཐོབ་པོ།།སེམས་འཁྲུགས་པ་རྣམས་ཀྱིས་ནི་རང་གི་སེམས་ཐོབ་པོ།།ནད་འགོ་བ་རྣམས་ནི་ཞི་བར་གྱུར་ཏོ།།ཞེས་བྱ་བ་དེ་ལྟ་བུ་ལ་སོགས་པ་aགང་ཡིན་པའོ།།ངན་སོང་ལས་ཡོངས་སུ་སྐྱོབ་
393.	པ་ཉིད་ནི་སངས་རྒྱས་ཀྱི་འོད་ཀྱིས་
394.	དེར་སོང་བ་རྣམས་ཐར་པར་བྱས་པའི་ཕྱིར་དང་།དེར་མི་འགྲོ་བ་ལ་འགོད་པའི་ཕྱིར་རོ།།ཐབས་མ་ཡིན་པ་ལས་ཡོངས་སུ་སྐྱོབ་པ་ཉིད་ནི་མུ་སྟེགས་ཅན་གྱི་ལྟ་བ་ལས་སློང་བའི་ཕྱིར་རོ།།འཇིག་ཚོགས་aལས་ཡོངས་སུ་སྐྱོབ་
395.	པ་ཉིད་ནི་ཐེག་པ་གཉིས་ཀྱིས་ཡོངས་སུ་མྱ་
396.	ངན་ལས་ཟློ་བའི་ཕྱིར་རོ།།ཐེག་པ་དམན་པ་ལས་ཡོངས་སུ་སྐྱོབ་པ་ཉིད་ནི་མ་ངེས་པའི་རིགས་ཅན་རྣམས་ཐེག་པ་ཆེན་པོ་ལ་བགྲོད་
397.	པ་གཅིག་པར་བྱེད་པའི་ཕྱིར་རོ།།སངས་རྒྱས་ཉིད་དེ་སྐྱབས་ནི་དཔེ་མེད་མཆོག་ཏུ་འདོད།།aསྣ་ཚོགས་འཇིགས་འགྱུར་
398.	འཇིག་ཚོགས་ཀུན་དང་ཐེག་པ་དང་།།ངན་སོང་རྣམ་མང་སྡུག་བསྔལ་ཐབས་
399.	མིན་སོང་བ་རྣམས།།སྐྱེ་དང་འཆི་དང་ཉོན་མོངས་ངན་སོང་ཀུན་ལས་སྲུང་།།གསུམ་པ་འདིས་ནི་གང་གིས་ན་སྐྱབས་དེ་ཉིད་དཔེ་མེད་ཅིང་མཆོག་ཉིད་ཀྱིས་བླ་ན་མེད་པ་ཡིན་པ་དེ་དོན་དེ་ཉིད་aཀྱིས་སྟོན་ཏོ།།སངས་རྒྱས་ཆོས་ཀྱིས་ཤིན་ཏུ་རྫོགས་པའི་སྐུ་གང་ཡིན།།དམ་པའི་ཆོས་ལ་སེམས་ཅན་རབ་འདུལ་མཁྱེན་པ་གང་།།འགྲོ་བ་ཀུན་ལ་ཐུགས་རྗེ་
400.	ཕ་རོལ་ཕྱིན་པ་གང་།།སངས་རྒྱས་ཉིད་དེ་འདིར་
401.	ནི་སྐྱབས་ཀྱི་
402.	མཆོག་ཏུ་འདོད།།བཞི་པ་འདིས་ནི་རྒྱུ་གང་དག་གིས་aསྐྱབས་དེ་དེ་ལྟར་བླ་ན་མེད་པ་ཡིན་པ་དེ་སྟོན་ཏེ།རང་གི་དོན་གྱི་མཐར་ཐུག་པའི་དབང་དུ་བྱས་ནས་སངས་རྒྱས་ཀྱི་ཆོས་སྟོབས་དང་མི་འཇིགས་པ་ལ་སོགས་པ་ཤིན་ཏུ་རྫོགས་པའི་ངོ་བོ་ཉིད་ཀྱི་ཕྱིར་རོ།།གཞན་གྱི་དོན་མཐར་ཐུག་པའི་དབང་དུ་བྱས་ནས་དམ་པའི་ཆོས་ལ་སེམས་ཅན་འདུལ་aབའི་ཐབས་མཁྱེན་པའི་ཕྱིར་དང་།ཐུགས་རྗེས་ཕ་རོལ་ཏུ་ཕྱིན་པའི་ཕྱིར་རོ།།འཇིག་རྟེན་ཇི་སྲིད་སེམས་ཅན་གྱི།།གནོད་དང་ཕུན་སུམ་ཚོགས་པ་ཀུན།།བཟློག་ཅིང་འབྱོར་པར་བྱ་བའི་ཕྱིར།།སངས་རྒྱས་སྐྱབས་ཆེན་ཉིད་དུ་འདོད།།ཚིགས་སུ་བཅད་པ་ལྔ་པ་འདིས་ནི་དུས་ཇི་སྲིད་aཅིག་ཏུ་
403.	སེམས་ཅན་ཇི་རྙེད་
404.	ཅིག་གི་གང་གི་དོན་དུ་སྐྱབས་ཡིན་པ་དེ་མདོར་བསྟན་
405.	ཏོ།།གང་གི་དོན་དུ་ཞེས་བྱ་བ་ནི།གནོད་པ་ཐམས་ཅད་བཟློག་པ་དང་།ཕུན་སུམ་ཚོགས་པ་ཐམས་ཅད་འབྱོར་པར་བྱ་བའི་ཕྱིར་རོ།།གནས་ཡོངས་སུ་གྱུར་པ་ལ་ཚིགས་སུ་བཅད་པ་དྲུག་པ་
406.	སྟེ།aགང་ལ་ཉོན་མོངས་ཤེས་བྱའི་སྒྲིབ་པའི་ས་བོན་དུས་རིང་རྟག་ལྡན་པ།།སྤོང་བ་ཤིན་ཏུ་རྒྱ་ཆེ་རྣམ་པ་ཀུན་གྱིས་རབ་ཏུ་བཅོམ་གྱུར་ཞིང་།།གནས་གྱུར་ཆོས་དཀར་ཡོན་ཏན་མཆོག་རབ་ལྡན་པ་ཐོབ་པ་སངས་རྒྱས་ཉིད།།དེ་ནི་མི་རྟོག་རབ་དག་ཤིན་ཏུ་ཡུལ་ཆེན་
407.	ཡེ་ཤེས་ལམ་གྱིས་འཐོབ།།འདིས་aནི་མི་མཐུན་པའི་ཕྱོགས་ཀྱི་ས་བོན་དང་བྲལ་བ་དང་།གཉེན་པོ་ཕུན་སུམ་ཚོགས་པ་དང་ལྡན་པས་གནས་ཡོངས་སུ་གྱུར་པ་དང་།ལམ་རྣམ་པ་གཉིས་ཐོབ་པས་དེ་ཇི་ལྟར་འཐོབ་པ་ཡང་བསྟན་ཏེ།འཇིག་རྟེན་ལས་འདས་པའི་ཡེ་ཤེས་ཤིན་ཏུ་རྣམ་པར་དག་པའི་ལམ་ཐོབ་
408.	པ་དང་།དེའི་རྫས་
409.	ལ་aཐོབ་པ་ཤེས་བྱ་མཐའ་ཡས་པའི་ཡུལ་ཅན་གྱི་
410.	ཡེ་ཤེས་ཀྱི་ལམ་འཐོབ་པས་སོ།།དུས་རིང་ཞེས་བྱ་བ་ནི་ཐོག་མ་མེད་པའི་དུས་ནས་སོ།།སྤོང་བ་ཤིན་ཏུ་རྒྱ་ཆེ་
411.	རྣམ་པ་ཀུན་གྱིས་ཞེས་བྱ་བ་ནི་སའི་རྣམ་པ་དག་གིས་སོ།།དེ་བཞིན་གཤེགས་པ་དེ་ནི་དེར་བཞུགས་ནས།།རི་དབང་མཐོ་སྟེང་བཞུགས་aབཞིན་འགྲོ་ལ་གཟིགས།།ཞི་བར་མངོན་དགའི་འགྲོ་ལའང་ཐུགས་རྗེ་ན།།སྲིད་ལ་མངོན་དགའི་སྐྱེ་བོ་གཞན་ཅི་སྨོས།།གཉིས་པ་འདིས་ནི་གནས་ཡོངས་སུ་གྱུར་པ་དེ་གཞན་ལས་ཁྱད་པར་དུ་སྟོན་ཏེ།དེ་ལ་གནས་པ་ནི་རིའི་དབང་པོ་མཐོན་པོ་ལ་བཞུགས་པ་བཞིན་དུ་འཇིག་རྟེན་ཆེས་ཤིན་ཏུ་དམན་aཔ་ལ་གཟིགས་སོ།།གཟིགས་ནས་ཀྱང་ཉན་ཐོས་དང་རང་སངས་རྒྱས་རྣམས་ལའང་ཐུགས་རྗེ་ན།དེ་དག་ལས་གཞན་པ་ལ་ལྟ་སྨོས་ཀྱང་ཅི་དགོས།གནས་ལ་འཇུག་དང་རབ་འཇུག་མི་འཇུག་དང་།།ལྡོག་དང་ཀུན་འཇུག་གཉིས་དང་གཉིས་མིན་དང་།།མཉམ་དང་ཁྱད་འཕགས་ཀུན་འགྲོ་aབདག་ཉིད་ནི།།དེ་བཞིན་གཤེགས་པ་རྣམས་ཀྱི་ཡོངས་གྱུར་འདོད།།གསུམ་པ་འདིས་ནི་དེའི་ཕན་ཡོན་
412.	གྱི་དབྱེ་བ་སྟོན་ཏེ།གནས་ལ་ཞེས་བྱ་བ་ནི་གནས་ཡོངས་སུ་གྱུར་པ་གང་ཡིན་པ་དེ་ཡང་དག་པར་སྟོན་ཏོ།།དེ་བཞིན་གཤེགས་པ་རྣམས་ཀྱི་ཡོངས་སུ་གྱུར་པ་དེ་ནི་གཞན་གྱི་དོན་དུ་aའཇུག་པས་ན་
413.	འཇུག་པའོ།།ཆོས་ཐམས་ཅད་ལས་ཁྱད་ཞུགས་པའི་ཕྱིར་མཆོག་ཏུ་འཇུག་པ་ནི་རབ་ཏུ་འཇུག་པའོ།།ཀུན་ནས་ཉོན་མོངས་པའི་རྒྱུ་ལ་མི་འཇུག་པས་མི་འཇུག་པའོ།།ཀུན་ནས་ཉོན་མོངས་པ་ལས་ལྡོག་པས་ཟློག་པའོ།།གཏན་དུ་བ་ཡིན་པའི་ཕྱིར་ཀུན་ཏུ་འཇུག་པ་ནི་
414.	ཀུན་ཏུ་འཇུག་aཔའོ།།མངོན་པར་རྫོགས་པར་བྱང་ཆུབ་པ་དང་།ཡོངས་སུ་མྱ་ངན་ལས་འདའ་བ་སྟོན་པར་འཇུག་པས་གཉིས་སུ་འཇུག་པའོ།།འཁོར་བ་དང་མྱ་ངན་ལས་འདས་པ་ལ་མི་གནས་པའི་ཕྱིར་འདུས་བྱས་དང་འདུས་མ་བྱས་ཉིད་གཉིས་སུ་མི་འཇུག་པ་ནི་གཉིས་མ་ཡིན་པར་འཇུག་པའོ།།ཉན་ཐོས་aདང་རང་སངས་རྒྱས་དག་དང་རྣམ་པར་གྲོལ་བ་འདྲ་བ་ཉིད་ཀྱིས་མཉམ་དུ་འཇུག་པའོ།།སྟོབས་དང་མི་འཇིགས་
415.	པ་ལ་སོགས་པ་སངས་རྒྱས་ཀྱི་ཆོས་རྣམས་ཀྱིས་མི་མཉམ་པའི་ཕྱིར་ཁྱད་པར་དུ་འཕགས་པར་འཇུག་པའོ།།ཐེག་པ་ཐམས་ཅད་སྟོན་པར་འགྲོ་བའི་ཕྱིར་ཀུན་ཏུ་འགྲོ་བའི་aའཇུག་པའོ།།ཇི་ལྟར་ནམ་མཁའ་རྟག་ཏུ་ཀུན་སོང་འདོད།།དེ་བཞིན་དེ་ཡང་རྟག་ཏུ་ཀུན་སོང་འདོད།།ཇི་ལྟར་ནམ་མཁའ་གཟུགས་གྱུར་ཀུན་ཏུ་སོང་།།དེ་བཞིན་དེ་ཡང་སེམས་ཅན་ཚོགས་ཀུན་སོང་།།བཞི་པ་འདིས་ནི་བསྟན་པ་དང་བཤད་པ་ཕྱེད་སྔ་མ་དང་ཕྱེད་ཕྱི་མ་དག་གིས་དེའི་aརང་བཞིན་གྱིས་སངས་རྒྱས་ཀྱི་ཐམས་ཅད་དུ་སོང་བ་ཉིད་ནམ་མཁའ་དང་ཆོས་མཐུན་པར་སྟོན་ཏོ།།སངས་རྒྱས་ཀྱི་སེམས་ཅན་གྱི་
416.	ཚོགས་ཀུན་ཏུ་སོང་བ་ཉིད་ནི་སེམས་ཅན་ཐམས་ཅད་བདག་ཉིད་དུ་ཞལ་གྱིས་བཞེས་པ་ཡོངས་སུ་གྲུབ་པ་ལས་རིག་
417.	པར་བྱའོ།།ཇི་ལྟར་ཆུ་ཡི་སྣོད་ཆག་ན།།aཟླ་བའི་གཟུགས་བརྙན་མི་སྣང་བ།།དེ་བཞིན་སེམས་ཅན་ངན་པ་ལ།།སངས་རྒྱས་གཟུགས་ཀྱང་མི་སྣང་ངོ༌།།ལྔ་པ་འདིས་ནི་ཐམས་ཅད་དུ་སོང་བ་ཡིན་ཡང་སྣོད་དུ་མ་གྱུར་པའི་སེམས་ཅན་རྣམས་ལ་སངས་རྒྱས་ཀྱི་སྐུ་མི་སྣང་བ་དཔེས་སྒྲུབ་པར་བྱེད་དོ།།ཇི་ལྟར་མེ་ནི་གཞན་དུ་aའབར།།གཞན་དུ་ཞི་བར་འགྱུར་བ་ལྟར།།དེ་བཞིན་སངས་རྒྱས་རྣམས་ལ་ཡང་།།སྣང་དང་མི་སྣང་ཤེས་པར་བྱ།།དྲུག་པ་འདིས་ནི་སངས་རྒྱས་ཀྱིས་གདུལ་བ་དག་ཡོད་ན་སངས་རྒྱས་འབྱུང་བས་དེ་སྣང་ལ
418.	།བཏུལ་ནས་ཡོངས་སུ་མྱ་ངན་ལས་འདའ་བས་དེ་མི་སྣང་བ་མེ་འབར་བ་དང་aཞི་བ་དང་ཆོས་མཐུན་པས་སྒྲུབ་པར་བྱེད་དོ།།སངས་རྒྱས་ཀྱི་མཛད་པ་ལྷུན་གྱིས་གྲུབ་པ་རྒྱུན་མི་འཆད་པ་ལ་
419.	ཚིགས་སུ་བཅད་པ་བཞི་སྟེ།ཇི་ལྟར་རྔ་དག་མ་བརྡུངས་པར།།སྒྲ་ནི་ཀུན་ཏུ་འབྱུང་བ་ལྟར།།དེ་བཞིན་རྒྱལ་བ་གཟོ་མེད་པར།།བཤད་པ་དག་ནི་ཀུན་ཏུ་aའབྱུང།།ཇི་ལྟར་ནོར་བུ་འབད་མེད་པར།།རང་གི་འོད་ནི་སྟོན་པ་ལྟར།།སངས་རྒྱས་རྣམས་ཀྱང་གཟོ་མེད་པར།།དེ་བཞིན་མཛད་པ་ངེས་པར་སྟོན།།ཚིགས་སུ་བཅད་པ་འདི་གཉིས་ཀྱིས་ནི་རྔ་མ་བརྡུངས་པའི་སྒྲ་དང་།ནོར་བུའི་འོད་དང་ཆོས་མཐུན་
420.	པར་སངས་རྒྱས་ཀྱི་མཛད་པ་ལྷུན་aགྱིས་གྲུབ་པར་སྒྲུབ་པོ།།ཇི་ལྟར་མཁའ་ལ་འཇིག་རྟེན་གྱི།།བྱ་བ་རྒྱུན་མི་འཆད་པར་སྣང་།།དེ་བཞིན་ཟག་མེད་དབྱིངས་ན་ཡང་།།རྒྱལ་བའི་མཛད་པ་རྒྱུན་མི་འཆད།།ཇི་ལྟར་མཁའ་ལ་རྟག་ཏུ་ནི།།བྱ་བ་ཉམས་ཞིང་འབྱུང་བ་ལྟར།།དེ་བཞིན་ཟག་མེད་དབྱིངས་ན་ཡང་།།སངས་རྒྱས་aཕྲིན་
421.	ལས་སྐྱེ་ཞིང་འབྲི།།འདི་གཉིས་ཀྱིས་ནི་སངས་རྒྱས་ཀྱི་མཛད་པ་རྒྱུན་མི་འཆད་པ་ཉིད་སྟོན་ཏེ།སངས་རྒྱས་ཀྱི་མཛད་པ་ནི་རྒྱུན་མི་འཆད་པའི་ཕྱིར་ནམ་མཁའ་འཆད་པ་མེད་པ་ལ་འཇིག་རྟེན་གྱི་བྱ་བ་གཞན་དང་གཞན་འབྱུང་བ་དང་འཇིག་པ་དེ་དང་འདྲའོ།།ཟག་པ་མེད་པའི་དབྱིངས་ཟབ་པ་aལ་ཚིགས་སུ་བཅད་པ་བཅུ་དྲུག་གོ།།སྔ་མ་ཕྱི་མར་
422.	ཁྱད་མེད་ཀྱང་།།སྒྲིབ་པ་ཀུན་གྱི་དྲི་མེད་པ།།དེ་བཞིན་ཉིད་ནི་སངས་རྒྱས་འདོད།།དག་པ་མ་ཡིན་མ་དག་མིན།།སྔ་མ་དང་ཕྱི་མར་ཁྱད་པར་
423.	མེད་པའི་ཕྱིར་དག་པ་ཡང་མ་ཡིན་ལ།ཕྱིས་སྒྲིབ་པ་ཐམས་ཅད་ཀྱི་དྲི་མ་མེད་པའི་ཕྱིར་མ་དག་པ་aཡང་མ་ཡིན་ཏེ།དྲི་མ་དང་བྲལ་བས་སོ།།སྟོང་པ་ཉིད་ནི་རྣམ་དག་ན།།བདག་མེད་མཆོག་གི་བདག་ཐོབ་པས།།སངས་རྒྱས་དག་པའི་བདག་ཐོབ་ཕྱིར།།བདག་ཉིད་ཆེན་པོའི་བདག་ཏུ་གྱུར།།ཟག་པ་
424.	མེད་པའི་དབྱིངས་དེ་ལ་སངས་རྒྱས་རྣམས་ཀྱི་བདག་ཉིད་ཀྱི་མཆོག་སྟོན་ཏེ།
425.	ཅིའི་aཕྱིར་ཞེ་ན།བདག་མེད་པ་མཆོག་གི་བདག་ཉིད་ཀྱི་ཕྱིར་རོ།།བདག་མེད་པ་མཆོག་ནི་དེ་བཞིན་ཉིད་རྣམ་པར་དག་པའོ།།དེ་ཡང་ངོ་བོ་ཉིད་ཀྱི་དོན་གྱིས་སངས་རྒྱས་རྣམས་ཀྱི་བདག་ཡིན་ནོ།།དེ་རྣམ་པར་དག་ན་སངས་རྒྱས་རྣམས་ཀྱིས་བདག་མེད་པ་མཆོག་གི་བདག་ཉིད་དག་པ་འཐོབ་aཔོ།།དེ་བས་ན་སངས་རྒྱས་རྣམས་ཀྱི་
426.	དག་པའི་བདག་ཐོབ་པའི་ཕྱིར་བདག་ཉིད་ཆེན་པོའི་བདག་ཏུ་གྱུར་པ་ཡིན་ཏེ།དགོངས་པ་འདི་
427.	ནི་ཟག་པ་མེད་པའི་དབྱིངས་ལ་
428.	སངས་རྒྱས་རྣམས་ཀྱི་བདག་གི་མཆོག་རྣམ་པར་འཇོག་གོ།།དེ་ཕྱིར་སངས་རྒྱས་ཡོད་མིན་ཞིང་།།མེད་པར་ཡང་ནི་མི་བརྗོད་དོ།།aདེ་ལྟས་སངས་རྒྱས་དེ་སྐད་འདྲི།།ལུང་མ་བསྟན་པའི་ཚུལ་དུ་འདོད།།རྒྱུ་དེ་ཉིད་ཀྱི་ཕྱིར་སངས་རྒྱས་ནི་ཡོད་པ་ཞེས་ཀྱང་མི་བརྗོད་དེ།དེ་བཞིན་ཉིད་ནི་གང་ཟག་དང་ཆོས་མེད་པའི་མཚན་ཉིད་ཡིན་པའི་ཕྱིར་རོ།།སངས་རྒྱས་ཉིད་ནི་དེའི་བདག་ཉིད་ཡིན་པའི་ཕྱིར་མེད་པ་ཞེས་ཀྱང་མི་བརྗོད་དོ།།aདེ་བཞིན་ཉིད་ཀྱི་མཚན་ཉིད་དུ་ཡོད་པའི་ཕྱིར་རོ།།དེ་བས་ན་སངས་རྒྱས་ལ་དེ་བཞིན་གཤེགས་པ་ནོངས་ཕན་ཆད་ཡོད་དམ་མེད་ཅེས་བྱ་བ་ལ་སོགས་པ་ཡོད་པ་དང་མེད་པ་འདྲི་བ་ལ་ལུང་མ་བསྟན་པའི་ཚུལ་དུ་འདོད་དོ།།ཇི་ལྟར་ལྕགས་ལ་ཚ་བ་དང་།།མིག་ལ་རབ་རིབ་ཞི་བ་ལྟར།།སངས་aརྒྱས་སེམས་དང་ཡེ་ཤེས་ལ།།ཡོད་དང་མེད་པར་མི་བརྗོད་དོ།།ཇི་ལྟར་ལྕགས་ལ་ཚ་བ་ཞི་བ་དང་།མིག་ལ་རབ་རིབ་ཞི་བ་ནི་གདུང་བ་དང་རབ་རིབ་མེད་པའི་མཚན་ཉིད་ཡིན་པའི་ཕྱིར་ཡོད་པའང་མ་ཡིན་ལ།ཞི་བའི་མཚན་ཉིད་དུ་ཡོད་པའི་ཕྱིར་མེད་པའང་མ་ཡིན་པ་དེ་བཞིན་དུ།སངས་aརྒྱས་རྣམས་ཀྱི་སེམས་དང་ཡེ་ཤེས་ལ་གདུང་
429.	བ་དང་རབ་རིབ་ལྟ་བུ་འདོད་ཆགས་དང་མ་རིག་པ་དག་ཞི་བ་ནི་ཡོད་པར་མི་བརྗོད་དེ།སེམས་དང་ཤེས་རབ་རྣམ་པར་གྲོལ་བ་དག་ནི་དེས་རབ་ཏུ་ཕྱེ་བའི་ཕྱིར་རོ།།མེད་པ་ཡང་མ་ཡིན་ཏེ།རྣམ་པར་གྲོལ་བའི་མཚན་ཉིད་དེ་ལྟ་བུར་ཡོད་པའི་ཕྱིར་རོ།།aཟག་མེད་དབྱིངས་ན་སངས་རྒྱས་རྣམས།།མཁའ་ལྟར་ལུས་ནི་མེད་ཕྱིར་དང་།།སྔོན་གྱི་ལུས་རྗེས་འབྲང་བའི་ཕྱིར།།གཅིག་མིན་མང་པོ་ཉིད་མ་ཡིན།ཟག་པ་མེད་པའི་དབྱིངས་ན་སངས་རྒྱས་རྣམས་སྔོན་གྱི་ལུས་ཀྱི་རྗེས་སུ་འབྲང་
430.	བས་ནི་གཅིག་པ་ཉིད་ཀྱང་མ་ཡིན་ལ
431.	།ནམ་མཁའ་ལྟར་aལུས་མེད་པས་ན་མང་པོ་ཉིད་ཀྱང་མ་ཡིན་ནོ།།སྟོབས་སོགས་སངས་རྒྱས་ཆོས་རྣམས་ལ།།བྱང་ཆུབ་རིན་ཆེན་འབྱུང་གནས་འདྲ།།འགྲོ་བའི་དགེ་བའི་ལོ་ཏོག་ལ།།སྤྲིན་ཆེན་དང་ཡང་འདྲ་བར་འདོད།།བསོད་ནམས་ཡེ་ཤེས་རབ་རྫོགས་ཕྱིར།།ཟླ་བ་ཉ་བ་ལྟ་བུར་འདོད།།ཡེ་ཤེས་aསྣང་བ་བྱེད་པའི་ཕྱིར།།ཉི་མ་ཆེན་པོ་འདྲ་བར་འདོད།།རིན་པོ་ཆེའི་འབྱུང་གནས་དང་།སྤྲིན་ལྟ་བུ་ཉིད་དང་།ཟླ་བ་ཉ་བ་ཉིད་
432.	དང་།ཉི་མ་ཆེན་པོ་ལྟ་བུའི་ཚིགས་སུ་བཅད་པ་འདི་གཉིས་ཀྱི་དོན་ནི་གོ་བར་ཟད་དོ།།ཇི་ལྟར་ཉི་མའི་དཀྱིལ་འཁོར་གྱི།།འོད་ཟེར་དཔག་aཏུ་མེད་འདྲེས་ཤིང་།།རྟག་ཏུ་བྱ་བ་གཅིག་ལ་འཇུག།འཇིག་རྟེན་ལ་ཡང་སྣང་བར་བྱེད།།དེ་བཞིན་ཟག་མེད་དབྱིངས་ན་ཡང་།།སངས་རྒྱས་དཔག་ཏུ་མེད་འདྲེས་ཤིང་།།མཛད་པ་གཅིག་ནི་མཛད་པ་ལ།།ཡེ་ཤེས་སྣང་བ་མཛད་པར་འདོད།།གཅིག་གིས་ནི་འོད་ཟེར་འདྲེས་པར་བྱ་aབ་གཅིག་པ་ཉིད་ཀྱི་དཔེས་ཕྲིན་ལས་འདྲ་བ་ཉིད་
433.	སྟོན་ཏེ།འོད་ཟེར་རྣམས་ཀྱི་བྱ་བ་གཅིག་ཉིད་ནི་སྨིན་པ་དང་སྐེམས་པ་ལ་སོགས་པར་བྱ་བ་མཐུན་པ་ཉིད་ལས་རིག་པར་བྱའོ།།གཉིས་པས་ནི་ཟག་པ་མེད་པའི་དབྱིངས་ན་སྤྲུལ་པ་ལ་སོགས་པའི་མཛད་པ་གཅིག་པ་ཉིད་སྟོན་ཏོ།།དཔེར་ན་ཉི་མའི་aའོད་ཟེར་གཅིག་བྱུང་ན་འོད་ཟེར་ཀུན་འབྱུང་
434.	བ།དེ་བཞིན་སངས་རྒྱས་རྣམས་ཀྱི་ཡང་།།ཡེ་ཤེས་འབྱུང་བར་ཤེས་པར་བྱ།།དུས་གཅིག་ཏུ་འོད་ཟེར་ཐམས་ཅད་འབྱུང་བ་ལྟར་སངས་རྒྱས་ཐམས་ཅད་ཀྱི་ཡེ་ཤེས་དུས་གཅིག་ཏུ་འཇུག་པར་སྟོན་ཏོ།།ཇི་ལྟར་ཉི་མའི་འོད་ཟེར་དག།aའཇུག་ལ་བདག་གིར་བྱ་བ་མེད།།དེ་བཞིན་སངས་རྒྱས་ཡེ་ཤེས་ཀྱང་།།འཇུག་ལ་བདག་གིར་མཛད་མི་མངའ།།ཉི་མའི་འོད་ཟེར་གཅིག་བཏང་བས།།འགྲོ་འདི་སྣང་བར་བྱེད་པ་ལྟར།།དེ་བཞིན་ཤེས་བྱ་ཐམས་ཅད་ལ།།སངས་རྒྱས་ཡེ་ཤེས་ཅིག་ཅར་སྣང་།།བདག་གིར་བྱ་aབ་མེད་པ་དང་།།ཤེས་བྱ་ཅིག་ཅར་
435.	སྣང་བར་བྱེད་པ་ལ་གོ་རིམས་བཞིན་དུ་ཚིགས་སུ་བཅད་པ་གཉིས་ཏེ།དོན་བརྡ་ཕྲད་པར་ཟད་དོ།།ཇི་ལྟར་ཉི་མའི་འོད་ཟེར་རྣམས།།སྤྲིན་ལ་སོགས་པས་བསྒྲིབས་
436.	པར་འདོད།།དེ་བཞིན་སངས་རྒྱས་ཡེ་ཤེས་རྣམས།།སེམས་ཅན་གྱི་
437.	ནི་aཉེས་པས་བསྒྲིབས།།ཇི་ལྟར་འོད་ཟེར་རྣམས་རབ་ཏུ་སྣང་བར་བྱ་བ་ལ་སྤྲིན་ལ་སོགས་པས་བསྒྲིབས་པ་དེ་བཞིན་དུ།སངས་རྒྱས་ཀྱི་ཡེ་ཤེས་ཀྱང་སེམས་ཅན་རྣམས་སྙིགས་མ་ལྔ་ཤས་ཆེ་བའི་ཉེས་པས་སྣོད་དུ་མ་གྱུར་པ་ཉིད་ཀྱིས་བསྒྲིབས་སོ།།ཇི་ལྟར་མདུད་པའི་དབང་གིས་ན།།aགོས་ལ་ཚོན་བཀྲ་མི་བཀྲ་བ།།དེ་བཞིན་འཕེན་པའི་དབང་གིས་ན།།གྲོལ་བའི་ཡེ་ཤེས་བཀྲ་མི་བཀྲ།།ཇི་ལྟར་མདུད་པའི་ཁྱད་པར་གྱིས་གོས་ལ་ཁ་ཅིག་ཏུ་ནི་ཚོན་ཁྲ་བོ་ཉིད་དུ་འགྱུར་ལ།ཁ་ཅིག་ཏུ་ནི་ཁྲ་བོ་ཉིད་དུ་མི་འགྱུར་བ་དེ་བཞིན་དུ་སྔོན་གྱི་སྨོན་ལམ་གྱི་སྤྱོད་པའི་སྟོབས་བསྐྱེད་པའི་ཁྱད་aཔར་ལས་སངས་རྒྱས་རྣམས་ཀྱི་རྣམ་པར་གྲོལ་བའི་ཡེ་ཤེས་ནི་བཀྲ་བ་ཉིད་དུ་འགྱུར་ལ།ཉན་ཐོས་དང་རང་སངས་རྒྱས་རྣམས་ཀྱི་རྣམ་པར་གྲོལ་བའི་ཡེ་ཤེས་ནི་ཁྲ་བོ་ཉིད་དུ་མི་འགྱུར་རོ།།དྲི་མེད་དབྱིངས་ལ་སངས་རྒྱས་ཀྱི།།མཚན་ཉིད་དང་ནི་གནས་པ་དང་།།ཕྲིན་ལས་ཟབ་པ་aའདི་བཤད་པ།།མཁའ་ལ་ཚོན་གྱིས་
438.	རི་མོ་འདྲི།།དྲི་མེད་པའི་དབྱིངས་ལ་སངས་རྒྱས་རྣམས་ཀྱི་ཟབ་པ་རྣམ་པ་འདི་གསུམ་བཤད་དོ།།ཚིགས་སུ་བཅད་པ་བཞིས་ནི་མཚན་ཉིད་ཟབ་པའོ།།ལྔ་པས་ནི་གནས་པ་ཟབ་
439.	སྟེ།གཅིག་པ་ཉིད་དང་ཐ་དད་པ་ཉིད་དུ་མི་གནས་པའི་ཕྱིར་རོ།།ལྷག་aམ་རྣམས་ཀྱིས་ནི་ཕྲིན་ལས་ཟབ་པའོ།།མཚན་ཉིད་ཟབ་པ་དེ་ཡང་རྣམ་པར་དག་པའི་མཚན་ཉིད་དང་།བདག་མཆོག་གི་མཚན་ཉིད་དང་།ལུང་མ་བསྟན་པའི་དངོས་པོའི་མཚན་ཉིད་དང་།རྣམ་པར་གྲོལ་བའི་མཚན་ཉིད་ལས་བརྩམས་ཏེ་བཤད་དོ།།ཕྲིན་ལས་ཟབ་པ་ནི་བྱང་ཆུབ་ཀྱི་ཕྱོགས་aལ་སོགས་པ་རིན་པོ་ཆེའི་གནས་ཉིད་ཀྱི་ཕྲིན་ལས་དང་།སེམས་ཅན་ཡོངས་སུ་སྨིན་པར་མཛད་པའི་ཕྲིན་ལས་དང་།མཐར་ཐུག་པར་གཤེགས་པའི་ཕྲིན་ལས་དང་།ཆོས་སྟོན་པའི་ཕྲིན་ལས་དང་།སྤྲུལ་པ་ལ་སོགས་པ་མཛད་པའི་ཕྲིན་ལས་དང་།ཡེ་ཤེས་
440.	འཇུག་པའི་ཕྲིན་ལས་དང་།རྣམ་པར་མི་རྟོག་པའི་ཕྲིན་aལས་དང་།ཡེ་ཤེས་རྣམ་པ་སྣ་ཚོགས་པའི་ཕྲིན་ལས་དང་།ཡེ་ཤེས་མི་འཇུག་པའི་ཕྲིན་ལས་དང་།རྣམ་པར་གྲོལ་བར་འདྲ་བ་ལས་ཡེ་ཤེས་ཁྱད་པར་དུ་འཕགས་པའི་ཕྲིན་ལས་ལས་བརྩམས་ཏེ་བཤད་དོ།།ཟག་པ་མེད་པའི་དབྱིངས་དེ་སྤྲོས་པ་མེད་པའི་ཕྱིར་ནམ་མཁའ་དང་འདྲ་བ་ལ་ཟབ་མོའི་རབ་ཏུ་aདབྱེ་བ་སྟོན་པ་དེ་ནི་དཔེར་ན་
441.	ནམ་མཁའ་ལ་ཚོན་གྱིས་འདྲི་བ་དང་འདྲ་བར་རིག་པར་བྱའོ།།དེ་བཞིན་ཉིད་ནི་ཐམས་ཅད་ལ།།ཁྱད་པར་མེད་ཀྱང་དག་གྱུར་པ།།དེ་བཞིན་གཤེགས་ཉིད་དེ་ཡི་ཕྱིར།།འགྲོ་ཀུན་དེ་ཡི་སྙིང་པོ་ཅན།།དེ་བཞིན་ཉིད་ནི་ཐམས་ཅད་ལ་ཁྱད་པར་མེད་ལ།དེ་བཞིན་aགཤེགས་པ་ཡང་དེ་རྣམ་པར་དག་པའི་ངོ་བོ་ཉིད་ཡིན་ཏེ།དེའི་ཕྱིར་སེམས་ཅན་ཐམས་ཅད་ནི་དེ་བཞིན་གཤེགས་པའི་སྙིང་པོ་ཅན་ཞེས་བྱ་བ་འབྱོར་པ་རྣམ་པར་དབྱེ་བ་ལ་ཚིགས་སུ་བཅད་པ་བཅུ་གཅིག་གོ།།ཉན་ཐོས་རྣམས་ཀྱི་འབྱོར་པས་ནི།།འཇིག་རྟེན་པ་ཡི་ཟིལ་གྱིས་གནོན།།aརང་སངས་རྒྱས་ཀྱི་ས་པ་ཡིས།།ཉན་ཐོས་ཀྱི་ཡང་ཟིལ་གྱིས་གནོན།།དེ་ཡིས་བྱང་ཆུབ་སེམས་དཔའ་ཡི།།འབྱོར་པའི་ཆར་ཡང་མི་ཕོད་དོ།།དེ་ཡིས་དེ་བཞིན་གཤེགས་པ་ཡི།།འབྱོར་པའི་ཆར་ཡང་མི་ཕོད་དོ།།འདི་གཉིས་ཀྱིས་ནི་མཐུ་ཕུལ་དུ་བྱུང་བའི་ཁྱད་པར་གྱིས་སངས་རྒྱས་aརྣམས་ཀྱི་འབྱོར་པ་ཉིད་སྟོན་ཏོ།།སངས་རྒྱས་རྣམས་ཀྱི་འབྱོར་པ་ནི།།གང་གི་གང་དུ་ཇི་ལྟར་དང་།།ཇི་ཙམ་དུས་གང་འཇུག་པ་ནི།།བསམ་ཡས་དཔག་ཏུ་མེད་པར་འདོད།།གསུམ་པ་འདིས་ནི་རྣམ་པའི་རབ་ཏུ་དབྱེ་བ་དང་།ཟབ་པའི་ཁྱད་པར་དག་གིས་སྟོན་ཏོ།།ཇི་ལྟར་བསམ་གྱིས་aམི་ཁྱབ་པ་ཡིན།ཇི་ལྟར་ཚད་མེད་པ་ཡིན་ཞེ་ན།སྨྲས་པ།དེ་གང་ཟག་གང་གི་དོན་དང་།འཇིག་རྟེན་གྱི་
442.	ཁམས་གང་དུ་དང་།ཇི་ལྟར་ཏེ་ཅི་འདྲ་བ་དག་གིས་དང་།མང་ཉུང་ཅི་ཙམ་པ་དང་།དུས་གང་གིས་
443.	འཇུག་པ་ཡིན་ནོ།།ཚིགས་སུ་བཅད་པ་ལྷག་མ་རྣམས་ཀྱིས་ནི་གཞན་དུ་གྱུར་པའི་aཁྱད་པར་གྱིས་འབྱོར་པའི་
444.	དབྱེ་བ་སྟོན་ཏོ།།དབང་པོ་ལྔ་རྣམས་གཞན་གྱུར་ན།།དོན་ཀུན་འཇུག་དང་ཐམས་ཅད་ཀྱི།།ཡོན་ཏན་བརྒྱ་ཕྲག་བཅུ་གཉིས་འབྱུང་།།འབྱོར་པ་དམ་པ་འཐོབ་པར་འགྱུར།།དབང་པོ་ལྔ་གཞན་དུ་གྱུར་ན།།དབང་པོ་ལྔ་པོ་ཐམས་ཅད་དོན་ལྔ་པོ་ཐམས་ཅད་ལ་འཇུག་aཔའི་འབྱོར་པ་དམ་པ་དང་།དེ་ལ་ཡང་སོ་སོར་ཡོན་ཏན་བརྒྱ་ཕྲག་བཅུ་གཉིས་འབྱུང་བ་ལ་འབྱོར་པ་དམ་པ་རྣམས་ལ་
445.	གཉིས་འཐོབ་བོ།།ཡིད་ནི་གཞན་དུ་གྱུར་པ་ན།།འབྱོར་དང་མཐུན་སྤྱོད་མི་རྟོག་པའི།།ཡེ་ཤེས་ཤིན་ཏུ་དྲི་མེད་ལ།།འབྱོར་པ་དམ་པ་འཐོབ་པར་འགྱུར།།ཡིད་གཞན་aདུ་གྱུར་ན་འབྱོར་པ་དང་མཐུན་པར་སྤྱོད་པ་རྣམ་པར་མི་རྟོག་པའི་ཡེ་ཤེས་ཤིན་ཏུ་རྣམ་པར་དག་པ་ལ་འབྱོར་པའི་མཆོག་རྙེད་པར་འགྱུར་
446.	ཏེ།དེ་དང་ལྷན་ཅིག་འབྱོར་པའི་ཡེ་ཤེས་ཐམས་ཅད་འཇུག་གོ།།དོན་བཅས་འཛིན་པ་གཞན་གྱུར་ན།།ཇི་ལྟར་འདོད་བཞིན་ལོངས་སྤྱོད་དག།བསྟན་ཕྱིར་ཞིང་aནི་དག་པ་ལ།།འབྱོར་པ་དམ་པ་འཐོབ་པར་འགྱུར།།དོན་གཞན་དུ་གྱུར་པ་དང་།འཛིན་པ་གཞན་དུ་གྱུར་པ་ན་ཞིང་རྣམ་པར་དག་པ་ལ་འབྱོར་པའི་མཆོག་འཐོབ་པར་འགྱུར་ཏེ།དེས་ཇི་ལྟར་འདོད་པ་བཞིན་དུ་ལོངས་སྤྱོད་ཀུན་ཏུ་སྟོན་པར་བྱེད་དོ།།རྣམ་རྟོག་གཞན་དུ་གྱུར་ན་ནི།།དུས་རྣམས་aརྟག་ཏུ་ཡེ་ཤེས་དང་།།ལས་རྣམས་ཀུན་ལ་ཐོགས་མེད་ལ།།འབྱོར་པ་དམ་པ་འཐོབ་པར་འགྱུར།།རྣམ་པར་རྟོག་
447.	པ་གཞན་དུ་གྱུར་ན་ཡེ་ཤེས་དང་ཕྲིན་ལས་ཐམས་ཅད་ལ་དུས་ཐམས་ཅད་དུ་ཐོགས་པ་མེད་པ་ལ་འབྱོར་པའི་མཆོག་འཐོབ་པར་འགྱུར་རོ།།རྟེན་ནི་གཞན་དུ་གྱུར་པ་ན།།སངས་aརྒྱས་དྲི་མེད་གནས་ལ་ནི།།མི་གནས་མྱ་ངན་འདས་པ་ཡི།།འབྱོར་པའི་
448.	དམ་པ་འཐོབ་པར་འགྱུར།།རྟེན་གཞན་དུ་གྱུར་ན་སངས་རྒྱས་རྣམས་ཀྱི་ཟག་པ་མེད་པའི་དབྱིངས་སུ་མི་གནས་པའི་མྱ་ངན་ལས་འདས་པ་ལ་འབྱོར་པ་དམ་པ་འཐོབ་པར་འགྱུར་རོ།།འཁྲིག་པ་གཞན་དུ་གྱུར་ན་ནི།།aསངས་རྒྱས་བདེ་བར་གནས་པ་དང་།།མོ་མཐོང་ཉོན་མོངས་མེད་པ་ལ།།འབྱོར་པ་དམ་པ་འཐོབ་པར་འགྱུར།།འཁྲིག་པ་
449.	གཞན་དུ་གྱུར་ན་སངས་རྒྱས་ཀྱི་བདེ་བར་གནས་པ་དང་།བུད་མེད་མཐོང་ན་ཉོན་མོངས་པ་མེད་པ་དང་གཉིས་ལ་འབྱོར་པ་དམ་པ་འཐོབ་པར་འགྱུར་རོ།།ནམ་མཁའི་འདུ་ཤེས་aགཞན་གྱུར་ན།།བསམས་
450.	པའི་དོན་ནི་འབྱོར་པ་དང་།།འགྲོ་གཟུགས་རྣམ་པར་འབྱེད་པ་ལ།།འབྱོར་པ་དམ་པ་འཐོབ་པར་འགྱུར།།ནམ་མཁའི་འདུ་ཤེས་རྣམ་པར་གྱུར་ན་གཉིས་ཁོ་ན་ལ་སྟེ།གང་གིས་ན་ནམ་མཁའི་མཛོད་དུ་འགྱུར་བ་བསམས་
451.	པའི་དོན་འབྱོར་པ་དང་།ཇི་ལྟར་འདོད་aཔ་བཞིན་དུ་འགྲོ་བའི་ཕྱིར་དང་།ནམ་མཁར་བྱེད་པའི་ཕྱིར་འགྲོ་བ་དང་།གཟུགས་རྣམ་པར་འབྱེད་པ་ལ་འབྱོར་པའི་མཆོག་འཐོབ་པར་འགྱུར་རོ།།དེ་ལྟར་སངས་རྒྱས་དྲི་མེད་པའི།།གནས་ན་གཞན་གྱུར་དཔག་མེད་པས།།བསམ་ཡས་བྱ་བ་སྒྲུབ་པ་ཡི
452.	།།འབྱོར་པ་དཔག་ཏུ་མེད་པར་aའདོད།།དེ་ལྟར་སྒོ་འདིས་ན་སངས་རྒྱས་རྣམས་ཀྱི་ཟག་པ་མེད་པའི་དབྱིངས་ནི་གཞན་དུ་གྱུར་པ་ཡང་དཔག་ཏུ་མེད་ལ།དེ་ལ་ཡང་ཕྲིན་ལས་བསམ་གྱིས་མི་ཁྱབ་པ་སྒྲུབ་པའི་འབྱོར་པ་དཔག་ཏུ་མེད་པར་རིག་པར་བྱའོ།།སངས་རྒྱས་དེ་ཉིད་ཀྱིས་སེམས་ཅན་ཡོངས་སུ་སྨིན་པར་མཛད་པའི་རྒྱུ་aལ་ཚིགས་སུ་བཅད་པ་བདུན་ནོ།།འདི་ན་འཇིག་རྟེན་ཕྱོགས་ཕྱོགས་རྒྱལ་བའི་ལེགས་བཤད་པས།།དགེ་བ་འཕེལ་བའི་འཇིག་རྟེན་རྣམ་དག་མཆོག་ཏུ་འགྲོ།།དགེ་བ་མ་བསགས་དགེ་བ་འཕེལ་བར་མཆོག་ཏུ་འགྲོ།།དེ་ལྟར་མ་སྨིན་སྨིན་པ་རྟག་འགྲོ་
453.	མ་ལུས་མིན།།འདིས་aནི་ཡོངས་སུ་སྨིན་པར་མཛད་པ་ཅི་འདྲ་བའི་རྒྱུར་གྱུར་པ་
454.	དེ་སྟོན་ཏེ།དགེ་བའི་རྩ་བ་བསགས་པ་རྣམས་ནི་རྣམ་པར་གྲོལ་བ་མཆོག་ཏུའོ།།དགེ་བའི་རྩ་བ་མ་བསགས་པ་རྣམས་ནི་དགེ་བའི་རྩ་བ་བསགས་པར་རོ།།མ་སྨིན་པ་ནི་དགེ་བའི་རྩ་བ་འཕེལ་བའི་མཆོག་ཏུ་འགྲོ་བས་སྨིན་པར་འགྲོའོ།།aསྨིན་པ་ནི་ཤིན་ཏུ་རྣམ་པར་དག་པའི་མཆོག་ཏུ་འགྲོའོ།།དེ་ལྟར་དུས་རྟག་ཏུ་
455.	འགྲོ་ཡང་འཇིག་རྟེན་མཐའ་ཡས་པའི་ཕྱིར་མ་ལུས་པར་ཡང་མི་འགྱུར་རོ།།དེ་ལྟར་འཇིག་རྟེན་ཕྱོགས་ཕྱོགས་བརྟན་
456.	རྣམས་རྟག་པར་དུས་ཀུན་དུ།།བྱང་ཆུབ་ཆེན་པོ་ཐོབ་
457.	དཀའ་ཡོན་ཏན་མཆོག་ལྡན་རྨད་བྱུང་ཅན།།རྟག་aབརྟན་
458.	སྐྱབས་མེད་རྣམས་ཀྱི་སྐྱབས་གང་ཡིན་པ་ཐོབ་པ་དེ།།ཡ་མཚན་ཆེ་ལ་ཚུལ་བཟང་སྤྱད་ཕྱིར་ཡ་མཚན་ཆེ་བའང་མེད།།འདིས་ནི་བྱང་ཆུབ་སེམས་དཔའ་ཡོངས་སུ་སྨིན་པ་རྣམས་ཀྱི་ཡོངས་སུ་སྨིན་པ་ལ་
459.	ཡ་མཚན་ཆེ་བ་དང་།ཡ་མཚན་ཆེ་བ་མེད་པའི་མཚན་ཉིད་བསྟན་ཏོ།།aརྟག་པར་དུས་ཀུན་ཏུ་ཞེས་བྱ་བ་ནི།།རྟག་ཏུ་དང་རྒྱུན་མི་འཆད་པར་རོ།།ཚུལ་བཟང་སྤྱད་པ་ནི་དེ་དང་མཐུན་པའི་ལས་སྤྱད་པའོ།།དེ་ནི་ཅིག་ཅར་ལ་ལར་སྒོ་མང་བརྒྱ་ནས་ཆོས་ཀྱི་འཁོར་ལོ་དང་།།ལ་ལར་སྐྱེ་བ་མི་སྣང་ལ་ལར་སྐྱེ་བོའི་སྤྱོད་པ་སྣ་aཚོགས་དང་།།ལ་ལར་བྱང་ཆུབ་ཐམས་ཅད་ལ་ལར་དེ་ནི་མྱ་ངན་འདས་སྟོན་ཀྱང་།།དེ་ནི་གནས་དེ་ལས་ཀྱང་རྣམ་པར་གཡོ་མི་མངའ་ལ་ཐམས་ཅད་མཛད།།གསུམ་པ་འདིས་ནི་ཅིག་ཅར་སྒོ་མང་པོ་ནས་ཡོངས་སུ་སྨིན་པར་མཛད་པའི་ཐབས་ལ་སྦྱོར་བའི་རྒྱུ་སྟོན་ཏེ།ཇི་ལྟར་གང་ལ་གནས་ཏེ་aསེམས་ཅན་རྣམས་འདུལ་བའོ།།སྐྱེ་བོའི་སྤྱོད་པ་སྣ་ཚོགས་ནི་སྐྱེས་པའི་རབས་ཀྱི་ཁྱད་པར་གྱིས་སོ།།གནས་དེ་
460.	ལས་ཀྱང་མི་གཡོ་བ་ཞེས་བྱ་བ་ནི་ཟག་པ་མེད་པའི་དབྱིངས་ལས་སོ།།སངས་རྒྱས་རྣམས་ནི་འདི་སྙམ་ལུས་ཅན་འདི་ནི་བདག་གིས་སྨིན་བྱས་ཤེའམ།འདི་ནི་རབ་ཏུ་སྨིན་aབྱ་གཞན་ཡང་ད་
461.	ལྟར་སྨིན་པར་བྱེད་སྙམ་དུ།།འདུ་མཛད་མི་མངའ་བར་ཡང་ཕྱོགས་ཕྱོགས་ཀུན་ཏུ་རྟག་པར་སྒོ་གསུམ་ནས།།དགེ་བའི་ཆོས་རྣམས་ཀྱིས་ནི་
462.	སྐྱེ་བོ་རབ་ཏུ་སྨིན་པར་འགྱུར་བ་ཉིད།།བཞི་པ་འདིས་ནི་ད་ཡོངས་སུ་སྨིན་པར་སྦྱར་
463.	བའི་རྒྱུ་མངོན་པར་འདུ་མཛད་པ་མི་མངའ་བར་སྟོན་ཏེ།aསྒོ་གསུམ་ནས་ཞེས་བྱ་བ་ནི་ཐེག་པ་གསུམ་གྱིས་སོ།།ཇི་ལྟར་ཉི་མ་འབད་མེད་ཕྱོགས་ཕྱོགས་ཀུན་ཏུ་འོད་ཟེར་དག།རབ་འབྱམ་
464.	གསལ་བ་མང་པོས་ལོ་ཏོག་རྣམ་སྨིན་བྱེད་པ་ལྟར།།དེ་བཞིན་ཆོས་ལྡན་ཉི་མ་འང་རབ་ཞི་བྱེད་པ་ཆོས་ཀྱི་འོད།།རབ་འབྱམ་
465.	དག་གིས་ཕྱོགས་ཕྱོགས་ཀུན་ཏུ་aསེམས་ཅན་རྣམ་སྨིན་མཛད།།ལྔ་པ་འདིས་ནི་མངོན་པར་འདུ་མཛད་པ་མི་མངའ་བར་ཡོངས་སུ་སྨིན་པར་མཛད་པའི་དཔེ་སྟོན་ཏོ།།ཇི་ལྟར་མར་མེ་གཅིག་ལས་མར་མེའི་ཚོགས་རབ་མང་།།དཔག་མེད་གྲངས་མེད་འབྱུང་ཡང་དེ་ལ་ཟད་པ་མེད།།དེ་བཞིན་སྨིན་པ་གཅིག་ལས་སྨིན་པའི་ཚོགས་རབ་aམང།།གྲངས་མེད་དཔག་མེད་འབྱུང་ཡང་དེ་ལ་ཟད་པ་མེད།།དྲུག་པ་འདིས་ནི་གཅིག་ནས་གཅིག་ཏུ་ཡོངས་སུ་སྨིན་པར་མཛད་པ་བསྟན་ཏོ།།ཇི་ལྟར་རྒྱ་མཚོ་ཆེན་པོ་འདི་ན་ཆུ་ཡིས་ངོམས་པར་མི་འགྱུར་ཞིང་།།ཆུ་ཆེན་མང་པོ་རབ་ཏུ་འབབ་པས་འཕེལ་བར་ཡང་ནི་མི་འགྱུར་བ།།དེ་aབཞིན་སངས་རྒྱས་ཁམས་ཀྱང་དག་པ་འཇུག་པ་རྟག་རྒྱུན་མི་འཆད་པས།།ངོམས་པ་མི་མངའ་འཕེལ་བར་མི་འགྱུར་དེ་འདིར་རྨད་དུ་བྱུང་བའི་མཆོག།བདུན་པ་འདིས་ནི་ཡོངས་སུ་སྨིན་པ་རྣམས་ཀྱི་རྣམ་པར་གྲོལ་བ་
466.	འཇུག་པ་ལ་རྒྱ་མཚོ་དཔེར་བརྗོད་པས་ཆོས་ཀྱི་དབྱིངས་ལ་གོ་སྐབས་ཡོད་པའི་aཕྱིར་ངོམས་པ་ཡང་མི་མངའ་ལ།ལྷག་པ་མེད་པའི་ཕྱིར་འཕེལ་བ་ཡང་མི་མངའ་བར་སྟོན་ཏོ།།ཆོས་ཀྱི་དབྱིངས་རྣམ་པར་དག་པ་ལ་ཚིགས་སུ་བཅད་པ་བཞིའོ།།ཆོས་རྣམས་ཀུན་གྱི་དེ་བཞིན་ཉིད།།སྒྲིབ་གཉིས་དག་པའི་མཚན་ཉིད་དེ།།དངོས་པོ་ཤེས་
467.	པ་དེ་ལ་དམིགས།།དངང་aཟད་མི་ཤེས་མཚན་ཉིད་དོ།།ཚིགས་སུ་བཅད་པ་འདི་ནི་ངོ་བོ་ཉིད་ཀྱི་དོན་ལས་བརྩམས་པ་ཡིན་ཏེ།ཆོས་ཐམས་ཅད་ཀྱི་དེ་བཞིན་ཉིད་ཉོན་མོངས་པ་དང་།།ཤེས་བྱའི་སྒྲིབ་པ་གཉིས་རྣམ་པར་དག་པའི་མཚན་ཉིད་དང་།དངོས་པོ་དང་
468.	དེ་ལ་དམིགས་པ་ཤེས་པ་དག་ལ་དབང་ཟད་མི་ཤེས་པའི་aམཚན་ཉིད་དོ།།དེ་བཞིན་ཉིད་ཤེས་ཐམས་ཅད་ནས།།བསྒོམས་
469.	པ་ལས་ནི་ཡང་དག་འབྱུང་།།སེམས་ཅན་ཀུན་ལ་རྣམ་ཀུན་དུ།།གཉིས་བསྐྱེད་མི་ཟད་འབྲས་བུ་ཅན།།གཉིས་པ་འདི་ནི་རྒྱུའི་དོན་དང་འབྲས་བུའི་དོན་ལས་བརྩམས་པ་ཡིན་ཏེ།ཐམས་ཅད་ནས་དེ་aབཞིན་ཉིད་ཤེས་པ་བསྒོམས་པ་ནི་ཆོས་ཀྱི་དབྱིངས་རྣམ་པར་དག་པའི་རྒྱུའོ།།ཐམས་ཅད་ནས་ཞེས་བྱ་བ་ནི་ཆོས་ཀྱི་རྣམ་གྲངས་ཀྱི་སྒོ་ཐམས་ཅད་ནས་སོ།།སེམས་ཅན་ཐམས་ཅད་ལ་རྣམ་པ་ཐམས་ཅད་དུ་ཕན་པ་དང་བདེ་བ་གཉིས་བསྐྱེད་
470.	པ་མི་ཟད་པ་ཉིད་ནི་འབྲས་བུའོ།།སྐུ་དང་གསུང་དང་ཐུགས་aསྤྲུལ་པའི།།སྦྱོར་བའི་ཐབས་ཀྱི་ལས་ཅན་ཏེ།།ཏིང་ངེ་འཛིན་དང་གཟུངས་སྒོ་དང་།།དཔག་ཏུ་མེད་པ་གཉིས་དང་ལྡན།།གསུམ་པ་འདི་ནི་ཕྲིན་ལས་ཀྱི་དོན་དང་ལྡན་པའི་
471.	དོན་ལས་བརྩམས་པ་ཡིན་ཏེ།སྐུ་ལ་སོགས་པ་རྣམ་པ་
472.	གསུམ་སྤྲུལ་པ་ནི་ཕྲིན་ལས་སོ།།ཏིང་ངེ་འཛིན་དང་།གཟུངས་ཀྱི་སྒོ་aདག་དང་།བསོད་ནམས་དང་
473.	ཡེ་ཤེས་ཀྱི་ཚོགས་དཔག་ཏུ་མེད་པ་གཉིས་དང་ལྡན་པ་ནི་ལྡན་པའོ།།རང་བཞིན་ཆོས་རྫོགས་ལོངས་སྤྱོད་དང་།།སྤྲུལ་པ་དག་གིས་ཐ་དད་འཇུག།འདི་ནི་སངས་རྒྱས་རྣམ་དག་གི།ཆོས་དབྱིངས་རྣམ་པར་དག་པར་བཤད།།བཞི་པ་འདི་ནི་འཇུག་པའི་དོན་ལས་aབརྩམས་པ་ཡིན་ཏེ།རང་བཞིན་དང་།ལོངས་སྤྱོད་རྫོགས་པ་དང་།སྤྲུལ་པའི་སྐུ་འཇུག་པས་ཐ་དད་དུ་འཇུག་པ་ཅན་ཡིན་ནོ།།སངས་རྒྱས་ཀྱི་སྐུ་རབ་ཏུ་དབྱེ་བ་ལ་ཚིགས་སུ་བཅད་པ་བདུན་ནོ།།སངས་རྒྱས་རྣམས་ཀྱི་སྐུ་དབྱེ་བ།།རང་བཞིན་ལོངས་སྤྱོད་རྫོགས་པ་དང་།།གཞན་ནི་aསྤྲུལ་པའི་སྐུ་ཡིན་ཏེ།།དང་པོ་གཉིས་པའི་རྟེན་ཡིན་ནོ།།སངས་རྒྱས་རྣམས་ཀྱི་སྐུ་ནི་རྣམ་པ་གསུམ་སྟེ།རང་བཞིན་པ་ནི་ཆོས་ཀྱི་སྐུ་གནས་ཡོངས་སུ་གྱུར་པའི་མཚན་ཉིད་དོ།།ལོངས་སྤྱོད་རྫོགས་པ་ནི་གང་གིས་འཁོར་གྱི་དཀྱིལ་འཁོར་དག་ཏུ་ཆོས་ལ་ལོངས་སྤྱོད་རྫོགས་པར་མཛད་པའོ།།aསྤྲུལ་པ་ནི་གང་གིས་སེམས་ཅན་གྱི་དོན་མཛད་པའོ།།ལོངས་སྤྱོད་རྫོགས་པ་ཁམས་ཀུན་དུ།།འཁོར་ཡོངས་སྡུད་དང་ཞིང་དང་མཚན།།སྐུ་དང་ཆོས་རྫོགས་ལོངས་སྤྱོད་དང།།མཛད་པ་དག་གིས་ཐ་དད་དོ།།དེ་ལ་ལོངས་སྤྱོད་རྫོགས་པ་ནི་འཇིག་རྟེན་གྱི་ཁམས་ཐམས་ཅད་ན་འཁོར་གྱི་དཀྱིལ་aའཁོར་དང་།སངས་རྒྱས་ཀྱི་ཞིང་དང་།མཚན་དང་།སྐུ་དང་།ཆོས་ལ་ལོངས་སྤྱོད་རྫོགས་པ་དང་།མཛད་པ་དག་གིས་ཐ་དད་པ་ཡིན་ནོ།།རང་བཞིན་སྐུ་ནི་མཉམ་པ་དང་།།ཕྲ་ཞིང་དེ་དང་འབྲེལ་པ་དང་།།དགྱེས་དགུར་ལོངས་སྤྱོད་ལྡན་
474.	པ་ལ།།ལོངས་སྤྱོད་རྫོགས་འབྱོར་རྒྱུར་འདོད་དོ།།aསངས་རྒྱས་ཐམས་ཅད་ཀྱི་རང་བཞིན་གྱི་སྐུ་ནི་ཁྱད་པར་མེད་པ་ཉིད་ཀྱིས་མཉམ་པ་དང་།ཤེས་པར་དཀའ་བ་ཉིད་ཀྱིས་ཕྲ་བ་དང་།ལོངས་སྤྱོད་རྫོགས་པའི་སྐུ་དེ་དང་འབྲེལ་པ་དང་།ཇི་ལྟར་དགྱེས་པར་ལོངས་སྤྱོད་བསྟན་པར་བྱ་བ་ལ་ལོངས་སྤྱོད་རྫོགས་པ་པ་འབྱོར་པའི་རྒྱུ་ཡིན་ནོ།།aསངས་རྒྱས་སྤྲུལ་པ་དཔག་མེད་པ།།སྤྲུལ་པའི་སྐུར་ནི་འདོད་པ་སྟེ།།དོན་གཉིས་ཕུན་སུམ་ཚོགས་པ་ནི།།རྣམ་པ་ཐམས་ཅད་གཉིས་ལ་གནས།།སངས་རྒྱས་རྣམས་ཀྱི་སྤྲུལ་པའི་སྐུ་ནི་སངས་རྒྱས་ཀྱི་སྤྲུལ་པའི་བྱེ་བྲག་དཔག་ཏུ་མེད་པའོ།།ལོངས་སྤྱོད་རྫོགས་པ་ནི་རང་གི་དོན་ཕུན་སུམ་aཚོགས་པའི་མཚན་ཉིད་དོ།།སྤྲུལ་པ་ནི་གཞན་གྱི་དོན་ཕུན་སུམ་ཚོགས་པའི་མཚན་ཉིད་དོ།།དོན་གཉིས་ཕུན་སུམ་ཚོགས་པ་དེ་ཡང་རང་བཞིན་གྱི་
475.	སྐུ་དང་།ལོངས་སྤྱོད་རྫོགས་པའི་སྐུ་དང་།གཉིས་ལ་གོ་རིམས་བཞིན་དུ་གནས་སོ།།བཟོ་
476.	དང་སྐྱེ་དང་བྱང་ཆུབ་ཆེ།།མྱ་ངན་འདས་པ་རྟག་aསྟོན་པས།།སངས་རྒྱས་སྤྲུལ་པའི་སྐུ་འདི་ནི།།རྣམ་པར་གྲོལ་བའི་ཐབས་ཆེན་ནོ།།སྤྲུལ་པའི་སྐུ་དེ་ནི་རྟག་ཏུ་གདུལ་
477.	བའི་དོན་དུ་པི་ཝང་ལེན་པ་ལ་སོགས་པ་བཟོ་
478.	དང་།སྐྱེ་བ་དང་།མངོན་པར་རྫོགས་པར་བྱང་ཆུབ་པ་དང་།མྱ་ངན་ལས་འདས་པ་སྟོན་པ་དག་གིས་རྣམ་པར་གྲོལ་བའི་aཐབས་ཆེན་པོ་ཡིན་པའི་ཕྱིར།།གཞན་གྱི་དོན་ཕུན་སུམ་ཚོགས་པའི་མཚན་ཉིད་དུ་རིག་པར་བྱའོ།།སྐུ་གསུམ་དག་གིས་སངས་རྒྱས་ཀྱི།།སྐུ་བསྡུས་པར་ནི་ཤེས་བྱ་སྟེ།།སྐུ་གསུམ་དག་གིས་རང་གཞན་གྱི
479.	།།དོན་འདི་རྟེན་དང་བཅས་པར་བསྟན།།སྐུ་གསུམ་དག་གིས་སངས་རྒྱས་aརྣམས་ཀྱི་སྐུ་ཐམས་ཅད་བསྡུས་པར་རིག་པར་བྱ་བ་ལ།སྐུ་གསུམ་པོ་དེ་དག་གིས་ཀྱང་རང་དང་གཞན་གྱི་དོན་རྟེན་དང་བཅས་པར་བསྟེན་
480.	ཏེ།གཉིས་པོ་ནི་རང་དང་གཞན་གྱི་དོན་གྱིས་རབ་ཏུ་ཕྱེ་བའི་ཕྱིར་དང་།དེ་གཉིས་ཀྱང་དེ་ལ་བརྟེན་
481.	པའི་ཕྱིར་ཏེ།ཇི་སྐད་སྔར་བཤད་པ་བཞིན་ནོ།།དེ་དག་aརྟེན་དང་དགོངས་པ་དང་།།ཕྲིན་ལས་ཀྱིས་ནི་མཉམ་པ་ཉིད།།རང་བཞིན་དང་ནི་རྒྱུན་མི་འཆད།།རྒྱུན་གྱིས་དེ་དག་རྟག་པ་ཉིད།།སངས་རྒྱས་ཐམས་ཅད་ཀྱི་སྐུ་གསུམ་པོ་དེ་དག་ནི་གོ་རིམས་བཞིན་དུ་རྣམ་པ་གསུམ་གྱིས་ཁྱད་པར་མེད་དེ།རྟེན་གྱིས་ནི་ཆོས་ཀྱི་དབྱིངས་ཐ་མི་aདད་པའི་ཕྱིར་རོ།།དགོངས་པས་ནི་སངས་རྒྱས་ཀྱི་དགོངས་པ་ཐ་དད་པ་མེད་པའི་ཕྱིར་རོ།།ཕྲིན་ལས་ཀྱིས་ནི་ཕྲིན་ལས་
482.	ཐུན་མོང་བའི་ཕྱིར་རོ།།སྐུ་གསུམ་པོ་དེ་དག་ལ་གོ་རིམས་བཞིན་དུ་གང་གིས་ན་དེ་བཞིན་གཤེགས་པ་རྣམས་སྐུ་རྟག་པའོ་ཞེས་བརྗོད་པ་རྟག་པ་ཉིད་རྣམ་པ་གསུམ་དུ་རིག་པར་བྱ་aསྟེ།ངོ་བོ་ཉིད་ཀྱི་སྐུ་ནི་རང་བཞིན་གྱིས་རྟག་པའི་ཕྱིར་རང་བཞིན་གྱིས་རྟག་པ་
483.	ཉིད་དོ།།ལོངས་སྤྱོད་རྫོགས་པའི་སྐུ་ནི་རྒྱུན་མི་འཆད་པས་ཏེ།ཆོས་ལ་ལོངས་སྤྱོད་རྫོགས་པ་རྒྱུན་མི་འཆད་པའི་ཕྱིར་རོ།།སྤྲུལ་པའི་སྐུ་ནི་རྒྱུན་གྱིས་ཏེ།།མི་སྣང་བར་བྱས་ནས་ཡང་དང་ཡང་དུ་སྤྲུལ་པ་ཀུན་ཏུ་སྟོན་པའི་aཕྱིར་རོ།།སངས་རྒྱས་ཀྱི་ཡེ་ཤེས་རྣམ་པར་དབྱེ་བ་ལ་ཚིགས་སུ་བཅད་པ་བཅུ་སྟེ།མེ་ལོང་ཡེ་ཤེས་མི་གཡོ་སྟེ།།ཡེ་ཤེས་གསུམ་ནི་དེ་ལ་བརྟེན།།མཉམ་པ་ཉིད་དང་སོ་སོར་རྟོག།བྱ་བ་སྒྲུབ་
484.	པ་ཁོ་ན་འོ།།སངས་རྒྱས་རྣམས་ཀྱི་ཡེ་ཤེས་ནི་རྣམ་པ་བཞི་སྟེ།མེ་ལོང་ལྟ་བུའི་ཡེ་ཤེས་དང་།aམཉམ་པ་ཉིད་ཀྱི་
485.	ཡེ་ཤེས་དང་།སོ་སོར་རྟོག་པའི་ཡེ་ཤེས་དང་།བྱ་བ་སྒྲུབ་པའི་ཡེ་ཤེས་སོ།།མེ་ལོང་ལྟ་བུའི་ཡེ་ཤེས་ནི་མི་གཡོ་བའོ།།ཡེ་ཤེས་གསུམ་ནི་དེ་ལ་བརྟེན་པ་དང་གཡོ་བའོ།།མེ་ལོང་ཡེ་ཤེས་ང་ཡི་མེད།།ཡོངས་སུ་མ་ཆད་རྟག་ཏུ་ལྡན།།ཤེས་བྱ་ཀུན་ལ་མ་རྨོངས་ལ།།aརྟག་ཏུ་དེ་ལ་མངོན་ཕྱོགས་མིན།།མེ་ལོང་ལྟ་བུའི་ཡེ་ཤེས་ནི་རྟག་ཏུ་ང་ཡི་བ་མེད་པ་དང་།ཡུལ་གྱི་སྒོ་ནས་ཡོངས་སུ་མཆད[་མཆེད]པ་དང་།དུས་ཀྱི་སྒོ་ནས་རྟག་ཏུ་ལྡན་པ་དང་།རྟག་ཏུ་སྒྲིབ་པ་དང་བྲལ་བའི་ཕྱིར
486.	།ཤེས་བྱ་ཐམས་ཅད་ལ་མ་རྨོངས་པ་ཡང་ཡིན་ལ།རྣམ་པ་མེད་པའི་ཕྱིར་aདེ་དག་ལ་
487.	མངོན་དུ་ཕྱོགས་པ་ཡང་མ་ཡིན་ནོ།།ཡེ་ཤེས་ཀུན་གྱི་རྒྱུ་མཚན་ཕྱིར།།ཡེ་ཤེས་འབྱུང་གནས་ཆེན་པོ་འདྲ།།ལོངས་སྤྱོད་རྫོགས་པའི་སངས་རྒྱས་ཉིད།།ཡེ་ཤེས་གཟུགས་བརྙན་འབྱུང་ཕྱིར་སྟེ
488.	།།མཉམ་པ་ཉིད་ཀྱི་
489.	ཡེ་ཤེས་ལ་སོགས་པ་དེ་དག་གི་རྣམ་པ་ཐམས་ཅད་ཀྱི་རྒྱུ་aཡིན་པའི་ཕྱིར་ཡེ་ཤེས་ཐམས་ཅད་ཀྱི་འབྱུང་གནས་ལྟ་བུའོ།།དེ་ནི་ལོངས་སྤྱོད་རྫོགས་པའི་སངས་རྒྱས་ཀྱང་ཡིན་ལ།ཡེ་ཤེས་ཀྱི་གཟུགས་བརྙན་འབྱུང་བའི་ཕྱིར།མེ་ལོང་ལྟ་བུའི་ཡེ་ཤེས་ཞེས་ཀྱང་བྱའོ།།སྒོམ་པ་དག་པས་སེམས་ཅན་ལ།།མཉམ་པ་ཉིད་ཀྱི་ཡེ་ཤེས་འདོད།།མི་གནས་ཞི་aབར་ཞུགས་པ་ནི།།མཉམ་ཉིད་ཡེ་ཤེས་ཡིན་པར་འདོད།།བྱང་ཆུབ་སེམས་དཔས་
490.	མངོན་པར་རྟོགས་པའི་དུས་ན་སེམས་ཅན་རྣམས་ལ་མཉམ་པ་ཉིད་ཀྱི་ཤེས་པ་ཐོབ་པ་གང་ཡིན་པ་དེ་སྒོམ་པ་དག་པའི་སྒོ་ནས་བྱང་ཆུབ་ཐོབ་པའི་དུས་ན་
491.	མི་གནས་པའི་མྱ་ངན་ལས་འདས་པར་ཞུགས་པ་ནི་མཉམ་པ་ཉིད་aཀྱི་ཡེ་ཤེས་སུ་འདོད་དོ།།དུས་རྣམས་ཀུན་ཏུ་བྱམས་པ་དང་།།ཐུགས་རྗེ་ཆེན་པོ་དག་དང་ལྡན།།སེམས་ཅན་རྣམས་ལ་མོས་པ་བཞིན།།སངས་རྒྱས་སྐུ་ནི་ངེས་པར་སྟོན།།དུས་ཐམས་ཅད་དུ་བྱམས་པ་ཆེན་པོ་དང་།ཐུགས་རྗེ་ཆེན་པོ་དང་ལྡན་པ་དང་།སེམས་ཅན་རྣམས་ལ་མོས་པ་ཇི་ལྟ་བ་aབཞིན་དུ་སངས་རྒྱས་ཀྱི་སྐུ་ངེས་པར་སྟོན་པར་མཛད་པ་ཡིན་ཏེ།འདི་ལྟར་སེམས་ཅན་ཁ་ཅིག་གིས་ནི་དེ་བཞིན་གཤེགས་པ་ཁ་དོག་སྔོན་པོར།ཁ་ཅིག་གིས་ནི་ཁ་དོག་སེར་པོར་མཐོང་ངོ་ཞེས་བྱ་བ་དེ་ལྟ་བུ་ལ་སོགས་པའོ།།སོ་སོར་རྟོག་
492.	པའི་ཡེ་ཤེས་ནི།།ཤེས་བྱ་ཀུན་ལ་རྟག་མི་ཐོགས།།aཏིང་ངེ་འཛིན་དང་གཟུངས་རྣམས་ཀྱི།།གཏེར་དང་འདྲ་བ་ཁོ་ན་ཡིན།།འཁོར་གྱི་དཀྱིལ་འཁོར་རྣམས་སུ་ནི།།འབྱོར་པ་ཐམས་ཅད་སྟོན་མཛད་པ།།ཐེ་ཚོམ་ཐམས་ཅད་གཅོད་པ་ཡི།།ཆོས་ཆེན་ཆར་ནི་རབ་ཏུ་འབེབས།།སོ་སོར་རྟོག་
493.	པའི་ཡེ་ཤེས་ནི་ཚིགས་སུ་བཅད་པ་ཇི་ལྟ་བ་བཞིན་ནོ།།aབྱ་བ་སྒྲུབ་པའི་ཡེ་ཤེས་ནི།།ཁམས་རྣམས་ཀུན་ཏུ་སྣ་ཚོགས་ཤིང་།།དཔག་མེད་བསམ་ཡས་སྤྲུལ་པ་ཡིས།།སེམས་ཅན་དོན་ནི་སྒྲུབ་པ་འོ།།བྱ་བ་སྒྲུབ་
494.	པའི་ཡེ་ཤེས་ནི་འཇིག་རྟེན་གྱི་ཁམས་ཐམས་ཅད་དུ་སྤྲུལ་པ་རྣམ་པ་སྣ་ཚོགས་དཔག་ཏུ་མེད་པ་བསམ་གྱིས་མི་ཁྱབ་པ་དག་གིས་སེམས་aཅན་ཐམས་ཅད་ཀྱི་དོན་མཛད་པའོ།།སངས་རྒྱས་སྤྲུལ་པ་དེ་རྟག་ཏུ།།མཛད་པ་གྲུབ་
495.	པའི་བྱེ་བྲག་དང་།།གྲངས་དང་ཞིང་གིས་རྣམ་ཀུན་ཏུ།།བསམ་མི་ཁྱབ་པར་ཤེས་པར་བྱ།།སངས་རྒྱས་ཀྱི་སྤྲུལ་པ་དེ་ནི་རྟག་ཏུ་བྱ་བ་མཛད་པའི་བྱེ་བྲག་དང་གྲངས་དང་ཞིང་གི་སྒོ་ནས་རྣམ་པ་ཐམས་ཅད་དུ་བསམ་aགྱིས་མི་ཁྱབ་པར་རིག་པར་བྱའོ།།འཛིན་པའི་ཕྱིར་དང་སེམས་མཉམ་ཕྱིར།།ཡང་དག་ཆོས་རབ་སྟོན་ཕྱིར་དང་།།བྱ་བ་སྒྲུབ་པ་ཉིད་ཀྱི་ཕྱིར།།ཡེ་ཤེས་བཞི་པོ་ཡང་དག་འབྱུང་།།དེ་ལ་འཛིན་པའི་ཕྱིར་ནི་ཐོས་པའི་ཆོས་རྣམས་ལའོ།།སེམས་མཉམ་པའི་ཕྱིར་ནི་སེམས་aཅན་ཐམས་ཅད་ལ་བདག་དང་གཞན་མཉམ་པ་ཉིད་ཀྱིས་སོ།།ལྷག་མ་ནི་དོན་གོ་བར་ཟད་དོ།།སངས་རྒྱས་གཅིག་པ་ཉིད་དང་།དུ་མ་ཉིད་མ་ཡིན་པའི་ཚིགས་སུ་བཅད་པ།།ཐ་དད་རིགས་དོན་ཡོད་ཕྱིར་དང་།།རྫོགས་དང་ཐོག་མ་མེད་པའི་ཕྱིར།།སངས་རྒྱས་གཅིག་མིན་དྲི་མེད་གནས།།ཐ་aདད་མིན་ཕྱིར་མང་པོའང་མིན།།སངས་རྒྱས་ནི་གཅིག་ཁོ་ནའོ་ཞེས་བྱ་བ་འདི་ནི་མི་འདོད་དོ།།དེ་ཅིའི་ཕྱིར་ཞེ་ན།རིགས་ཐ་དད་པའི་ཕྱིར་ཏེ།སེམས་ཅན་སངས་རྒྱས་ཀྱི་རིགས་ཅན་མཐའ་ཡས་པ་དེ་ལ་གཅིག་ཁོ་ན་ཞིག་མངོན་པར་རྫོགས་པར་སངས་རྒྱས་ཀྱི།གཞན་དག་ནི་མངོན་པར་aརྫོགས་པར་འཚང་མི་རྒྱའོ་ཞེས་བྱ་བ་འདི་ཅིའི་ཕྱིར་མངོན་པར་རྫོགས་པར་འཚང་མི་རྒྱ་བའི་ཕྱིར།བྱང་ཆུབ་སེམས་དཔའ་གཞན་གྱི་བསོད་ནམས་དང་ཡེ་ཤེས་ཀྱི་ཚོགས་དོན་མེད་པར་ཡང་
496.	འགྱུར་རོ།།དོན་མེད་པར་ནི་རིགས་པ་མ་ཡིན་ཏེ།དེ་ལྟ་བས་ན་དོན་མེད་པ་མ་ཡིན་པའི་ཕྱིར་ཡང་aསངས་རྒྱས་གཅིག་ཁོ་ན་མ་ཡིན་ནོ།།སུ་ཡང་རྒྱས་ཉིད་ལ་མི་འགོད་
497.	པའི་ཕྱིར་སངས་རྒྱས་ཀྱི་
498.	སེམས་ཅན་གྱི་དོན་མཛད་པ་ཡང་རྫོགས་པར་མི་
499.	འགྱུར་ཏེ།དེ་ནི་རིགས་པ་མ་ཡིན་ནོ།།ཚོགས་མེད་པར་ཡང་སངས་རྒྱས་ཉིད་དུ་མི་རུང་ལ།སངས་རྒྱས་གཞན་མེད་པར་ཡང་ཚོགས་མི་aརུང་བའི་ཕྱིར་ཐོག་མའི་སངས་རྒྱས་འགའ་ཡང་མེད་པས་ཐོག་མ་མེད་པའི་ཕྱིར་ཡང་སངས་རྒྱས་གཅིག་ཏུ་རིག་
500.	པ་མ་ཡིན་ནོ།།ཟག་པ་མེད་པའི་དབྱིངས་ན་ཆོས་ཀྱི་སྐུ་ལ་ཐ་དད་པ་མེད་པའི་ཕྱིར།སངས་རྒྱས་རྣམས་ཀྱི་སྐུ་མང་པོ་ཉིད་དུ་ཡང་མི་འདོད་དོ།།སངས་རྒྱས་ཉིད་ལ་འཇུག་པའི།aཐབས་ཀྱི་ཚིགས་སུ་བཅད་པ་བཞིའོ།།མེད་པ་གང་ཡིན་དེ་ཉིད་ནི།།ཡོད་པ་ཡི་ནི་དམ་པ་ཡིན།།རྣམ་པ་ཀུན་ཏུ་མི་དམིགས་པ།།དམིགས་པ་ཡི་ནི་མཆོག་ཏུ་འདོད།།ཀུན་བརྟགས་པའི་ངོ་བོ་ཉིད་དུ་མེད་པ་གང་ཡིན་པ་དེ་ཉིད་ཡོངས་སུ་གྲུབ་པའི་ངོ་བོ་ཉིད་དུ་ཡོད་པའི་དམ་པ་ཡིན་ལ།aཀུན་བརྟགས་པའི་ངོ་བོ་ཉིད་རྣམ་པ་ཐམས་ཅད་དུ་མི་དམིགས་པ་གང་ཡིན་པ་དེ་ཉིད་ཡོངས་སུ་གྲུབ་པའི་ངོ་བོ་ཉིད་མི་དམིགས་པའི་མཆོག་ཡིན་ནོ།།སྒོམ་པ་རྣམ་པར་མི་ལྟ་བའི།།སྒོམ་པ་དམ་པར་འདོད་པ་སྟེ།།ཐོབ་པར་ལྟ་བ་མེད་རྣམས་ཀྱི།།ཐོབ་པ་ཡང་ནི་དམ་པར་འདོད།།སྒོམ་པ་མི་aདམིགས་པ་གང་ཡིན་པ་དེ་ཉིད་སྒོམ་པ་དམ་པ་ཡིན་ལ།ཐོབ་པའི་
501.	མི་དམིགས་པ་གང་ཡིན་པ་དེ་ཉིད་ཐོབ་པ་དམ་པ་ཡིན་ནོ།།བླ་མ་རིང་དང་མཚན་མ་དང་
502.	།།བདག་གིས་
503.	བརྩོན་འགྲུས་ལྟ་
504.	བ་ཡི།།བྱང་ཆུབ་སེམས་དཔའ་ང་རྒྱལ་ཅན།།བྱང་ཆུབ་ལས་ནི་རིང་ཞེས་བྱ།།གང་དག་སངས་རྒྱས་ཉིད་aལ་བླ་མ་ཡ་མཚན་གྱི་ཆོས་དང་ལྡན་པར་ལྟ་བ་དང་།དེ་ཡང་དག་པར་འགྲུབ་པར་བྱ་བ་དུས་རིང་བར་ལྟ་བ་དང་།མཚན་མ་སྟེ་སེམས་ཀྱི་
505.	དམིགས་པར་ལྟ་བ་དང་།བདག་གིས་
506.	བརྩོན་འགྲུས་བརྩམས་པ་ཡིན་ཏེ།སངས་རྒྱས་ཉིད་ཐོབ་པར་བྱའོ་ཞེས་བདག་ཉིད་ཀྱི་བརྩོན་འགྲུས་སུ་ལྟ་བའི་བྱང་ཆུབ་aསེམས་དཔའ་ང་རྒྱལ་ཅན་དེ་ལྟ་བུ་དེ་དག་ནི་དམིགས་པ་ཅན་ཡིན་པའི་ཕྱིར།བྱང་ཆུབ་ལས་རིང་བ་ཞེས་བྱའོ།།ཇི་སྐད་བཤད་པ་འདི་དག་ཀུན།།རྟོག་པ་ཙམ་དུ་ལྟ་བ་ཡི།།བྱང་ཆུབ་སེམས་དཔའ་རྟོགས་
507.	མེད་རྣམས།།བྱང་ཆུབ་ཐོབ་ཅེས་ངེས་པར་བརྗོད།།འདི་དག་ཐམས་ཅད་ནི་རྟོག་པ་aཙམ་ཞེས་བྱ་བར་ལྟ་བ་རྣམས་ནི་རྟོག་པ་ཙམ་དེ་ལ་ཡང་མི་རྟོག་པའི་ཕྱིར་བྱང་ཆུབ་སེམས་དཔའ་རྟོག་
508.	པ་མེད་པ་རྣམས་ནི་མི་སྐྱེ་བའི་ཆོས་ལ་བཟོད་པ་ཐོབ་པའི་གནས་སྐབས་ན་དོན་དུ་བྱང་ཆུབ་འཐོབ་པ་དང་འདྲ་བར་ངེས་པར་བརྗོད་དོ།།སངས་རྒྱས་རྣམས་ཕན་ཚུན་མཛད་པ་གཅིག་པ་ཉིད་ལ་ཚིགས་སུ་བཅད་aཔ་བཞིའོ།།ཀླུང་
509.	དག་ས་ཡི་འོག་ཏུ་མ་སོང་བ།།གནས་རྣམས་ཐ་དད་ཆུ་ཡང་ཐ་དད་པ།།ཆུ་ཡང་ཆུང་ཞིང་བྱ་བ་ཐ་དད་བྱེད།།ཆུར་
510.	གནས་སྲོག་ཆགས་ཕྲ་མོའི་ཉེར་སྤྱད་འགྱུར།།རྒྱ་མཚོར་སོང་བར་གྱུར་ན་ཐམས་ཅད་ཀྱང་།།གནས་རྣམས་གཅིག་ཅིང་ཆུ་ཡང་ཆེ་ལ་གཅིག།བྱ་བ་གཅིག་ཅིང་ཆུ་ལ་aགནས་པ་ཡི།།སྲོག་ཆགས་མང་པོའི་རྟག་ཏུ་ཉེར་སྤྱད་
511.	ཆེ།།སངས་རྒྱས་ཉིད་དུ་མ་ཞུགས་བརྟན་
512.	པ་རྣམས།།རྟེན་ཀྱང་ཐ་དད་བློ་གྲོས་ཐ་དད་ཅིང་།།རྟོགས་ཆུང་རང་གི་བྱ་བ་ཐ་དད་ལ།།སེམས་ཅན་ཉུང་དོན་རྟག་ཏུ་ཉེར་སྤྱད་འགྱུར།།སངས་རྒྱས་ཉིད་དུ་ཞུགས་ན་དེ་དག་ཀུན།།རྟེན་ཀྱང་གཅིག་aཅིང་རྟོགས་པ་ཆེ་ལ་གཅིག།མཛད་པ་གཅིག་ཏུ་འདྲེས་ཤིང་རྟག་པར་ཡང་།།སེམས་ཅན་ཚོགས་ཆེའི་ཉེ་བར་སྤྱད་པ་ཆེ།།དེ་ལ་ཀླུང་གི་གནས་ཐ་དད་
513.	པ་ནི་རང་གི་སྣོད་ཐ་དད་པའི་ཕྱིར་རོ།།བྱ་བ་བྱེད་པ་ཐ་དད་པ་ཉིད་དུ་བྱེད་པའི་ཕྱིར་རོ།།ཕྲ་མོའི་ཉེ་བར་སྤྱད་པ་aཞེས་བྱ་བ་ནི།།ཆུང་ངུ་རྣམས་ཀྱི་ཉེ་བར་སྤྱད་པའོ།།ལྷག་མ་ནི་དོན་གོ་བར་ཟད་དོ།།སངས་རྒྱས་ཉིད་ལ་སྤྲོ་བར་བྱ་བའི་
514.	ཚིགས་སུ་བཅད་པ།དེ་ལྟར་སངས་རྒྱས་ཉིད་ནི་དཀར་པོའི་ཆོས།།དཔེ་མེད་ལྡན་ཕྱིར་ཕན་བདེའི་རྒྱུ་ཡི་ཕྱིར།།བདེ་དགེ་དམ་པ་མི་ཟད་འབྱུང་གནས་ཕྱིར།།བློ་ལྡན་བྱང་aཆུབ་སེམས་དགེ་བླང་བའི་རིགས།།དེ་ལྟར་སངས་རྒྱས་ཉིད་ནི་རང་གི་དོན་ཕུན་སུམ་ཚོགས་པས་དཀར་པོའི་ཆོས་དཔེ་མེད་པ་དང་ལྡན་པའི་ཕྱིར་དང་།གཞན་གྱི་དོན་ཕུན་སུམ་ཚོགས་པས་ཕན་པ་དང་བདེ་བའི་རྒྱུ་ཡིན་པའི་ཕྱིར་དང་།བདེ་བར་གནས་པའི་ཁྱད་པར་གྱིས་བདེ་བ་ཁ་ན་མ་ཐོ་བ་aམེད་པ་མཆོག་ཟད་
515.	མི་ཤེས་པའི་འབྱུང་གནས་ཡིན་པའི་ཕྱིར་བློ་དང་ལྡན་པས་དེར་སྨོན་པ་ཡོངས་སུ་གཟུང་བའི་སྒོ་ནས་བྱང་ཆུབ་ཀྱི་སེམས་བླང་བའི་
516.	རིགས་སོ།།བྱང་ཆུབ་ཀྱི་སྐབས་རྫོགས་སོ།།།།སྡོམ་ནི་དང་པོ་སྒྲུབ་སྐྱབས་རིགས།།དེ་བཞིན་དུ་ནི་སེམས་བསྐྱེད་དང་།།རང་གཞན་aདོན་དང་དེ་ཉིད་དོན།།མཐུ་དང་ཡོངས་སྨིན་བྱང་ཆུབ་བོ།།བྱང་ཆུབ་ཀྱི་སྐབས་འདི་དང་པོ་ནས་བཟུང་སྟེ།རིལ་གྱིས་བྱང་ཆུབ་ཀྱི་ལེའུའི་རྗེས་སུ་འབྲངས་ཏེ་
517.	སྦྱར་བར་ཁོང་དུ་ཆུད་པར་བྱའོ།།མོས་པ་རྣམ་པར་དབྱེ་བ་ལ་ཚིགས་སུ་བཅད་པ་གཉིས་སོ།།སྐྱེ་
518.	དང་མ་སྐྱེས་འཛིན་དང་གཟུང་aགྱུར་དང་།།གྲོགས་བླངས་བདག་ཉིད་དང་ནི་ནོར་པ་དང་།།མ་ནོར་གཞན་དང་མངོན་སུམ་མ་ཡིན་གཞན།།སྒྲས་བྱུང་ཚོལ་བ་དང་ནི་ལྟ་བ་པའོ
519.	།།སྐྱེས་པ་ནི་འདས་པ་དང་ད་ལྟར་བྱུང་བའོ།།མ་སྐྱེས་པ་ནི་མ་འོངས་པའོ།།འཛིན་པ་ནི་ནང་གི་སྟེ།གང་གིས་དམིགས་པ་ལ་མོས་པར་བྱེད་པའོ།།aགཟུང་བར་གྱུར་པ་ནི།ཕྱི་རོལ་གྱི་སྡེ་གང་ལ་དམིགས་པ་ཉིད་དུ་མོས་པའོ།།གྲོགས་པོ་ལས་བླངས་པ་ནི་རགས་པའོ།།བདག་ཉིད་ལས་བྱུང་
520.	བ་ནི་ཕྲ་བའོ།།ནོར་པ་ནི་དམན་པ་སྟེ་ལོག་པར་མོས་པའི་ཕྱིར་རོ།།མ་ནོར་བར་ནི་གྱ་ནོམ་པའོ།།མངོན་སུམ་པ་ནི་ཉེ་བ་སྟེ།རྐྱེན་ཉེ་བའི་ཕྱིར་རོ།།མངོན་aསུམ་མ་ཡིན་པ་ནི་རིང་བ་སྟེ་བཟློག་པའོ།།སྒྲ་ལས་བྱུང་བ་ནི་ཐོས་པ་ལས་བྱུང་བའོ།།ཚོལ་བ་པ་ནི་བསགས་
521.	པ་ལས་བྱུང་བའོ།།ལྟ་བ་པ་
522.	ནི་བསྒོམས་པ་ལས་བྱུང་བ་སྟེ་སོ་སོར་རྟོག་པའི་ཕྱིར་རོ།།འཕྲོགས་དང་འདྲེས་དང་མི་མཐུན་ཕྱོགས་མ་འདྲེས།།དམན་དང་རྒྱ་ཆེ་བསྒྲིབས་
523.	དང་མ་བསྒྲིབས་དང་།།aབརྩོན་དང་མ་
524.	བརྩོན་བསགས་དང་མ་བསགས་པ།།བརྟན་
525.	ཞུགས་རིང་དུ་སོང་བའི་མོས་པའོ།།འཕྲོགས་པ་ནི་ཆུང་ངུའོ།།འདྲེས་པ་ནི་འབྲིང་པོའོ།།མི་མཐུན་པའི་ཕྱོགས་རྣམས་དང་མ་འདྲེས་པ་ནི་ཆེན་པོའོ།།དམན་པ་ནི་ཐེག་པ་གཞན་ལའོ།།རྒྱ་ཆེན་པོ་ནི་ཐེག་པ་ཆེན་པོ་ལའོ།།བསྒྲིབས་པ་aནི་ཁྱད་པར་དུ་འགྲོ་བར་བྱ་བ་ལ་སྒྲིབ་པ་དང་བཅས་པའོ།།མ་བསྒྲིབས་
526.	པ་ནི་སྒྲིབ་པ་མེད་པའོ།།བརྩོན་པ་ནི་རྟག་ཏུ་དང་གུས་པར་བྱས་ཏེ་སྦྱོར་བའི་ཕྱིར་རོ།།མི་བརྩོན་པ་ནི་དེ་དག་དང་བྲལ་བའོ།།བསགས་པ་ནི་རྟོག་
527.	པར་རུང་བའོ།།མ་བསགས་པ་ནི་བཟློག་པའོ།།བརྟན་
528.	པར་ཞུགས་པ་ནི་ས་aལ་ཞུགས་པའོ།།རིང་དུ་སོང་བ་ནི་ས་ལྷག་མ་རྣམས་ལའོ།།མོས་པའི་བར་དུ་གཅོད་པ་ལ་ཚིགས་སུ་བཅད་པ་གསུམ་མོ།།ཡིད་ལ་མི་བྱེད་མང་བ་དང་།།ལེ་ལོ་རྣལ་འབྱོར་འཁྲུགས་པ་དང་།།གྲོགས་ངན་དགེ་བ་ཞན་པ་དང་།།ཚུལ་བཞིན་མ་ཡིན་ཡིད་ལ་བྱེད།།སྐྱེས་པ་ལ་ནི་མེད་ལ་མི་བྱེད་aཔ་མང་བ་བར་དུ་གཅོད་དོ།།མ་སྐྱེས་པ་ལ་ནི་ལེ་ལོའོ།།གཟུང་བ་དང་འཛིན་པར་གྱུར་
529.	པ་ལ་ནི་རྣལ་འབྱོར་འཁྲུགས་པ་སྟེ།དེ་ཁོ་ན་བཞིན་དུ་
530.	མངོན་པར་ཞེན་པའི་ཕྱིར་རོ།།གྲོགས་པོ་ལས་བླངས་པ་ནི།གྲོགས་པོ་ངན་པ་སྟེ་ལོག་པར་འཛིན་དུ་འཇུག་པའི་ཕྱིར་རོ།།བདག་ཉིད་མོས་པ་ལ་ནི་དགེ་བའི་aརྩ་བ་ཉམ་ཆུང་བའོ།།མ་ནོར་བ་ལ་ནི་
531.	ཚུལ་བཞིན་མ་ཡིན་པ་ཡིད་ལ་བྱེད་པ་བར་དུ་གཅོད་དེ།དེ་དང་འགལ་བའི་ཕྱིར་རོ།།བག་མེད་པ་དང་ཐོས་པ་ཉུང་།།ཐོས་དང་བསམ་པ་ཉུང་ངུས་ཆོག
532.	།ཞི་བ་ཙམ་གྱིས་
533.	ང་རྒྱལ་དང་།།དེ་བཞིན་མ་འདྲིས་ཡིན་པར་འདོད།།མངོན་སུམ་པ་ལ་ནི་བག་aམེད་པ་སྟེ།དེ་ནི་བག་ཡོད་པས་བྱས་པའི་ཕྱིར་རོ།།སྒྲ་ལས་བྱུང་བ་ནི་ཐོས་པ་ཉུང་བ་སྟེ།ངེས་པའི་དོན་གྱི་མདོ་སྡེ་མ་ཐོས་པའི་ཕྱིར་རོ།།ཚོལ་བ་པ་ལ་ནི་ཐོས་པ་ཙམ་གྱིས་
534.	ཆོག་པར་འཛིན་པ་དང་བསམ་པ་ཉུང་ངུས་ཆོག་པར་འཛིན་པའོ།།ལྟ་བ་པ་ལ་ནི་བསམ་པ་ཙམ་གྱིས་ཆོག་
535.	པར་འཛིན་པ་aདང།ཞི་གནས་ཙམ་གྱིས་མངོན་པའི་ང་རྒྱལ་བྱེད་པའོ།།འཕྲོགས་པ་དང་།འདྲེས་པ་དག་ལ་ནི་མ་འདྲེས་པ་བར་དུ་གཅོད་དོ།།མི་སྐྱོ་བ་དང་དེ་བཞིན་སྐྱོ།།སྒྲིབ་པ་དང་ནི་མི་བརྩོན་པ།།ཚོགས་མ་བསགས་པ་མོས་པ་ཡི།།བར་དུ་གཅོད་པར་ཤེས་པར་བྱ།།དམན་པ་aལ་ནི་འཁོར་བ་ལས་མི་སྐྱོ་བའོ།།རྒྱ་ཆེན་པོ་ལ་ནི་སྐྱོ་བའོ།།མ་བསྒྲིབས་པ་ལ་ནི་སྒྲིབ་པའོ།།བརྩོན་པ་ལ་ནི་མི་བརྩོན་པའོ།།བསགས་པ་ལ་ནི་མ་བསགས་པ་བར་དུ་གཅོད་དོ།།མོས་པའི་ཕན་ཡོན་ལ་ཚིགས་སུ་བཅད་པ་ལྔ་སྟེ།བསོད་ནམས་ཆེ་དང་འགྱོད་པ་མེད།།ཡིད་བདེ་བ་དང་བདེ་བ་aཆེ།།ཆུད་མི་ཟ་དང་བརྟན་
536.	པ་དང་།།དེ་བཞིན་ཁྱད་པར་འགྲོ་བ་དང་།།ཆོས་ནི་མངོན་པར་རྟོགས་པ་དང་།།བདག་དང་གཞན་དོན་ཐོབ་
537.	པའི་མཆོག།མངོན་ཤེས་མྱུར་བ་དེ་དག་ནི།།མོས་པ་ཡི་
538.	ནི་ཕན་ཡོན་ཡིན།།སྐྱེས་པ་ད་ལྟར་བྱུང་བའི་ནི་བསོད་ནམས་ཆེན་པོའོ།།འདས་པའི་ནི་འགྱོད་པ་aམེད་པ་སྟེ།ཡིད་ལ་གཅགས་པ་མེད་པའི་ཕྱིར་རོ།།འཛིན་པ་དང་གཟུང་བར་གྱུར་པའི་ནི་ཡིད་བདེ་བ་ཆེན་པོ་སྟེ།ཏིང་ངེ་འཛིན་དང་ལྡན་པའི་ཕྱིར་རོ།།དགེ་བའི་གྲོགས་པོས་བསྐྱེད་པའི་ནི་ཆུད་མི་ཟའོ
539.	།།བདག་ཉིད་མོས་པའི་ནི་བརྟན་
540.	པའོ།།མ་ནོར་བ་དང་།།མངོན་དུ་བ་དང་།ཐོས་པ་ལས་aབྱུང་བ་ལ་སོགས་པ་ནས་འབྲིང་གི་བར་གྱི་ནི་ཁྱད་པར་དུ་འགྲོ་བའོ།།ཆེན་པོའི་ནི་ཆོས་མངོན་པར་རྟོགས་པའོ།།ཐེག་པ་དམན་པའི་ནི་བདག་གི་དོན་ཐོབ་པའོ།།རྒྱ་ཆེན་པོའི་ནི་གཞན་གྱི་དོན་ཐོབ་པའི་མཆོག་གོ།།མ་བསྒྲིབས་པ་དང་།བརྩོན་པ་ལ་སོགས་པ་དཀར་པོའི་ཕྱོགས་རྣམས་ཀྱི་aཕན་ཡོན་ནི་མངོན་པར་ཤེས་པ་མྱུར་བ་ཉིད་དོ།།འདོད་པ་ཅན་ནི་
541.	དེ་ཁྱི་འདྲ།།ཏིང་ངེ་
542.	འཛིན་པའི་རུས་
543.	སྦལ་བཞིན།།རང་དོན་བྱེད་པའི་དེ་བྲན་འདྲ།།གཞན་དོན་བྱེད་པའི་རྒྱལ་པོ་བཞིན།།ཇི་ལྟར་ཁྱི་ནི་རྟག་ཏུ་ལྟོགས་ཤིང་སྡུག་བསྔལ་གྱིས་
544.	ཉེན་ཆོག་མི་ཤེས།།ཇི་ལྟར་རུས་
545.	སྦལ་དེ་ནི་ཆུ་aཡི་ནང་ན་ཀུན་ནས་བསྐུམས་ཤིང་འདུག།ཇི་ལྟར་བྲན་ནི་རྟག་ཏུ་འཇིགས་ཤིང་སྐྲག་པའི་ལུས་ཀྱིས་
546.	རྣམ་པར་རྒྱུ།།ཇི་ལྟར་རྒྱལ་པོ་ཡང་ནི་བཀའ་ཡིས་ཡུལ་ལ་དབང་བསྒྱུར་གནས་པ་ལྟར
547.	།།དེ་བཞིན་གཡེམ་དང་གནས་དང་རང་གཞན་ཕན་བྱ་དོན་བྱེད་པའི།།མོས་པ་སྣ་ཚོགས་དག་གིས་རྟག་aཏུ་ཁྱད་པར་ཤེས་པར་བྱ།།ཐེག་པ་ཆེན་པོ་དེ་ལ་དེ་
548.	མཆོག་ཚུལ་བཞིན་རིག་ནས་ནི།།འདི་ན་བརྟན་པས་དེ་ལ་
549.	དེ་ཉིད་རྟག་པར་རབ་ཏུ་ཚོལ།།ཡང་འདོད་པ་ཅན་རྣམས་ཀྱི་མོས་པ་ནི་ཁྱི་དང་འདྲའོ།།འཇིག་རྟེན་པའི་ཏིང་ངེ་འཛིན་དང་ལྡན་པ་རྣམས་ཀྱི་ནི་རུས་
550.	སྦལ་བཞིན་ནོ།།རང་གི་དོན་དང་ལྡན་aཔ་རྣམས་ཀྱི་ནི་བྲན་དང་འདྲའོ།།གཞན་གྱི་དོན་དང་ལྡན་པ་རྣམས་ཀྱི་ནི་རྒྱལ་པོ་བཞིན་ནོ།།དོན་དེ་ཉིད་གཞན་གྱིས་བསྟན་ནས།གཞན་གྱིས་
551.	ཐེག་པ་ཆེན་པོ་ལ་མོས་པ་ཡང་དག་པར་ལེན་དུ་འཇུག་པ་ཡིན་ནོ།།མོས་པ་ལ་ཞུམ་པ་དགག་པར་ཚིགས་སུ་བཅད་པ།གང་ཕྱིར་སེམས་ཅན་མིར་aགྱུར་པ།།ཚད་མེད་སྐད་ཅིག་རེ་རེ་ལ།།རྫོགས་པའི་བྱང་ཆུབ་ཐོབ་དེའི་ཕྱིར།།ཞུམ་པ་དང་དུ་བླང་མི་བྱ།།རྒྱུ་གསུམ་གྱིས་ཞུམ་པར་རིགས་པ་མ་ཡིན་ཏེ།འདི་ལྟར་མིར་གྱུར་པས་འཐོབ་པ་དང་།དཔག་ཏུ་མེད་པས་འཐོབ་པ་དང་།རྟག་ཏུ་འཐོབ་པའོ།།མོས་པའི་བསོད་ནམས་ཀྱི་ཁྱད་aཔར་ལ་ཚིགས་སུ་བཅད་པ་གཉིས་ཏེ།གཞན་དག་ལ་ནི་ཟས་བྱིན་པའི།།བསོད་ནམས་འཕེལ་བ་ཇི་ལྟ་བར།།བདག་ཉིད་ཟ་བའི་མ་ཡིན་པ།།དེ་བཞིན་གཞན་དོན་རྟེན་གྱི་ཆོས།།བསྟན་ལས་མདོ་ལས་གསུངས་པ་ཡི།།བསོད་ནམས་ཆེར་འབྱུང་ཐོབ་པ་ལྟར།།རང་གི་དོན་གྱི་རྟེན་གྱི་ཆོས།།aབསྟན་ལས་ཐོབ་པ་མ་ཡིན་ནོ།།ཇི་ལྟར་གཞན་གྱི་དོན་གྱི་དབང་དུ་བྱས་ནས་ཁ་ཟས་བྱིན་པའི་བསོད་ནམས་སྐྱེ་བར་འགྱུར་བ་ལྟར།རང་གི་དོན་གྱི་དབང་དུ་བྱས་ནས་བདག་ཉིད་ཟ་བ་
552.	མ་ཡིན་པ་དེ་བཞིན་དུ་གཞན་གྱི་དོན་གྱི་རྟེན་ཐེག་པ་ཆེན་པོའི་ཆོས་བསྟན་པ་ལས
553.	།ཐེག་པ་ཆེན་པོའི་མདོ་དེ་དང་དེ་དག་aལས་གསུངས་པའི་བསོད་ནམས་འབྱུང་བ་ཆེན་པོ་འཐོབ་པ་ལྟར་རང་གི་དོན་གྱི་རྟེན་ཉན་ཐོས་ཀྱི་ཐེག་པའི་ཆོས་བསྟན་པ་ལས་ནི་མ་ཡིན་ནོ།།མོས་པའི་འབྲས་བུ་ཡོངས་སུ་བསྡུ་བར་ཚིགས་སུ་བཅད་པ།དེ་ལྟར་འཕགས་པ་ཆེན་པོའི་ཆོས་ནི་ཡངས་གྱུར་ལ།།བློ་དང་ལྡན་བས[་པས]རྟག་ཏུ་མོས་པ་ཆེ་བསྐྱེད་aན།།བསོད་ནམས་རྒྱ་ཆེན་རྒྱུན་མི་འཆད་དང་དེ་འཕེལ་དང་།།ཡོན་ཏན་དཔག་ཏུ་མེད་པས་བདག་ཉིད་ཆེན་པོར་འགྱུར།།གང་ལ་དང་གང་ཞིག་དང་མོས་པ་ཇི་ལྟ་བུས་འབྲས་བུ་གང་
554.	ཡོངས་སུ་འཛིན་པ་སྟེ།ཐེག་པ་ཆེན་པོའི་ཆོས་རྒྱ་ཆེན་པོ་ལ་བློ་གྲོས་དང་ལྡན་པས་མོས་པ་ཡོངས་སུ་ཉམས་པར་མི་aའགྱུར་བ་རྒྱ་ཆེན་པོས་འབྲས་བུ་རྣམ་པ་གསུམ་པོ་བསོད་ནམས་རྒྱ་ཆེན་པོ་འཕེལ་བ་དང་།མོས་པ་དེ་ཉིད་འཕེལ་བ་དང་།དེའི་རྒྱུ་ལས་བྱུང་བ་ཡོན་ཏན་མཚུངས་པ་མེད་པས་བདག་ཉིད་ཆེན་པོ་སངས་རྒྱས་ཉིད་ཡོངས་སུ་འཛིན་ཏོ།།མོས་པའི་སྐབས་རྫོགས་སོ།།།།aཆོས་ཡོངས་སུ་ཚོལ་བའི་སྐབས་ལས།དམིགས་པ་ཡོངས་སུ་ཚོལ་བ་ལ་ཚིགས་སུ་བཅད་པ་བཞིའོ།།སྡེ་སྣོད་དག་གིས་
555.	གསུམ་མམ་གཉིས་ཀྱང་རུང་།།བསྡུས་པའི་ཕྱིར་ཏེ་རྒྱུ་ནི་དགུས་འདོད་དོ།།དེ་ནི་བག་ཆགས་རྟོགས་དང་ཞི་བ་དང་།།རབ་ཏུ་རྟོགས་པས་རྣམ་པར་གྲོལ་བར་བྱེད།།སྡེ་aསྣོད་གསུམ་ནི།།མདོ་སྡེ་དང་།འདུལ་བ་དང་།ཆོས་མངོན་པ་རྣམས་སོ།།གསུམ་པོ་དེ་དག་ཉིད་ཐེག་པ་དམན་པ་དང་།ཐེག་པ་མཆོག་གི་བྱེ་བྲག་གིས་རྣམ་པ་
556.	གཉིས་སུ་འགྱུར་ཏེ།ཉན་ཐོས་ཀྱི་སྡེ་སྣོད་དང་།བྱང་ཆུབ་སེམས་དཔའི་སྡེ་སྣོད་དོ།།གསུམ་པོའམ།གཉིས་པོ་དེ་ཡང་ཅིའི་aཕྱིར་སྡེ་སྣོད་ཅེས་བྱ་ཞེ་ན།སྨྲས་པ།བསྡུས་པའི་ཕྱིར་ཏེ།ཤེས་བྱའི་དོན་ཐམས་ཅད་བསྡུས་པའི་ཕྱིར་རོ།།ཅིའི་ཕྱིར་གསུམ་ཡིན་ཞེ་ན།རྒྱུ་དགུས་ཏེ།ཐེ་ཚོམ་གྱི་གཉེན་པོར་ནི་མདོ་སྡེ་སྟེ།གང་ཞིག་དོན་གང་ལ་ཐེ་ཚོམ་ཟ་བ་དེ་ལ་དེ་
557.	ངེས་པར་བྱ་བའི་ཆེད་དུ་བཤད་པའི་ཕྱིར་རོ།།aམཐའ་གཉིས་ལ་སྦྱོར་བའི་གཉེན་པོར་ནི་འདུལ་བ་སྟེ།ཁ་ན་མ་ཐོ་བ་དང་བཅས་པའི་ཡོངས་སུ་སྤྱད་པ་བཀག་པའི་སྒོ་ནས་འདོད་པའི་བསོད་ནམས་ལ་རྗེས་སུ་སྦྱོར་བའི་མཐའ་དང་།ཁ་ན་མ་ཐོ་བ་མེད་པའི་ཡོངས་སུ་སྤྱད་པ་རྗེས་སུ་གནང་བའི་སྒོ་ནས་བདག་ཉིད་དུབ་པ་ལ་སྦྱོར་བའི་མཐའོ
558.	།།རང་aགི་ལྟ་བ་མཆོག་ཏུ་འཛིན་པའི་གཉེན་པོར་ནི་ཆོས་མངོན་པ་སྟེ།ཆོས་ཀྱི་མཚན་ཉིད་ཕྱིན་ཅི་མ་ལོག་པར་སྟོན་པའི་ཕྱིར་རོ།།ཡང་མདོ་སྡེས་ནི་བསླབ་པ་གསུམ་བཤད་དོ།།འདུལ་བས་ནི་ལྷག་པའི་ཚུལ་ཁྲིམས་དང་།ལྷག་པའི་སེམས་སྒྲུབ་པ་ཡིན་ཏེ།ཚུལ་ཁྲིམས་དང་ལྡན་པ་ནི་འགྱོད་aཔ་མེད་པ་ལ་སོགས་པའི་རིམ་གྱིས་ཏིང་ངེ་འཛིན་འཐོབ་པའི་ཕྱིར་རོ།།ཆོས་མངོན་པ་བས་ནི་ལྷག་པའི་ཤེས་རབ་སྒྲུབ་
559.	པ་ཡིན་ཏེ།དོན་ཕྱིན་ཅི་མ་ལོག་པར་རབ་ཏུ་འབྱེད་པའི་ཕྱིར་རོ།།ཡང་མདོ་སྡེས་ནི་ཆོས་དང་དོན་བཤད་དོ།།འདུལ་བས་ནི་ཆོས་དང་དོན་སྒྲུབ་པ་སྟེ།ཉོན་མོངས་པ་aའདུལ་བ་ལ་རབ་ཏུ་བརྩོན་པས་དེ་གཉིས་རྟོགས་པའི་ཕྱིར་རོ།།ཆོས་མངོན་པས་ནི་ཆོས་དང་དོན་འབྲེལ་པའི་གཏམ་རྣམ་པར་གཏན་ལ་དབབ་པ་ལ་མཁས་པ་སྟེ།རྒྱུ་དགུ་པོ་འདིས་
560.	སྡེ་སྣོད་གསུམ་དུ་འདོད་དོ།།དེ་ཡང་འཁོར་བ་ལས་རྣམ་པར་གྲོལ་བར་བྱ་བའི་ཆེད་
561.	ཡིན་ཏེ།དེས་ཇི་ལྟར་རྣམ་aཔར་གྲོལ་བར་བྱེད་ཅེ་ན།དེས་ནི་བག་ཆགས་རྟོགས་དང་ཞི་བ་དང་།།རབ་ཏུ་རྟོགས་པས་
562.	རྣམ་པར་གྲོལ་བར་བྱེད།།ཐོས་པས་ནི་སེམས་ལ་བག་ཆགས་ཀྱི་སྒོ་ནས་སོ།།བསམས་
563.	པས་ནི་རྟོགས་པར་བྱེད་པའི་སྒོ་ནས་སོ།།བསྒོམས་པས་ནི་ཞི་གནས་ཀྱིས་ཞི་བར་བྱེད་པའི་སྒོ་ནས་
564.	དང་།ལྷག་aམཐོང་གིས་རབ་ཏུ་རྟོགས་པའི་སྒོ་ནས་སོ།།མདོ་དང་ཆོས་མངོན་འདུལ་བ་དག།མདོར་ན་དོན་ནི་རྣམ་བཞིར་འདོད།།བློ་དང་ལྡན་པས་དེ་ཤེས་ནས།།རྣམ་པ་ཐམས་ཅད་མཁྱེན་པ་ཐོབ
565.	།།མདོ་སྡེ་དང་།ཆོས་མངོན་པ་དང་།འདུལ་བ་དེ་དག་ནི་མདོར་བསྡུ་
566.	ན།སོ་སོ་རེ་རེ་ཞིང་དོན་aརྣམ་པ་བཞི་བཞི་སྟེ།བྱང་ཆུབ་སེམས་དཔས་དེ་རྣམས་ཤེས་ནས་ཐམས་ཅད་མཁྱེན་པ་ཉིད་འཐོབ་བོ།།ཉན་ཐོས་ཀྱིས་ནི་ཚིགས་སུ་བཅད་པ་གཅིག་གི་དོན་ཤེས་པས་ཀྱང་ཟག་པ་ཟད་པ་འཐོབ་བོ།།གནས་རྣམས་དང་ནི་མཚན་ཉིད་དང་།།ཆོས་དོན་སྨོས་ཕྱིར་མདོ་ཡིན་ནོ།།མངོན་aདུའི་ཕྱིར་དང་ཡང་ཡང་དང་།།ཟིལ་གནོན་རྟོགས་ཕྱིར་མངོན་པའི་ཆོས།།ཇི་ལྟར་ན་སོ་སོ་རེ་རེ་ཞིང་དོན་རྣམ་པ་བཞི་ཡིན་ཞེ་ན།གནས་དང་།མཚན་ཉིད་དང་།ཆོས་དང་དོན་སྨོས་པའི་ཕྱིར་མདོ་སྡེ་སྟེ།དེ་ལ་གནས་ནི་ཡུལ་གང་དུ།གང་གིས་གང་གི་ཕྱིར་བཤད་པའོ།།མཚན་aཉིད་ནི་ཀུན་རྫོབ་ཀྱི་བདེན་པའི་མཚན་ཉིད་དང་།དོན་དམ་པའི་བདེན་པའི་
567.	མཚན་ཉིད་དོ།།ཆོས་ནི་ཕུང་པོ་དང་།ཁམས་དང་།སྐྱེ་མཆེད་དང་།ཟས་དང་།རྟེན་ཅིང་འབྲེལ་བར་འབྱུང་བ་ལ་སོགས་པ་རྣམས་སོ།།དོན་ནི་དགོངས་པའོ།།མངོན་དུ་བའི་
568.	ཕྱིར་དང་།ཡང་དང་aཡང་གི་ཕྱིར་དང་།ཟིལ་གྱིས་གནོན་པའི་ཕྱིར་དང་།རྟོགས་པའི་ཕྱིར་ཆོས་མངོན་པ་ཡིན་པར་རིག་པར་བྱ་སྟེ།མྱ་ངན་ལས་འདས་པ་ལ་
569.	མངོན་དུ་ཕྱོགས་པའི་ཆོས་ནི་ཆོས་མངོན་པ་སྟེ།བདེན་པ་དང་།བྱང་ཆུབ་ཀྱི་ཕྱོགས་དང་མཐུན་པ་དང་།རྣམ་པར་པའི་སྒོ་ལ་སོགས་པ་aསྟོན་པའི་ཕྱིར་རོ།།ཡང་དང་ཡང་དུ་སྟོན་པའི་ཆོས་ནི་
570.	ཆོས་མངོན་པ་སྟེ།ཆོས་རེ་རེ་ལ་ཡང་གཟུགས་ཅན་དང་།གཟུགས་ཅན་མ་ཡིན་པ་དང་།བསྟན་དུ་ཡོད་པ་ལ་སོགས་པའི་བྱེ་བྲག་གིས་མང་དུ་སྟོན་པའི་ཕྱིར་རོ།།ཟིལ་གྱིས་གནོན་པའི་ཆོས་ནི།ཆོས་aམངོན་པ་སྟེ།བརྩད་པ་དང་བརྩད་པའི་གཞི་ལ་སོགས་པས་ཕས་ཀྱི་རྒོལ་བ་ཟིལ་གྱིས་གནོན་པའི་ཕྱིར་རོ།།འདིས་ནི་མདོ་སྡེའི་དོན་རྟོགས་པར་འགྱུར་བས་ན་ཆོས་མངོན་པའོ།།ལྟུང་དང་འབྱུང་དང་ལྡང་བ་དང་།།ངེས་པར་འབྱུང་དང་གང་ཟག་དང་།།བཅས་པ་
571.	དང་ནི་རབ་དབྱེ་དང་།།aརྣམ་པར་ངེས་ཕྱིར་འདུལ་བ་ཉིད།།ལྟུང་བ་དང་།འབྱུང་བ་དང་།ལྡང་བ་དང་།ངེས་པར་འབྱུང་བའི་སྒོ་ནས་འདུལ་བ་ཡིན་པར་རིག་པར་བྱ་སྟེ།དེ་ལ་ལྟུང་བའི་རིས་ལྔའོ།།ལྟུང་བ་རྣམས་འབྱུང་བ་ནི་མི་ཤེས་པ་དང་།བག་མེད་པ་དང་།ཉོན་མོངས་པ་མང་བ་དང་།མ་གུས་པ་aལས་སོ།།ལྡང་བ་ནི་བསམ་པས་ཡིན་གྱི་ཆད་པའི་ལས་ཀྱིས་ནི་
572.	མ་ཡིན་ནོ།།ངེས་པར་འབྱུང་བ་ནི་རྣམ་པ་བདུན་ཏེ།བཤགས་པ་དང་།བསླབ་པ་བྱིན་
573.	པ་ལ་སོགས་པ་ཆད་པའི་ལས་
574.	ཁས་ལེན་པ་དང་།བསླབ་པ་བཅས་པ་ལ་རྣམ་གྲངས་ཀྱིས་གནང་བའི་ཕྱིར་གློད་པ་དང་།དགེ་aའདུན་ཚོགས་པས་བསླབ་པའི་གཞི་བག་ཡངས་སུ་བྱས་པའི་ཕྱིར་བག་ཡངས་སུ་བྱས་པ་དང་།དགེ་སློང་དང་དགེ་སློང་མ་དག་ཕོ་སྨོས་
575.	ཀྱི་མཚན་གྱུར་པ་ན་ལྟུང་བ་ཐུན་མོང་མ་ཡིན་པ་ནི་རྟེན་ཡོངས་སུ་གྱུར་པ་དང་།ཆོས་ཀྱི་སྡོམ་གྱིས་
576.	རྣམ་པ་སོ་སོར་རྟོག་པའི་ཁྱད་པར་ཏེ།ཡང་དག་aཔར་སོ་སོར་རྟོག་པ་དང་།བདེན་པ་མཐོང་བས་ལྟུང་བ་ཕྲ་མོའི་ཡང་ཕྲ་མོ་མེད་པའི་ཆོས་ཉིད་ཐོབ་པའི་ཕྱིར་ཆོས་ཉིད་ཐོབ་པའོ།།ཡང་དོན་རྣམ་པ་བཞིས་འདུལ་བ་ཡིན་པར་རིག་པར་
577.	བྱ་སྟེ།གང་ཟག་ལས་ནི་གང་ལ་བརྟེན་ནས་བསླབ་པ་འཆའ་བའོ།།བཅས་པ་ལས་ནི་ནམ་གང་ཟག་གི་ཉེས་པ་aགསོལ་བ་ན།སྟོན་པས་དགེ་འདུན་བསྡུས་ཏེ་བསླབ་པ་འཆའ་བར་མཛད་པའོ།།རབ་ཏུ་དབྱེ་བ་ལས་ནི་གང་བསླབ་པའི་གཞི་བཅས་པ་ལ་
578.	མདོར་བསྟན་པ་སྟེ་རྣམ་པར་ཕྱེ་བའོ།།
579.	རྣམ་པར་ངེས་པ་ལས་ནི་དེ་ལ་ལྟུང་བའམ།ལྟུང་བ་མེད་པ་ནི་ཇི་ལྟ་བུ་ཞེས་ངེས་པར་འཛིན་པའི་ཕྱིར་རོ།།དམིགས་aཔ་རྙེད་པ་ཡོངས་སུ་ཚོལ་བ་ལ་ཚིགས་སུ་བཅད་པ་གསུམ་མོ།།དམིགས་པ་ཆོས་དང་ནང་དང་ནི།།ཕྱི་དང་གཉིས་ནི་ཡིན་པར་འདོད།།དོན་གཉིས་ཀྱིས་ནི་གཉིས་པོ་རྙེད།།གཉིས་པོ་དག་ནི་མི་དམིགས་པས།།དམིགས་པ་ཆོས་ནི་བཤད་པ་གང་ཡིན་པའོ།།ལུས་ལ་སོགས་པ་ནི་aནང་དང་ཕྱིའོ།།དེ་ལ་འཛིན་པར་གྱུར་པའི་ལུས་ལ་སོགས་པ་ནི་ནང་སྟེ་དམིགས་པ་ཆོས་སོ།།གཟུང་བར་གྱུར་པ་ནི་ཕྱིའོ།།དེ་དག་ཉིད་ཀྱི་དེ་བཞིན་ཉིད་གཉིས་སོ།།དེ་ལ་ནང་དང་ཕྱིའི་དམིགས་པ་གཉིས་ནི་དོན་གཉིས་ཀྱིས་གོ་རིམས་བཞིན་དུ་རྙེད་དེ།གལ་ཏེ་གཟུང་
580.	བའི་དོན་ལས་aའཛིན་པའི་དོན་ཐ་མི་དད་པར་མཐོང་བའམ།འཛིན་པའི་དོན་ལས་གཟུང་བའི་དོན་ཐ་མི་དད་པར་མཐོང་ནའོ།།ཕྱི་ནང་གི་དམིགས་པ་གཉིས་པོ་ཐམས་ཅད་ཀྱི་དེ་བཞིན་ཉིད་རྙེད་པ་ནི་
581.	དེ་གཉིས་ཉིད་མི་དམིགས་པ་ལས་རིག་པར་བྱའོ།།ཡིད་ཀྱི་
582.	བརྗོད་པས་བཤད་བཞིན་དོན།།རབ་དང་aདོན་དུ་སྣང་བ་ནི།།བརྗོད་ལས་ཡིན་པར་རབ་འཛིན་ཕྱིར།།སེམས་ནི་མིང་ལ་གནས་པའི་ཕྱིར།།ཐོས་ལ་སོགས་པའི་ཤེས་གསུམ་གྱིས།།ཆོས་ཀྱི་དམིགས་པ་རྙེད་པར་འགྱུར།།དམིགས་པ་རྣམ་པ་གསུམ་རྙེད་པ།།སྔར་བཤད་དེ་ལ་ཡང་དག་བརྟེན།།ཆོས་ལ་
583.	དམིགས་པ་རྙེད་པ་aནི།།ཐོས་པ་དང་།བསམས་
584.	པ་དང་།བསྒོམས་
585.	པ་ལས་བྱུང་བའི་ཤེས་པ་གསུམ་གྱིས་འགྱུར་རོ།།དེ་ལ་མཉམ་པར་གཞག་པའི་སེམས་ཀྱིས་ཡིད་ཀྱི་བརྗོད་པ་དག་གིས་ཇི་སྐད་བཤད་པའི་དོན་ལ་རབ་ཏུ་དང་བ་དེ་རབ་ཏུ་
586.	འཛིན་པའི་ཕྱིར།ཐོས་པ་ལས་བྱུང་བའི་ཤེས་པས་དེ་རྙེད་དེ།ཡིད་ཀྱི་aབརྗོད་པ་དག་གིས་ཞེས་བྱ་བ་ནི་ཡང་དག་པར་རྟོག་པ་དག་གིས་སོ།།རབ་ཏུ་དང་བ་ནི་མོས་པ་སྟེ།ངེས་པའོ།།རབ་ཏུ་འཛིན་པའི་ཕྱིར་ཞེས་བྱ་བ་ནི་རབ་ཏུ་རྣམ་པར་འབྱེད་པའི་ཕྱིར་རོ།།དོན་དུ་སྣང་བ་ནི་བརྗོད་པ་ལས་ཡིན་པར་རབ་ཏུ་འཛིན་པའི་ཕྱིར་བསམས་པ་ལས་བྱུང་བའི་ཤེས་པས་དེ་aརྙེད་དེ།གལ་ཏེ་ཡིད་ཀྱི་
587.	བརྗོད་པ་ཁོ་ན་ལས་དོན་འདི་སྣང་གི།།དམིགས་པ་གཉིས་རྙེད་པ་ལས་ཇི་སྐད་བཤད་པ་ལྟར་ཡིད་ཀྱི་བརྗོད་པ་ལས་གཞན་པ་ནི་མ་ཡིན་ནོ་ཞེས་བྱ་བར་མཐོང་ནའོ།།སེམས་མིང་ལ་གནས་པའི་ཕྱིར་བསྒོམས་པ་ལས་བྱུང་བའི་ཤེས་པས་དེ་རྙེད་
588.	པར་རིག་པར་བྱ་སྟེ།གཉིས་aམི་དམིགས་པས་རྙེད་པ་ལས་ཇི་སྐད་བཤད་པ་ལྟར་གཉིས་མི་དམིགས་པའི་ཕྱིར་རོ།།དེ་ཉིད་ཀྱི་ཕྱིར་དམིགས་པ་རྣམ་པ་གསུམ་རྙེད་པ་སྔར་བཤད་པ་དེ་ནི་ཆོས་ཀྱི་དམིགས་པ་རྙེད་
589.	པ་ལ་ཡང་དག་པར་བརྟེན་པ་ཡིན་པར་རིག་པར་བྱའོ།།ཡིད་ལ་བྱེད་པ་ཡོངས་སུ་ཚོལ་བ་aལས་
590.	ཚིགས་སུ་བཅད་པ་ལྔ་སྟེ།རིགས་གསུམ་པ་དང་བྱ་བ་བྱེད།།མི་གནོད་རྟེན་བཅས་གཞན་ཡིན་ཏེ།།མོས་པ་འཇོག་པར་བྱེད་དང་གཞན།།འདུན་པ་དྲག་པོར་བྱེད་པ་དང་།།དམན་དང་རྫོགས་རྟེན་རྣམ་པ་གཉིས།།བརྗོད་དང་བཅས་དང་བརྗོད་མེད་ཉིད།།ཤེས་པ་དང་ནི་མཚུངས་aལྡན་པ།།རྣལ་འབྱོར་རྒྱུ་བདག་
591.	བཅས་པ་དང་།།དེ་ནི་འདྲེས་ལ་དམིགས་པ་དང་།།མ་འདྲེས་པ་ལ་དམིགས་པ་དེ
592.	།།རྣམ་པ་ལྔ་དང་རྣམ་བདུན་ཉིད།།འདི་ཡི་ཡོངས་སུ་ཤེས་པ་ལྔ།།རྣམ་པ་བསྒོམ་དང་ལྡན་པ་ནི།།བཞི་དང་སུམ་ཅུ་རྩ་བདུན་ནོ།།དེ་ནི་ལམ་གཉིས་རང་བཞིན་ཏེ།།aཕན་ཡོན་གཉིས་དང་ནོད་པ་དང་།།སྦྱོར་བ་པ་དང་དབང་སྒྱུར་
593.	དང་།།ཆུང་དང་རྒྱ་ཆེའི་བདག་ཉིད་དེ།།རྣལ་འབྱོར་རྣམས་ཀྱི་ཡིད་བྱེད་འདི།།ཐམས་ཅད་བདག་ཉིད་ཡིན་པར་འདོད།།རྣལ་འབྱོར་ཡིད་ལ་བྱེད་པ་ནི་རྣམ་པ་བཅོ་བརྒྱད་དེ།རིགས་ངེས་པ་དང་།བྱ་བ་བྱེད་པ་དང་།རྟེན་aརྣམ་པར་དབྱེ་བ་དང་།མོས་པ་འཇོག་པར་བྱེད་པ་དང་།འདུན་པ་སྐྱེད་པར་བྱེད་པ་དང་།།ཏིང་ངེ་འཛིན་ལ་བརྟེན་པ་དང་།།ཤེས་པ་དང་མཚུངས་པར་ལྡན་པ་དང་།།འདྲེས་པ་ལ་དམིགས་པ་དང་།མ་འདྲེས་པ་ལ་དམིགས་པ་དང་།ཡོངས་སུ་ཤེས་པ་ངེས་པ་དང་།སྒོམ་པའི་རྣམ་པ་ལ་aཞུགས་པ་དང་།ཞི་གནས་དང་ལྷག་མཐོང་གི་ལམ་གྱི་རང་བཞིན་དང་།ཕན་ཡོན་ཡིད་ལ་བྱེད་པ་དང་།ནོད་པར་བྱེད་པ་དང་།སྦྱོར་བའི་ཡིད་ལ་བྱེད་པ་དང་།།དབང་སྒྱུར་
594.	བའི་ཡིད་ལ་བྱེད་པ་དང་།ཆུང་ངུ་ཡིད་ལ་བྱེད་པ་དང་།རྒྱ་ཆེན་པོ་ཡིད་ལ་བྱེད་པའོ།།དེ་ལ་རིགས་ངེས་aཔ་ནི་ཉན་ཐོས་ལ་སོགས་པའི་རིགས་
595.	སུ་ངེས་པ་གང་
596.	ཡིན་པའོ།།བྱ་བ་བྱེད་པ་ནི་ཚོགས་བསགས་པའི་གང་ཡིན་པའོ།།རྟེན་རྣམ་པར་དབྱེ་བ་ནི།གནོད་པ་དང་བཅས་པ་ཁྱིམ་ན་གནས་པའི་རྟེན་ཅན་དང་།གནོད་པ་མེད་པ་རབ་ཏུ་བྱུང་
597.	བའི་རྟེན་ཅན་གང་ཡིན་པའོ།།མོས་པ་
598.	འཇོག་aཔར་བྱེད་པ་ནི་སངས་རྒྱས་རྗེས་སུ་དྲན་པ་དང་ལྡན་པ་གང་ཡིན་པའོ།།འདུན་པ་སྐྱེད་པར་བྱེད་པ་ནི་དེ་ལ་ཡིད་ཆེས་པ་དང་ལྡན་པ་གང་ཡིན་པའོ།།ཏིང་ངེ་འཛིན་ལ་བརྟེན་པ་ནི་ཉེར་བསྡོགས་དང་དངོས་གཞིའི་ཏིང་ངེ་འཛིན་དང་ལྡན་པ་གང་ཡིན་པ་སྟེ།རྟོག་པ་དང་བཅས་དཔྱོད་པ་དང་aབཅས་པ་སྟེ་རྟོག་པ་མེད་ལ་དཔྱོད་པ་ཙམ་དང་།རྟོག་པ་ཡང་མེད།དཔྱོད་པ་ཡང་མེད་པའོ།།ཤེས་པ་དང་མཚུངས་པར་ལྡན་པར་
599.	ནི་རྣལ་འབྱོར་གྱི་རྒྱུ་དང་།རྣལ་འབྱོར་མི་
600.	ཤེས་པ་དང་བཅས་པ་གང་ཡིན་པ་སྟེ།དེ་ཡང་གོ་རིམས་བཞིན་དུ་ཐོས་པ་དང་བསམས་
601.	པ་ལས་བྱུང་བ་དང་།aབསྒོམས་པ་ལས་བྱུང་བའོ།།འདྲེས་པ་ལ་དམིགས་པ་ནི་རྣམ་པ་ལྔ་སྟེ།མདོ་དང་སྡོམ་གྱི་ཚིགས་སུ་བཅད་པ་དང་།ཉེ་བར་གཏོད་
602.	པ་དང་།ཇི་སྙེད་གཟུང་བ་དང་།ཇི་སྙེད་བསྟན་པ་ལ་དམིགས་པའོ།།མ་འདྲེས་པ་ལ་དམིགས་པ་ནི་རྣམ་པ་བདུན་ཏེ།མིང་ལ་དམིགས་པ་དང་།ཚིག་
603.	aལ་དམིགས་པ་དང་།ཡི་གེ་ལ་དམིགས་པ་དང་།གང་ཟག་ལ་བདག་མེད་པ་ལ་དམིགས་པ་དང་།ཆོས་ལ་བདག་མེད་པ་ལ་དམིགས་པ་དང་།གཟུགས་ཅན་གྱི་ཆོས་ལ་དམིགས་པ་དང་།གཟུགས་ཅན་མ་ཡིན་པའི་ཆོས་ལ་དམིགས་པའོ།།དེ་ལ་གཟུགས་ཅན་གྱི་ཆོས་ལ་དམིགས་པ་aནི།ལུས་ལ་དམིགས་པ་གང་ཡིན་པའོ།།གཟུགས་ཅན་མ་ཡིན་པའི་ཆོས་ལ་དམིགས་པ་ནི་ཚོར་བ་དང་།སེམས་དང་།ཆོས་ལ་དམིགས་པའོ།།ཡོངས་སུ་ཤེས་པ་ངེས་པ་ནི།ཡོངས་སུ་ཤེས་པར་བྱ་བའི་གཞི་དང་།ཡོངས་སུ་ཤེས་པར་བྱ་བའི་དོན་དང་།ཡོངས་སུ་ཤེས་པ་aདང།ཡོངས་སུ་ཤེས་པའི་འབྲས་བུ་དང་།དེ་རབ་ཏུ་རིག་པ་རྣམས་ལ་སྟེ།དེ་ལ་ཡོངས་སུ་ཤེས་པར་བྱ་བའི་གཞི་ནི་སྡུག་བསྔལ་ལོ།།ཡོངས་སུ་ཤེས་པར་བྱ་བའི་དོན་དེ་ཉིད་ལ།མི་རྟག་པ་དང་།སྡུག་བསྔལ་བ་དང་།སྟོང་པ་དང་བདག་མེད་པའོ།།ཡོངས་སུ་ཤེས་པ་ནི་ལམ་མོ།།aཡོངས་སུ་ཤེས་པའི་འབྲས་བུ་ནི་རྣམ་པར་གྲོལ་བའོ།།དེ་རབ་ཏུ་རིག་པ་ནི་རྣམ་པར་གྲོལ་བའི་ཡེ་ཤེས་མཐོང་བའོ།།སྒོམ་པའི་རྣམ་པ་ལ་ཞུགས་པ་ནི།རྣམ་པ་བཞི་བསྒོམ་པ་དང་།རྣམ་པ་སུམ་ཅུ་རྩ་བདུན་བསྒོམ་པའོ།།དེ་ལ་རྣམ་པ་བཞི་བསྒོམ་པ་ནི།གང་ཟག་ལ་བདག་མེད་པའི་aརྣམ་པ་བསྒོམ་པ་དང་།ཆོས་ལ་བདག་མེད་པའི་རྣམ་པ་བསྒོམ་པ་དང་།མཐོང་བའི་རྣམ་པ་བསྒོམ་པ་དང་།ཤེས་པའི་རྣམ་པ་བསྒོམ་པའོ།།དེ་ལ་རྣམ་པ་སུམ་ཅུ་རྩ་བདུན་བསྒོམ་
604.	པ་ནི།མི་སྡུག་པའི་རྣམ་པ་བསྒོམ་པ་དང་།སྡུག་བསྔལ་གྱི་རྣམ་པ་བསྒོམ་པ་aདང།མི་རྟག་པའི་རྣམ་པ་བསྒོམ་པ་དང་།བདག་མེད་པའི་རྣམ་པ་བསྒོམ་པ་ནི་
605.	དྲན་པ་ཉེ་བར་གཞག་པ་དག་གི་
606.	དུས་ནའོ།།འཐོབ་པའི་རྣམ་པ་བསྒོམ་པ་དང་།རྟེན་
607.	པའི་རྣམ་པ་བསྒོམ་པ་དང་།བསལ་བའི་རྣམ་པ་བསྒོམ་པ་དང་།གཉེན་པོའི་རྣམ་པ་བསྒོམ་པ་ནི་ཡང་དག་པར་སྤོང་aབ་དག་གི་
608.	དུས་ནའོ།།ཆོག་
609.	པར་འཛིན་པའི་གཉེན་པོ་ཡིད་ལ་བྱེད་པ་སྒོམ་
610.	པ་ནི་གང་གི་ཚེ་འདུན་པ་སྐྱེད་
611.	པར་བྱེད་པ་ནའོ།།རྣམ་པར་གཡེང་བ་དང་།ཐེ་ཚོམ་གྱི་
612.	གཉེན་པོ་ཡིད་ལ་བྱེད་པ་བསྒོམ་པ་ནི་གང་གི་
613.	ཚེ་འབད་པར་བྱེད།བརྩོན་འགྲུས་རྩོམ་པར་བྱེད་པ་ན་སྟེ།གོ་རིམས་བཞིན་ནོ།།aརྒོད་པའི་གཉེན་པོ་ཏིང་ངེ་འཛིན་གྱི་རྣམ་པ་བསྒོམ་པ་ནི་གང་གི་
614.	ཚེ་སེམས་རབ་ཏུ་འཛིན་པ་ནའོ།།ཞུམ་པའི་གཉེན་པོ་ཏིང་ངེ་འཛིན་གྱི་
615.	རྣམ་པ་བསྒོམ་པ་ནི།གང་གི་
616.	ཚེ་ཡང་དག་པར་རབ་ཏུ་འཇོག་པ་ན་སྟེ།འདི་དག་ནི་གོ་རིམས་བཞིན་དུ་རྫུ་འཕྲུལ་གྱི་རྐང་པ་བཞི་པོ་དག་གི་
617.	དུས་ན་རིག་aཔར་བྱའོ།།སེམས་གནས་པ་འཇིག་རྟེན་ལས་འདས་པའི་ཕུན་སུམ་ཚོགས་པ་ལ་ཡིད་ཆེས་པའི་རྣམ་པ་བསྒོམ་པ་དང་།ཇི་ལྟར་ཡིད་ཆེས་པའི་རྣམ་པ་བསྒོམ་པ་དེ་བཞིན་དུ་འབད་པའི་རྣམ་པ་བསྒོམ་པ་དང་།ཆོས་མི་བརྗེད་
618.	པའི་རྣམ་པ་བསྒོམ་
619.	པ་དང་།སེམས་གནས་པའི་རྣམ་པ་
620.	aབསྒོམ་པ་དང་།རབ་ཏུ་རྣམ་པར་འབྱེད་པའི་རྣམ་པ་བསྒོམ་པ་ནི་དབང་པོ་དག་གི་
621.	དུས་ནའོ།།ཡིད་ལ་བྱེད་པ་ལྔ་པོ་དེ་དག་ཉིད་མི་མཐུན་པའི་ཕྱོགས་སྤངས་པ་ནི་སྟོབས་དག་གི་དུས་ནའོ།།རྫོགས་པའི་བྱང་ཆུབ་རབ་
622.	ཏུ་སྣང་བའི་རྣམ་པ་བསྒོམ་པ་དང་།དེ་ཉིད་ལ་རྣམ་པར་འབྱེད་པ་དང་།aསྤྲོ་བ་
623.	དང་།ཡིད་བདེ་བ་དང་།ལས་སུ་རུང་བ་དང་།སེམས་གནས་པ་དང་།མཉམ་པ་ཉིད་ཀྱི་རྣམ་པ་བསྒོམ་པ་ནི་བྱང་ཆུབ་ཀྱི་ཡན་ལག་བདུན་དག་གི་
624.	དུས་ནའོ།།ཐོབ་པར་ངེས་པའི་རྣམ་པ་བསྒོམ་པ་དང་།ཡོངས་སུ་སྦྱོང་བའི་ས་
625.	ཤེས་པའི་རྣམ་པ་བསྒོམ་པ་དང་།གཞན་ལ་གོ་aབར་བྱེད་པའི་རྣམ་པ་བསྒོམ་པ་དང་།འཕགས་པ་དགྱེས་པའི་ཚུལ་ཁྲིམས་ལ་ཞུགས་པའི་རྣམ་པ་བསྒོམ་པ་དང་།ཡོ་བྱད་བསྙུངས་པའི་ཚུལ་ཀུན་ཏུ་སྤྱོད་པའི་རྣམ་པ་བསྒོམ་པ་དང་།སྔོན་བསྒོམས་པས་ཐོབ་པའི་ལམ་གོམས་པའི་རྣམ་པ་བསྒོམ་པ་དང་།ཆོས་ལ་གནས་པའི་རྒྱུ་མཚན་མི་aབརྗེད་
626.	པའི་རྣམ་པ་བསྒོམ་པ་དང་།མཚན་མ་མེད་པ་ལ་སེམས་གནས་པས་གནས་ཡོངས་སུ་གྱུར་པའི་རྣམ་པ་བསྒོམ་པ་ནི།ལམ་གྱི་ཡན་ལག་གི་
627.	དུས་ནའོ།།ཞི་གནས་དང་ལྷག་མཐོང་བསྒོམ་བ་ལམ་གྱི་རང་བཞིན་དག་ལ་ནི་བཤད་པ་གང་ཡང་མེད་དོ།།ཕན་ཡོན་ཡིད་ལ་བྱེད་པ་ནི་རྣམ་aཔ་གཉིས་ཏེ།གནས་ངན་ལེན་སེལ་བ་དང་།ལྟ་བའི་མཚན་མ་སེལ་བའོ།།ནོད་པར་བྱེད་པ་ནི་སངས་རྒྱས་དང་།བྱང་ཆུབ་སེམས་དཔའ་རྣམས་ལས་
628.	ཆོས་ཀྱི་རྒྱུན་གྱི་གདམས་
629.	ངག་ནོད་པར་བྱེད་པ་གང་
630.	ཡིན་པའོ།།སྦྱོར་བའི་ཡིད་ལ་བྱེད་པ་ནི་རྣམ་པ་ལྔ་སྟེ།ཏིང་ངེ་འཛིན་གྱི་སྤྱོད་ཡུལ་ལ་
631.	གྲངས་aཉེ་བར་རྟོག་པ་སྦྱོར་བ་པ་ནི་གང་གིས་མདོ་ལ་སོགས་པ་ལ་མིང་དང་།ཚིག་དང་ཡི་གེའི་གྲངས་ཉེ་བར་རྟོག་
632.	པར་བྱེད་པའོ།།གནས་པ་ཉེ་བར་རྟོག་
633.	པར་སྦྱོར་བ་པ་ནི་གང་གིས་གནས་རྣམ་པ་གཉིས་ཉེ་བར་རྟོག་པར་བྱེད་པ་སྟེ།ཚད་ཡོད་པར་གནས་པ་ནི་ཡི་གེ་རྣམས་སོ།།ཚད་མེད་པར་གནས་པ་aནི་མིང་དང་ཚིག་དག་གོ།།ཀུན་ཏུ་རྟོག་པ་ཉེ་བར་རྟོག་པ་སྦྱོར་བ་པ་ནི།གང་གིས་གཉིས་ལ་བརྟེན་ནས་གཉིས་སུ་ཀུན་ཏུ་རྟོག་པ་ཉེ་བར་རྟོག་པར་བྱེད་པ་སྟེ།མིང་དུ་ཀུན་ཏུ་རྟོག་པ་ལ་བརྟེན་ནས་དོན་དུ་ཀུན་ཏུ་རྟོག་པ་དང་།དོན་དུ་ཀུན་ཏུ་རྟོག་པ་ལ་བརྟེན་ནས།མིང་དུ་ཀུན་ཏུ་རྟོག་པའོ།།ཡི་aགེ་ནི་ཀུན་བརྟག་པར་བྱ་བ་མ་ཡིན་ནོ།།རིམ་
634.	པ་ཉེ་བར་རྟོག་པ་སྦྱོར་བ་པ་ནི་གང་གི་
635.	མིང་འཛིན་པ་སྔོན་དུ་འགྲོ་བ་ཅན་གྱི་དོན་འཛིན་པ་ལ་འཇུག་པ་ཉེ་བར་རྟོག་པར་བྱེད་པའོ།།རྟོགས་པ་སྦྱོར་བ་པ་ནི་རྣམ་པ་བཅུ་གཅིག་ཏུ་རིག་པར་བྱ་སྟེ།གློ་བུར་བ་ཉིད་རྟོགས་པ་དང་།སྣང་བའི་རྒྱུ་མཚན་aརྟོགས་པ་དང་།དོན་མི་དམིགས་པ་རྟོགས་པ་དང་།དམིགས་པ་མི་དམིགས་པ་རྟོགས་པ་དང་།ཆོས་ཀྱི་དབྱིངས་རྟོགས་པ་དང་།གང་ཟག་ལ་བདག་མེད་པ་རྟོགས་པ་དང་།ཆོས་ལ་བདག་མེད་པ་རྟོགས་པ་དང་།བསམ་པ་དམན་པ་རྟོགས་པ་དང་།ཡངས་ཤིང་བདག་ཉིད་ཆེན་པོའི་aབསམ་པ་རྟོགས་པ་དང་།ཇི་ལྟར་རྟོགས་པའི་ཆོས་རྣམ་པར་གཞག་པ་རྟོགས་པ་དང་།ཆོས་རྣམ་པར་གཞག་པ་རྟོགས་པའོ།།དབང་བསྒྱུར་བའི་ཡིད་ལ་བྱེད་པ་ནི་རྣམ་པ་གསུམ་སྟེ།ཉོན་མོངས་པའི་སྒྲིབ་
636.	པ་ཤིན་ཏུ་རྣམ་པར་དག་པ་དང་།ཤེས་བྱའི་སྒྲིབ་པ་ཤིན་ཏུ་རྣམ་aཔར་དག་པ་དང་།ཡོན་ཏན་མངོན་པར་སྒྲུབ་པ་
637.	ཤིན་ཏུ་རྣམ་པར་དག་པའོ།།ཆོས་ཀྱི་དེ་ཁོ་ན་ཉིད་ཀྱི་དོན་ཡོངས་སུ་ཚོལ་བ་ལ་ཚིགས་སུ་བཅད་པ་གཉིས་སོ།།རྟག་ཏུ་གཉིས་བྲལ་འཁྲུལ་པའི་རྟེན་གང་ཡིན་དང་གང་ཞིག་རྣམ་ཀུན་དུ།།བརྗོད་པར་ནུས་མ་ཡིན་ཞིང་སྤྲོས་པ་མེད་
638.	པའི་བདག་aཉིད་དེ་ཁོ་ན།།ཤེས་བྱ་སྤང་བྱ་རང་བཞིན་དྲི་མེད་འདོད་གང་རྣམ་པར་སྦྱང་བྱ་སྟེ།།དེ་ནི་ནམ་མཁའ་གསེར་དང་ཆུ་ལྟར་ཉོན་མོངས་པ་ལས་རྣམ་དག་འདོད།།དེ་ཁོ་ན་ཉིད་རྟག་ཏུ་གཉིས་དང་བྲལ་བ་ནི་ཀུན་བརྟགས་པའི་ངོ་བོ་ཉིད་ཡིན་ཏེ།གཟུང་བ་དང་འཛིན་པའི་མཚན་ཉིད་དུ་གཏན་མེད་པའི་ཕྱིར་aརོ།།འཁྲུལ་པའི་རྟེན་ནི་གཞན་གྱི་དབང་སྟེ།དེས་དེར་ཀུན་ཏུ་རྟོག་པའི་ཕྱིར་རོ།།བརྗོད་དུ་མེད་ཅིང་སྤྲོས་པ་མེད་པའི་བདག་ཉིད་ནི་ཡོངས་སུ་གྲུབ་པའི་ངོ་བོ་ཉིད་དོ།།དེ་ལ་དེ་ཁོ་ན་ཉིད་དང་པོ་ནི་ཡོངས་སུ་ཤེས་པར་བྱ་བ་ཡིན་ནོ།།གཉིས་པ་ནི་སྤང་བར་བྱ་བ་ཡིན་ནོ།།གསུམ་པ་ནི་གློ་བུར་aགྱི་དྲི་མ་ལས་རྣམ་པར་སྦྱང་བར་བྱ་བ་ཡིན་ཏེ།རང་བཞིན་གྱིས་
639.	རྣམ་པར་དག་གོ།།རང་བཞིན་གྱིས་
640.	རྣམ་པར་དག་པ་གང་
641.	ཡིན་པ་དེ་ནི་ནམ་མཁའ་དང་གསེར་དང་ཆུ་
642.	ལྟ་བུར་ཉོན་མོངས་པ་ལས་རྣམ་པར་དག་པ་ཡིན་ཏེ།ནམ་མཁའ་ལ་སོགས་པ་ནི་རང་བཞིན་གྱིས་
643.	མ་དག་པ་ཡང་མ་ཡིན་ལ།དེ་aདག་གློ་བུར་གྱི་དྲི་མ་དང་བྲལ་བའི་སྒོ་ནས་རྣམ་པར་དག་པར་མི་འདོད་པ་ཡང་མ་ཡིན་ནོ།།འགྲོ་བ་དག་ན་དེ་ལས་གཞན་ཡང་ཅུང་ཟད་ཡོད་མིན་ལ།།འགྲོ་བ་མ་ལུས་པ་
644.	ཡང་དེ་ལ་
645.	ཀུན་ཏུ་རྨོངས་པའི་བློ།།ཡོད་པ་ཀུན་ནས་སྤངས་ཏེ་མེད་ལ་མངོན་ཞེན་གང་ཡིན་པ།།འཇིག་རྟེན་རྨོངས་aཔའི་རྣམ་པ་ཚབས་ཆེན་འདི་གོ་ཇི་ལྟ་བུ།།འཇིག་རྟེན་ན་ཆོས་ཀྱི་དབྱིངས་ཀྱི་མཚན་ཉིད་དེ་ལྟ་བུ་ལས་གཞན་ནི་ཅུང་ཟད་ཀྱང་མེད་དེ།ཆོས་ཉིད་དང་ཆོས་ཐ་མི་དད་པའི་ཕྱིར་རོ།།ལྷག་མ་ནི་དོན་གོ་བར་ཟད་དོ།།དེ་ཁོ་ན་ཉིད་ལ་སྒྱུ་མ་ལྟ་བུ་ཡོངས་སུ་ཚོལ་བའི་ཚིགས་སུ་བཅད་པ་aབཅོ་ལྔའོ།།ཇི་ལྟར་སྒྱུ་མ་དེ་བཞིན་དུ།།ཡང་དག་མ་ཡིན་ཀུན་རྟོག་བརྗོད།།སྒྱུ་མ་བྱས་པ་
646.	ཇི་ལྟ་བར།།དེ་བཞིན་གཉིས་སུ་འཁྲུལ་པ་བརྗོད།།འཁྲུལ་པའི་རྒྱུ་མཚན་ཤིང་དང་བོང་བ་ལ་སོགས་པ་སྒྱུ་མའི་སྔགས་ཀྱིས་བཏབ་པ་ཇི་ལྟ་བ་དེ་བཞིན་དུ་ཡང་དག་པ་མ་ཡིན་པའི་ཀུན་ཏུ་རྟོག་པ་aགཞན་གྱི་དབང་གི་ངོ་བོ་ཉིད་ཀྱི་རྣམ་པར་རིག་པར་བྱའོ།།ཇི་ལྟར་སྒྱུ་མ་དེ་ལ་སྒྱུ་མ་བྱས་པ་རྟ་དང་གླང་པོ་ཆེ་དང་གསེར་ལ་སོགས་པའི་གཟུགས་
647.	དེའི་ངོ་བོར་སྣང་བ་དེ་བཞིན་དུ་ཡང་དག་པ་མ་ཡིན་པའི་ཀུན་ཏུ་རྟོག་
648.	པ་དེ་ལ་གཉིས་སུ་འཁྲུལ་པ་གཟུང་བ་དང་།འཛིན་པ་ཉིད་དུ་སྣང་བ་ཀུན་བརྟགས་aཔའི་ངོ་བོ་ཉིད་ཀྱི་རྣམ་པར་རིག་པར་བྱའོ།།ཇི་ལྟར་དེ་ལ་དེ་མེད་པ།།དེ་བཞིན་དུ་ནི་དོན་དམ་འདོད།།ཇི་ལྟར་དེ་ནི་དམིགས་པ་ལྟར།།དེ་བཞིན་དུ་ནི་ཀུན་རྫོབ་ཉིད།།ཇི་ལྟར་དེ་ལ་དེ་མེད་པ་སྟེ
649.	།སྒྱུ་མ་བྱས་པ་དེ་ལ་གླང་པོ་ཆེ་ལ་སོགས་པ་མེད་པ་དེ་བཞིན་དུ་གཞན་གྱི་དབང་དེ་ལ་ཀུན་བརྟགས་པ་
650.	aགཉིས་ཀྱི་མཚན་ཉིད་མེད་པ་ལ་
651.	དོན་དམ་པར་འདོད་དོ།།ཇི་ལྟར་སྒྱུ་མ་བྱས་པ་དེ་གླང་པོ་ཆེ་ལ་སོགས་པའི་ངོ་བོར་དམིགས་པ་དེ་བཞིན་དུ།ཡང་དག་པ་མ་ཡིན་པ་ལས་ཀུན་བརྟགས་
652.	པ་དེ་ཀུན་རྫོབ་ཀྱི་བདེན་པར་དམིགས་སོ།།དེ་མེད་
653.	ན་ནི་དེ་ཡི་རྒྱུ།།གསལ་བར་དམིགས་པ་ཇི་ལྟ་བར།།དེ་བཞིན་aགནས་ནི་གཞན་གྱུར་ན
654.	།།ཡང་དག་མ་ཡིན་རྟོག་པ་དམིགས།།ཇི་ལྟར་སྒྱུ་མ་བྱས་པ་དེ་མེད་ན་དེའི་རྒྱུ་ཤིང་ལ་སོགས་པའི་དོན་ཡང་དག་པ་གསལ་བར་དམིགས་པ་དེ་བཞིན་དུ་གནས་གཞན་དུ་གྱུར་ན་གཉིས་སུ་འཁྲུལ་པ་མེད་པའི་ཕྱིར་ཡང་དག་པ་མ་ཡིན་པའི་ཀུན་ཏུ་རྟོག་པའི་དོན་ཡང་དག་པར་aདམིགས་སོ།།ཇི་ལྟར་འཇིག་རྟེན་མ་འཁྲུལ་བ།།དེ་ཡི་རྒྱུ་ལ་འདོད་དགུར་སྤྱོད།།དེ་བཞིན་སྡོམ་བརྩོན་མ་འཁྲུལ་བ།།གནས་གཞན་གྱུར་ལ་དགྱེས་དགུར་སྤྱོད།།ཇི་ལྟར་འཇིག་རྟེན་མ་འཁྲུལ་བ་དེའི་རྒྱུ་ཤིང་ལ་སོགས་པ་ལ་འདོད་དགུར་རང་དབང་དུ་སྤྱོད་པ་དེ་བཞིན་དུ།འཕགས་པ་འཁྲུལ་
655.	པ་མི་aམངའ་བ་
656.	ཡང་གནས་གཞན་དུ་གྱུར་པ་ལ་འདོད་དགུར་རང་དབང་དུ་སྤྱོད་དོ།།དེ་ལྟ་བུ་ནི་དེ་ལ་
657.	ཡོད།།དེ་ཡི་དངོས་པོ་ཡོད་མ་ཡིན།།དེ་ལྟས་སྒྱུ་མ་ལ་སོགས་པ།།ཡོད་དང་མེད་པ་ཉིད་དུ་བརྗོད།།ཚིགས་སུ་བཅད་པ་འདིའི་དོན་གོ་བར་ཟད་དོ།།དེ་ལ་ཡོད་པ་མེད་མ་ཡིན།།མེད་པ་ཡོད་པ་aཉིད་མ་ཡིན།།སྒྱུ་མ་དག་ལ་སོགས་པ་ལ།།ཡོད་མེད་ཁྱད་པར་མེད་པའང་བརྗོད།།དེ་ལ་ཡོད་པ་ནི་མེད་པ་མ་
658.	ཡིན་ཏེ།དེ་ལྟ་བུར་ཡོད་པ་གང་ཡིན་པ་དེ་ནི་མེད་པ་མ་ཡིན་ནོ།།མེད་པ་ནི་ཡོད་པ་ཉིད་མ་ཡིན་ཏེ།གླང་པོ་ཆེ་ལ་སོགས་པར་མེད་པ་གང་ཡིན་པ་དེ་ནི་aཡོད་པ་མ་ཡིན་ནོ།།སྒྱུ་མ་ལ་སོགས་པ་ཡོད་པ་དང་མེད་པ་དེ་དག་ཁྱད་པར་མེད་པར་
659.	ཡང་བརྗོད་དོ།།དེ་ལ་དེ་ལྟར་ཡོད་པ་གང་ཡིན་པ་དེ་ཉིད་གླང་པོ་ཆེ་ལ་སོགས་པར་མེད་པར་ཡིན་ལ།གླང་པོ་ཆེ་ལ་སོགས་པར་
660.	མེད་པ་གང་ཡིན་པ་དེ་ཉིད་དེ་ལྟ་བུར་ཡོད་པ་མ་ཡིན་པས་སོ།།དེ་བཞིན་གཉིས་aསྣང་དེ་ལ་ཡོད།།དེ་ཡི་དངོས་པོ་ཡོད་མ་ཡིན།།དེ་ལྟར་གཟུགས་ལ་སོགས་པ་ལ།།ཡོད་དང་མེད་པ་ཉིད་དུ་བརྗོད།།དེ་བཞིན་དུ་ཡང་དག་པ་
661.	མ་ཡིན་པའི་ཀུན་ཏུ་རྟོག་པ་འདི་ལ་གཉིས་སུ་སྣང་བ་ནི་ཡོད་དོ།།གཉིས་ཀྱི་དངོས་པོ་ནི་མེད་དོ།།དེ་ལྟ་བས་ན་
662.	ཡང་དག་པ་མ་ཡིན་པའི་ཀུན་aཏུ་རྟོག་པའི་ངོ་བོ་ཉིད་གཟུགས་ལ་སོགས་པ་ལ་ཡོད་པ་དང་མེད་པ་ཉིད་བརྗོད་དོ།།དེ་ལ་ཡོད་པ་མེད་མ་ཡིན།།མེད་པ་ཡོད་པ་ཉིད་མ་ཡིན།།གཟུགས་ལ་སོགས་པ་དག་
663.	ལ་ནི།།ཡོད་མེད་ཁྱད་པར་ཆེ་བའང་བརྗོད།།དེ་ལ་ཡོད་པ་ཉིད་ནི་མེད་པ་མ་ཡིན་ཏེ།གཉིས་སུ་སྣང་བ་གང་ཡིན་aཔའོ།།མེད་པ་ཉིད་ནི་ཡོད་པ་མ་ཡིན་ཏེ།གཉིས་ཀྱི་དངོས་པོ་མེད་པ་ཉིད་གང་ཡིན་པའོ།།གཟུགས་ལ་སོགས་པ་ལ་ཡོད་པ་དང་མེད་པ་ཁྱད་པར་མེད་པ་ཡང་བརྗོད་དེ།གཉིས་པོ་སྣང་བར་ཡོད་པ་གང་ཡིན་པ་དེ་ཉིད་གཉིས་ཀྱི་དངོས་པོར་མེད་པ་མ་ཡིན་པས་སོ།།སྒྲོ་འདོགས་པ་དང་སྐུར་པ་aཡི།།མཐའ་རྣམས་དགག་པར་བྱ་ཕྱིར་དང་།།ཐེག་པ་དམན་པས་འགྲོ་བ་དག།དགག་པར་བྱ་ཕྱིར་འདོད་པ་ཡིན།།ཅིའི་ཕྱིར་ཡོད་པ་དང་མེད་པ་དག་གཅིག་ཏུ་ཆད་པ་དང་།ཁྱད་པར་མེད་པ་འདིར་ཡང་འདོད་ཅེ་ན།གོ་རིམས་བཞིན་དུ་སྒྲོ་འདོགས་པ་
664.	དང་།སྐུར་པ་འདེབས་པའི་མཐའ་དགག་པར་བྱ་aབའི་
665.	ཕྱིར་དང་།ཐེག་པ་དམན་པས་འགྲོ་བ་དགག་
666.	པའི་ཕྱིར་འདོད་པ་ཡིན་ཏེ།མེད་པ་ལ་མེད་པ་ཉིད་དུ་རིག་ནས་སྒྲོ་འདོགས་པར་མི་བྱེད་དོ།།ཡོད་པ་ལ་ཡོད་པ་ཉིད་དུ་རིག་ནས་སྐུར་བ་འདེབས་པར་མི་བྱེད་དོ།།དེ་གཉིས་ཁྱད་པར་མེད་པ་ཉིད་དུ་རིག་ནས་ཡོད་པས་ཡིད་འབྱུང་བར་མི་འགྱུར་ཏེ།དེ་aལྟ་བས་ན་ཐེག་པ་དམན་པས་ངེས་པར་མི་འབྱུང་ངོ༌།།འཁྲུལ་པའི་རྒྱུ་དང་འཁྲུལ་པ་ནི།།གཟུགས་ཀྱི་རྣམ་པར་རིག་པ་དང་།།གཟུགས་ཅན་མིན་རྣམས་
667.	རིག་པར་འདོད།།མེད་ཕྱིར་ཅིག་ཤོས་ཀྱང་མེད་འགྱུར།།གཟུགས་སུ་འཁྲུལ་པའི་རྒྱུ་རྣམ་པར་རིག་པ་གང་ཡིན་པ་དེ་ནི་གཟུགས་ཀྱི་རྣམ་aཔར་རིག་པ་ཡིན་ལ།གཟུགས་སུ་འཁྲུལ་པ་གང་ཡིན་པ་དེ་ནི་གཟུགས་ཅན་མ་ཡིན་པའི་རྣམ་པར་རིག་པ་ཡིན་པར་འདོད་དོ།།གཟུགས་ཀྱི་རྣམ་པར་རིག་པ་མེད་པའི་ཕྱིར་ཅིག་ཤོས་གཟུགས་ཅན་མ་ཡིན་པའི་རྣམ་པར་རིག་པ་ཡང་མེད་དེ།རྒྱུ་མེད་པའི་ཕྱིར་རོ།།སྒྱུ་མའི་གླང་པོའི་གཟུགས་aའཛིན་པ།།འཁྲུལ་ཕྱིར་གཉིས་སུ་བརྗོད་པ་སྟེ།།དེ་ལ་ཇི་བཞིན་གཉིས་མེད་ཀྱང་།།གཉིས་པོ་དག་ཏུ་ཉེ་བར་དམིགས།།ཀེང་རུས་ཀྱི་
668.	ནི་གཟུགས་འཛིན་པ།།འཁྲུལ་ཕྱིར་གཉིས་སུ་བརྗོད་པ་སྟེ།།དེ་ལ་ཇི་བཞིན་གཉིས་མེད་ཀྱང་།།གཉིས་པོ་དག་ཏུ་ཉེ་བར་དམིགས།།སྒྱུ་མའི་གླང་པོ་ཆེའི་aགཟུགས་འཛིན་པའི་འཁྲུལ་པ་ལས་གཟུང་བ་དང་།།འཛིན་པ་གཉིས་སུ་བརྗོད་དེ།དེ་ལ་གཉིས་པོ་ཇི་ལྟ་བར་མེད་ཀྱང་གཉིས་སུ་རྣམ་པར་དམིགས་སོ།།ཀེང་རུས་ཀྱི་གཟུགས་བརྙན་ཡིད་ལ་བྱེད་པའི་དེར་འཛིན་པ་ཡང་འཁྲུལ་པ་ལས་གཉིས་སུ་བརྗོད་དེ་སྔ་མ་བཞིན་ནོ།།འཁྲུལ་པའི་མཚན་aཉིད་ཆོས་གང་ཡིན།།དེ་བཞིན་ཡོད་དང་དེ་བཞིན་མེད།།ཡོད་མེད་ཁྱད་པར་མེད་པའི་ཕྱིར།།ཡོད་དང་མེད་དང་སྒྱུ་མ་འདྲ།།འཁྲུལ་པའི་མཚན་ཉིད་ཀྱི་ཆོས་མི་མཐུན་པའི་ཕྱོགས་ཀྱི་ངོ་བོ་ཉིད་གང་དག་ཡིན་པ་དེ་དག་ནི་ཡོད་པ་དང་མེད་པ་དང་སྒྱུ་མ་ལྟ་བུ་ཡིན་ནོ།།ཅིའི་ཕྱིར་ཞེ་ན།ཡང་དག་པ་མ་aཡིན་པའི་ཀུན་ཏུ་རྟོག་པ་ཉིད་དུ་དེ་བཞིན་ཡོད་པའི་ཕྱིར་ཡོད་པ་ཡིན་ནོ།།གཟུང་བ་དང་།འཛིན་པ་ཉིད་དུ་དེ་བཞིན་མེད་པའི་ཕྱིར་མེད་པ་ཡིན་ནོ།།ཡོད་པ་དང་མེད་པ་
669.	དེ་དག་ཁྱད་པར་མེད་པའི་ཕྱིར།།ཡོད་པ་ཡང་མ་ཡིན་ལ།མེད་པ་ཡང་མ་ཡིན་ནོ།།སྒྱུ་མའི་མཚན་ཉིད་ཀྱང་དེ་དང་འདྲ་aསྟེ།དེ་ལྟ་བས་ན་སྒྱུ་མ་ལྟ་བུ་ཡིན་ནོ།།གཉེན་པོའི་ཆོས་ནི་གང་ཡིན་པ།།དེ་བཞིན་མེད་དང་དེ་བཞིན་ཡོད།།དེ་བཞིན་མེད་ཕྱིར་མཚན་ཉིད་མེད།།སྒྱུ་མ་དང་ཡང་འདྲ་བར་བསྟན།།གཉེན་པོའི་ཆོས་དྲན་པ་ཉེ་བར་གཞག་པ་ལ་སོགས་པ་སངས་རྒྱས་ཀྱིས་
670.	བསྟན་པ་གང་དག་ཡིན་པ་དེ་aདག་ཀྱང་མཚན་ཉིད་མེད་པ་དང་།སྒྱུ་མ་ལྟ་བུར་བསྟན་ཏོ།།ཅིའི་ཕྱིར་ཞེ་ན།ཇི་ལྟར་བྱིས་པ་རྣམས་ཀྱིས་བཟུང་
671.	བ་དེ་བཞིན་མེད་པའི་ཕྱིར་དང་།ཇི་ལྟར་བཤད་པ་དེ་ལྟར་ཡོད་པའི་ཕྱིར་དང་།ཇི་ལྟར་བཅོམ་ལྡན་འདས་ཀྱིས་ལྷུམས་སུ་འཇུག་པ་དང་།བལྟམས་པ་དང་།།aམངོན་པར་འབྱུང་བ་དང་།མངོན་པར་རྫོགས་པར་བྱང་ཆུབ་པ་ལ་སོགས་པ་ཀུན་ཏུ་བསྟན་པ་དེ་བཞིན་མེད་པའི་ཕྱིར་ཏེ།དེ་ལྟར་ན་མཚན་ཉིད་མེད་པ་ཡིན་ནོ།།ཡོད་པ་མ་ཡིན་ཡང་ཡོད་པ་ལྟ་བུར་སྣང་སྟེ།དེ་ལྟ་བས་ན་སྒྱུ་མ་ལྟ་བུ་ཡིན་ནོ།།དཔེའི་དོན་དུ་ཚིགས་སུ་བཅད་པ།སྒྱུ་མའི་aརྒྱལ་པོ་སྒྱུ་མ་ཡིན།།རྒྱལ་པོ་གཞན་གྱིས་ཕམ་པ་ལྟར།།གང་དག་གིས་ནི་ཆོས་མཐོང་བའི།།རྒྱལ་སྲས་དེ་དག་ང་རྒྱལ་མེད།།གཉེན་པོའི་ཆོས་གང་དག་ཡིན་པ་དེ་དག་ནི་སྒྱུ་མའི་རྒྱལ་པོ་ལྟ་བུ་སྟེ།ཀུན་ནས་ཉོན་མོངས་པ་སྤོང་བར་བྱ་བའི་ཕྱིར།རྣམ་པར་བྱང་བ་ལ་དབང་བྱེད་པའི་aཕྱིར་རོ།།ཀུན་ནས་ཉོན་མོངས་པ་གང་དག་ཡིན་པ་དེ་དག་ཀྱང་དཔེའི་དོན་ཀྱིས་རྒྱལ་པོ་ལྟ་བུ་ཡིན་ཏེ
672.	།ཀུན་ནས་ཉོན་མོངས་པ་འགྲུབ་པ་ལ་དབང་བྱེད་པའི་ཕྱིར་རོ།།དེའི་ཕྱིར་གཉེན་པོ་དེ་དག་གིས་ཀུན་ནས་ཉོན་མོངས་པ་ཕམ་པར་བྱེད་པ་ནི།།རྒྱལ་པོས་རྒྱལ་པོ་འབེབས་པ་ལྟ་བུར་བལྟ་aབར་བྱ་སྟེ།དེ་ཤེས་པས་ཕྱོགས་གཉིས་ཀ་ལ་བྱང་ཆུབ་སེམས་དཔའ་རྣམས་ང་རྒྱལ་མེད་པར་འགྱུར་རོ།།སངས་རྒྱས་རྣམས་སངས་རྒྱས་མཆོག་རྣམས་ཀྱིས་དེ་དང་དེ་ལས་འདུས་བྱས་དག།གསུངས་པ་སྒྱུ་མ་རྨི་ལམ་སྨིག་རྒྱུ་གཟུགས་བརྙན་དང་འདྲ་མིག་ཡོར་དང་།བྲག་ཅ་ལྟ་བུ་aདང་ནི་ཆུ་ཟླའི་གཟུགས་འདྲ་སྤྲུལ་དང་འདྲར་ཤེས་བྱ།།དྲུག་དང་
673.	དྲུག་དང་གཉིས་དང་དྲུག་ཚན་
674.	གཉིས་དང་གསུམ་པོ་རེ་རེར་
675.	འདོད།།གང་དུ་བཅོམ་ལྡན་འདས་ཀྱིས་ཆོས་རྣམས་ནི་སྒྱུ་མ་ལྟ་བུའོ་ཞེས་བྱ་བ་ནས་སྤྲུལ་པ་ལྟ་བུའོ་ཞེས་བྱ་བའི་བར་གསུངས་པ་དེ་ལ་ཆོས་རྣམས་སྒྱུ་མ་ལྟ་བུ་ནི་ནང་aགི་སྐྱེ་མཆེད་དྲུག་སྟེ།བདག་དང་སྲོག་ལ་སོགས་པ་མེད་བཞིན་དུ་དེ་ལྟར་སྣང་བའི་ཕྱིར་རོ
676.	།།རྨི་ལམ་ལྟ་བུ་ནི་ཕྱིའི་སྐྱེ་མཆེད་དྲུག་སྟེ།དེ་ཉེ་བར་སྤྱད་པའི་དངོས་པོར་མེད་པའི་ཕྱིར་རོ།།སྨིག་རྒྱུ་ལྟ་བུ་ནི་སེམས་དང་སེམས་ལས་བྱུང་བའི་ཆོས་གཉིས་ཏེ།འཁྲུལ་བར་བྱེད་པའི་aཕྱིར་རོ།།ཡང་གཟུགས་བརྙན་ལྟ་བུ་ནི་ནང་གི་སྐྱེ་མཆེད་དྲུག་ཁོ་ན་སྟེ།སྔོན་གྱི་ལས་ཀྱི་གཟུགས་བརྙན་ཡིན་པའི་ཕྱིར་རོ།།མིག་ཡོར་ལྟ་བུ་ནི།ནང་གི་སྐྱེ་མཆེད་རྣམས་ཀྱི་གྲིབ་མ་ལྟ་བུ་ཡིན་
677.	པའི་ཕྱིར།།ཕྱིའི་སྐྱེ་མཆེད་དྲུག་ཁོ་ན་སྟེ།དེའི་དབང་གིས་
678.	འབྱུང་བས་སོ
679.	།།དྲུག་ཚན་aགཉིས་སུ་འདོད་པ་ནི་དྲུག་ཚན་གཉིས་སུ་འདོད་པ་ཡིན་ནོ།།བྲག་ཅ་ལྟ་བུ་ནི་བཤད་པའི་ཆོས་རྣམས་སོ།།ཆུ་ཟླའི་གཟུགས་ལྟ་བུ་ནི།ཏིང་ངེ་འཛིན་ལ་བརྟེན་པའི་ཆོས་རྣམས་ཏེ།ཏིང་ངེ་འཛིན་ནི་དང་བ་ཉིད་ཀྱིས་
680.	ཆུ་ལྟ་བུ་ཡིན་པའི་ཕྱིར་རོ།།སྤྲུལ་པ་ལྟ་བུ་ནི།བསམས་བཞིན་དུ་སྲིད་aཔར་སྐྱེ་བ་ཡོངས་སུ་ལེན་པ་ཡིན་ཏེ།བྱ་བ་ཐམས་ཅད་ལ་ཀུན་ནས་ཉོན་མོངས་པ་མེད་པར་སྦྱོར་བའི་ཕྱིར་རོ།།ཤེས་བྱ་ཡོངས་སུ་ཚོལ་བའི་ཚིགས་སུ་བཅད་པ།།ཡང་དག་མིན་རྟོག་
681.	ཡང་དག་མིན།།ཡང་དག་མ་ཡིན་མིན་མི་རྟོག
682.	།རྟོག་མིན་མི་རྟོག་མ་ཡིན་པ།།ཤེས་བྱ་ཐམས་aཅད་ཡིན་པར་བརྗོད།།ཡང་དག་པ་མ་ཡིན་པའི་རྟོག་པ་ནི།།འཇིག་རྟེན་ལས་འདས་པའི་ཡེ་ཤེས་ཀྱི་རྗེས་སུ་མཐུན་པ་མ་ཡིན་པའི་རྣམ་པར་རྟོག་
683.	པ་གང་ཡིན་པའོ།།ཡང་དག་པ་ཡང་མ་ཡིན་ལ།།ཡང་དག་པ་མ་ཡིན་པ་ཡང་མ་ཡིན་པ་ནི་དེའི་རྗེས་སུ་མཐུན་པ་ངེས་པར་འབྱེད་པའི་aཆ་དང་མཐུན་པའི་བར་གང་ཡིན་པའོ།།མི་རྟོག་པ་ནི་དེ་བཞིན་ཉིད་དང་།འཇིག་རྟེན་ལས་འདས་པའི་ཡེ་ཤེས་སོ།།རྟོག་པ་ཡང་མ་ཡིན་མི་རྟོག་པ་ཡང་མ་ཡིན་པ་ནི་འཇིག་རྟེན་ལས་འདས་པའི་རྗེས་ལས་ཐོབ་པ་འཇིག་རྟེན་པའི་ཡེ་ཤེས་ཏེ།ཤེས་བྱ་ཐམས་ཅད་ནི་དེ་ཙམ་དུ་ཟད་དོ།།ཀུན་aནས་ཉོན་མོངས་པ་དང་།རྣམ་པར་བྱང་བ་ཡོངས་སུ་ཚོལ་བ་ལ་ཚིགས་སུ་བཅད་པ་གཉིས་ཏེ།རང་གི་ཁམས་ལས་
684.	གཉིས་སྣང་ཞིང་།།མ་རིག་ཉོན་མོངས་ལྷན་ཅིག་ཏུ།།འཇུག་པའི་རྣམ་རྟོག་རང་འབྱུང་སྟེ།།རྫས་གཉིས་རྣམ་པར་སྤངས་པ་ཡི
685.	།།རང་གི་ཁམས་ལས་ཞེས་བྱ་བ་ནི།aརང་གི་ས་བོན་ཀུན་གཞིའི་
686.	རྣམ་པར་ཤེས་པ་ལས་སོ།།གཉིས་སུ་སྣང་ཞེས་བྱ་བ་ནི་གཟུང་བ་དང་འཛིན་པར་སྣང་བའོ།།མ་རིག་པ་དང་།ཉོན་མོངས་པ་དང་།།ལྷན་ཅིག་འཇུག་པ་ཞེས་བྱ་བ་ནི།འདི་དག་ལ་མ་རིག་པ་དང་ཉོན་མོངས་པ་རྣམས་དང་ལྷན་ཅིག་འཇུག་པ་ཡོད་པས་ན་འདི་དག་aནི་མ་རིག་པ་དང་།ཉོན་མོངས་པ་དང་ལྷན་ཅིག་འཇུག་པ་ཡིན་ནོ།།རྫས་གཉིས་སྤངས་པ་ནི།གཟུང་བའི་རྫས་དང་།འཛིན་པའི་རྫས་ཏེ།དེ་ལྟར་ཀུན་ནས་ཉོན་མོངས་པ་ཡོངས་སུ་བཙལ་བར་བྱའོ།།དམིགས་པའི་ཁྱད་པར་ཐོབ་པ་ཡི
687.	།།རང་གི་
688.	དབྱིངས་ལ་གནས་aལྡན་ཕྱིར།།དེ་ཉིད་གཉིས་སུ་སྣང་མེད་པར།།འཇུག་སྟེ་པགས་དང་མདའ་བཞིན་ནོ།།དམིགས་པའི་ཁྱད་པར་ཐོབ་པ་ཞེས་བྱ་བ་ནི།ཆོས་ཀྱི་དམིགས་པ་རྙེད་པ་གང་ཡིན་པ་སྟེ།དེ་ནི་སྔར་བཤད་ཟིན་ཏོ།།རང་གི་དབྱིངས་ལ་གནས་ལྡན་ཕྱིར།ཞེས་བྱ་བ་ལ།རང་གི་དབྱིངས་ནི་རྣམ་པར་aརྟོག་པ་རྣམས་ཀྱི་དེ་བཞིན་ཉིད་དོ།།དེ་ལ་གནས་པ་ནི་མིང་ལ་སེམས་གནས་པའི་ཕྱིར་རོ།།ལྡན་པའི་ཕྱིར་ཞེས་བྱ་བ་ནི་གོམས་པས་སྒོམ་
689.	པའི་ལམ་དང་ངོ༌།།གནས་ཡོངས་སུ་གྱུར་པའི་རྣམ་པར་རྟོག་པ་དེ་ཉིད་གཉིས་སུ་སྣང་བ་མེད་པར་འཇུག་སྟེ།པགས་པ་དང་མདའ་བཞིན་ནོ།།ཇི་ལྟར་aཔགས་པ་དེ་ཉིད་ཁེངས་པ་དང་བྲལ་བས་མཉེན་
690.	པོར་འགྱུར་བ་དང་།མདའ་དེ་ཉིད་མེས་བསྲོས་པ་དང་དྲང་པོར་འགྱུར་བ་དེ་བཞིན་དུ་ཞི་གནས་དང་།ལྷག་མཐོང་བསྒོམས་པ་དག་གིས་སེམས་དང་།ཤེས་རབ་རྣམ་པར་གྲོལ་བ་ཐོབ་ན་གནས་གཞན་དུ་གྱུར་པ་
691.	རྣམ་པར་རྟོག་པ་དེ་དག་ཉིད་ཡང་aགཉིས་སུ་སྣང་བར་མི་འཇུག་སྟེ།དེ་ལྟར་རྣམ་པར་བྱང་བ་ཡོངས་སུ་བཙལ་བར་བྱའོ།།རྣམ་པར་རིག་པ་ཙམ་ཡོངས་སུ་ཚོལ་བ་ལ་ཚིགས་སུ་བཅད་པ་གཉིས་ཏེ།སེམས་ནི་གཉིས་སུ་སྣང་བ་སྟེ།།དེ་བཞིན་ཆགས་སོགས་སྣང་བ་འམ།།དད་ལ་སོགས་པར་སྣང་བར་འདོད།།ཉོན་མོངས་aདགེ་ཆོས་ཡོད་མ་ཡིན།།སེམས་ཙམ་པོ་འདི་གཟུང་བར་སྣང་བ་དང་།འཛིན་པར་སྣང་བ་དང་།གཉིས་སུ་སྣང་བར་འདོད་དོ།།དེ་བཞིན་དུ་དེ་ཉིད་འདོད་ཆགས་ལ་སོགས་པ་ཉོན་མོངས་པར་སྣང་བའམ།དད་པ་ལ་སོགས་པ་དགེ་བའི་ཆོས་སུ་སྣང་བར་འདོད་ལ།དེ་དག་ཏུ་སྣང་བ་ལས་aགཞན་པ་ཀུན་ནས་ཉོན་མོངས་པའི་ཆོས་འདོད་ཆགས་ལ་སོགས་པའི་མཚན་ཉིད་དམ།དགེ་བ་དད་པ་ལ་སོགས་པའི་མཚན་ཉིད་ནི་མེད་དེ།དཔེར་ན་གཉིས་སུ་སྣང་བ་ལས་གཞན་པ་གཉིས་ཀྱི་མཚན་ཉིད་མེད་པ་བཞིན་ནོ།།སེམས་ནི་སྣ་ཚོགས་སྣང་བ་དང་།།རྣམ་པ་སྣ་ཚོགས་ཅན་དུ་aའཇུག།དེ་ལ་སྣང་སྟེ་ཡོད་དང་མེད།།དེ་ཕྱིར་ཆོས་ཀྱི་མ་ཡིན་ནོ།།སེམས་འདི་ཉིད་རྣམ་གྲངས་ཀྱི་
692.	འདོད་ཆགས་སུ་སྣང་བའམ།ཞེ་སྡང་དུ་སྣང་བའམ།དེ་ལས་གཞན་པའི་ཆོས་སུ་སྣང་བ་སྣ་ཚོགས་སུ་སྣང་བ་དང་།ཅིག་ཅར་དད་པ་དང་།བརྩོན་འགྲུས་ལ་སོགས་པའི་རྣམ་པ་སྟེ།རྣམ་པ་aསྣ་ཚོགས་ཅན་དུ་འཇུག་གོ།།ཉོན་མོངས་པ་ཅན་དང་དགེ་བའི་གནས་སྐབས་ཀྱི་སེམས་ལ་སྣང་བ་ཡོད་པའམ།མེད་པ་ནི་ཉོན་མོངས་པ་ཅན་དང་།དགེ་བའི་ཆོས་རྣམས་ཀྱི་ནི་མ་ཡིན་ཏེ།དེར་སྣང་བ་ལས་མ་གཏོགས་པ་དེའི་མཚན་ཉིད་མེད་པའི་ཕྱིར་རོ།།མཚན་ཉིད་ཡོངས་སུ་ཚོལ་བ་ལ་aཚིགས་སུ་བཅད་པ་བརྒྱད་དེ།གཅིག་གིས་ནི་
693.	བསྟན་ཏོ།ལྷག་མ་རྣམས་ཀྱིས་ནི་བཤད་དོ།།སངས་རྒྱས་རྣམས་ཀྱིས་སེམས་ཅན་ལ།།ཕན་གདགས་ཕྱིར་ནི་མཚན་གཞི་དང་།།མཚན་ཉིད་དང་ནི་མཚོན་པ་དག།རབ་ཏུ་དབྱེ་བ་
694.	ཡང་དག་བཤད།།འདིས་ནི་བསྟན་ཏོ།།སེམས་ནི་ལྟ་aབཅས་གང་ཡིན་དང་།།དེ་ཡི་གནས་སྐབས་མི་འགྱུར་བ།།འདི་ནི་མདོར་ན་མཚན་གཞི་སྟེ།།རབ་ཏུ་དབྱེ་ན་
695.	ཚད་མེད་དོ།དེ་ལ་སེམས་ནི་རྣམ་པར་ཤེས་པ་དང་གཟུགས་སོ།།ལྟ་བ་ནི་སེམས་ལས་བྱུང་བའི་ཆོས་རྣམས་སོ།།དེའི་གནས་སྐབས་ནི་སེམས་དང་ལྡན་པ་མ་ཡིན་པའི་ཆོས་aརྣམས་སོ།།མི་འགྱུར་བ་ནི་ནམ་མཁའ་ལ་སོགས་པ་འདུས་མ་བྱས་ཏེ།དེ་དང་
696.	དེའི་རྣམ་པར་རིག་པ་རྟག་ཏུ་དེ་བཞིན་དུ་འཇུག་པའི་ཕྱིར་རོ།།དེ་ལྟར་ན་མཚན་གཞི་ནི་མདོར་བསྡུ་ན་རྣམ་པ་དེ་ལྔ་ཡིན་ནོ།།རབ་ཏུ་དབྱེ་ན་ནི་
697.	ཚད་མེད་དོ།།ཇི་ལྟར་བརྗོད་དོན་འདུ་ཤེས་ཀྱི།།རྒྱུ་མཚན་དེ་ཡི་
698.	བག་aཆགས་དང་།།དེ་ལས་ཀྱང་དོན་སྣང་བ་ནི།།ཀུན་བརྟགས་པ་ཡི་མཚན་ཉིད་དོ།།མཚན་ཉིད་ནི་མདོར་བསྡུ་ན་རྣམ་པ་གསུམ་སྟེ།ཀུན་བརྟགས་པ་ལ་སོགས་པའི་མཚན་ཉིད་དོ།།དེ་ལ་ཀུན་བརྟགས་པའི་མཚན་ཉིད་ནི་རྣམ་པ་གསུམ་སྟེ།ཇི་ལྟར་བརྗོད་པའི་དོན་གྱི་འདུ་ཤེས་ཀྱི་རྒྱུ་མཚན་aདང།བརྗོད་པ་དེའི་བག་ཆགས་དང་།བག་ཆགས་དེ་ལས་ཀྱང་ཐ་སྙད་ལ་མི་མཁས་པ་རྣམས་ལ་བརྗོད་པའི་དོན་གྱི་འདུ་ཤེས་མེད་པར་དོན་དུ་སྣང་བ་གང་ཡིན་པའོ།།དེ་ལ་བརྗོད་པ་ཇི་ལྟ་བ་བཞིན་དུ་དོན་དུ་འདུ་ཤེས་པ་སེམས་ལས་བྱུང་བ་ནི་ཇི་ལྟར་བརྗོད་པའི་དོན་གྱིས་
699.	འདུ་ཤེས་སོ།།aདེའི་དམིགས་པ་གང་ཡིན་པ་དེ་ནི་རྒྱུ་མཚན་ཡིན་ནོ།།དེ་ལྟར་ན་ཀུན་བརྟག་
700.	པར་བྱ་བ་གང་ཡིན་པ་དང་།རྒྱུ་བག་ཆགས་གང་ལས་ཡིན་པ་དེ་གཉི་ག་འདིར་ཀུན་བརྟགས་པའི་མཚན་ཉིད་དུ་བཞེད་དོ།།མིང་དང་དོན་ནི་ཇི་ལྟ་བར།།དོན་དང་མིང་དུ་སྣང་བ་གང་།།ཡང་aདག་མིན་རྟོག་རྒྱུ་མཚན་ནི།།ཀུན་བརྟགས་
701.	པ་ཡིན་མཚན་ཉིད་དོ།།རྣམ་གྲངས་གཞན་ཡང་མིང་དང་དོན་ཇི་བཞིན་པར་ནི་མིང་དང་དོན་ཇི་ལྟ་བར་རོ།།དོན་དང་མིང་དུ་སྣང་བ་ནི་དོན་དང་མིང་དུ་སྣང་བའོ།།གལ་ཏེ་མིང་ཇི་ལྟ་བར་དོན་ནམ།དོན་ཇི་ལྟ་བར་མིང་དུ་སྣང་ན་ཡང་དག་པ་མ་ཡིན[།] aཔའི་ཀུན་ཏུ་རྟོག་པའི་དམིགས་པ་འདི་ནི་ཀུན་བརྟགས་པའི་མཚན་ཉིད་ཡིན་ཏེ།ཀུན་བརྟག་
702.	པར་བྱ་བ་ནི་འདི་ལྟ་སྟེ།མིང་དང་དོན་ཞེས་བྱ་བ་ནི་འདི་ཙམ་དུ་ཟད་པས་སོ།།རྣམ་གསུམ་རྣམ་གསུམ་སྣང་བ་ཅན།།འཛིན་དང་གཟུང་བའི་མཚན་ཉིད་དེ།།ཡང་དག་མ་ཡིན་ཀུན་རྟོག་ནི།།aགཞན་གྱི་དབང་གི་མཚན་ཉིད་དོ།།འདི་ལ་རྣམ་པ་གསུམ་དང་།རྣམ་པ་གསུམ་དུ་སྣང་བ་ཡོད་པས་ན།རྣམ་པ་གསུམ་དང་རྣམ་པ་གསུམ་དུ་སྣང་བ་ཅན་ནོ།།དེ་ལ་རྣམ་པ་གསུམ་དུ་སྣང་བ་ནི་གནས་སུ་སྣང་བ་དང་།དོན་དུ་སྣང་བ་དང་།ལུས་སུ་སྣང་བའོ།།ཡང་རྣམ་པ་གསུམ་aདུ་སྣང་བ་
703.	ནི་ཡིད་དང་།འཛིན་པ་དང་།རྣམ་པར་རྟོག་པར་སྣང་བ་སྟེ།ཡིད་ནི་རྟག་ཏུ་ཉོན་མོངས་པ་ཅན་གང་ཡིན་པའོ།།འཛིན་པ་ནི་རྣམ་པར་ཤེས་པ་ལྔའི་ཚོགས་སོ།།རྟོག་པ་ནི་ཡིད་ཀྱི་རྣམ་པར་ཤེས་པའོ།།དེ་ལ་རྣམ་པ་གསུམ་དུ་སྣང་བ་དང་པོ་ནི་གཟུང་བའི་མཚན་ཉིད་དོ།།གཉིས་aཔ་ནི་འཛིན་པའི་མཚན་ཉིད་དེ
704.	།དེ་ལྟར་ན་ཡང་དག་པ་མ་ཡིན་པའི་ཀུན་ཏུ་རྟོག་པ་འདི་ནི་གཞན་གྱི་དབང་གི་མཚན་ཉིད་ཡིན་ནོ།།མེད་དང་ཡོད་ཉིད་གང་ཡིན་དང་།།ཡོད་དང་མེད་པ་མཉམ་
705.	ཉིད་དང་།།མ་ཞི་ཞི་དང་རྣམ་མི་རྟོག།ཡོངས་སུ་གྲུབ་པའི་མཚན་ཉིད་དོ།།ཡོངས་སུ་གྲུབ་aཔའི་མཚན་ཉིད་ནི་དེ་བཞིན་ཉིད་ཡིན་ཏེ།དེ་ནི་ཀུན་བརྟགས་པའི་ཆོས་ཐམས་ཅད་ཀྱི་མེད་པ་ཉིད་ཡིན་ནོ།།དེའི་མེད་པ་ཉིད་དུ་ཡོད་པའི་ཕྱིར་ཡོད་པ་ཉིད་ཀྱང་ཡིན་ནོ།།ཡོད་པ་དང་མེད་པ་དེ་དག་ཐ་མི་དད་པའི་ཕྱིར།ཡོད་པ་དང་མེད་པ་མཉམ་པ་ཉིད་ཀྱང་ཡིན་ནོ།།ཉེ་བའི་ཉོན་མོངས་aཔའི་གློ་
706.	བུར་བ་དག་གིས་
707.	མ་ཞི་བ་ཉིད་ཀྱང་ཡིན་ནོ།།རང་བཞིན་གྱིས་རྣམ་པར་དག་པའི་ཕྱིར་ཞི་བ་ཉིད་ཀྱང་ཡིན་ནོ།།རྣམ་པར་མི་རྟོག་པ་ནི་སྤྲོས་པ་མེད་པས་རྣམ་པར་རྟོག་པའི་སྤྱོད་ཡུལ་མ་ཡིན་པའི་ཕྱིར་རོ།།འདིས་ནི་དེ་བཞིན་ཉིད་ཀྱི་མཚན་ཉིད་རྣམ་པ་གསུམ་ཡོངས་སུ་བསྟན་ཏེ།རང་aགི་མཚན་ཉིད་དང་།ཀུན་ནས་ཉོན་མོངས་པ་དང་།རྣམ་པར་བྱང་བའི་མཚན་ཉིད་དང་།རྣམ་པར་མི་རྟོག་པའི་མཚན་ཉིད་དོ།།མཚན་ཉིད་རྣམ་པ་གསུམ་བཤད་ཟིན་ཏོ།།རྒྱུ་མཐུན་ཆོས་ལ་དམིགས་ནས་ནི།།ཚུལ་བཞིན་ཡིད་ལ་བྱེད་པ་དང་།།སེམས་ཀྱི་དབྱིངས་ལ་གནས་པ་དང་།།དོན་aཡོད་པ་དང་མེད་པར་མཐོང་།།མཚོན་པ་ནི་རྣལ་འབྱོར་གྱིས་རྣམ་པ་ལྔ་སྟེ།གཞི་དང་།བསྐྱེད་པ་དང་།མེ་ལོང་ལྟ་བུ་དང་།སྣང་བ་དང་རྟེན་ཏོ།།དེ་ལ་གཞི་ནི་རྒྱུ་མཐུན་པའི་ཆོས་ཏེ།སངས་རྒྱས་ཀྱིས་
708.	ཐུགས་སུ་ཆུད་ནས་བཤད་པ་གང་ཡིན་པ་དེ་ནི་ཐུགས་སུ་ཆུད་པ་དེའི་རྒྱུ་མཐུན་པ་ཡིན་aནོ།།བསྐྱེད་པ་
709.	ནི་ཚུལ་བཞིན་ཡིད་ལ་བྱེད་པའོ།།མེ་ལོང་ལྟ་བུ་ནི་སེམས་ཀྱི་དབྱིངས་ལ་གནས་པའི་ཏིང་ངེ་འཛིན་ཏེ།གོང་དུ་མིང་ལ་གནས་པར་བཤད་པ་གང་ཡིན་པ་དེ་ཉིད་དོ།།སྣང་བ་ནི་དོན་ཡོད་པ་དང་།མེད་པ་ཉིད་དུ་མཐོང་བ་འཇིག་རྟེན་ལས་འདས་པའི་ཤེས་རབ་སྟེ།གང་གིས་aཡོད་པ་ལ་ཡང་ཡོད་པ་ཡང་དག་པ་ཇི་ལྟ་བ་བཞིན་དུ་མཐོང་ལ།མེད་པ་ལ་ཡང་མེད་པ་ཡང་དག་པ་ཇི་ལྟ་བ་བཞིན་དུ་མཐོང་བའོ།།རྟེན་ནི་གནས་གཞན་དུ་གྱུར་པའོ།།དེ་ནི་མཉམ་པ་ཉིད་དུ་འགྱུར།།འཕགས་རིགས་ཤིན་ཏུ་དྲི་མེད་པ།།མཉམ་དང་ཁྱད་འཕགས་འབྲི་
710.	མེད་ཅིང་།།འཕེལ་aམེད་པ་ཡི་མཚན་ཉིད་འདོད།།མཉམ་པ་ཉིད་དུ་འགྱུར་བ་ནི་འཕགས་པའི་རིགས་ཟག་པ་མེད་པའི་དབྱིངས་ན་དེ་ལས་གཞན་པའི་འཕགས་པ་དག་དང་ངོ༌།།སངས་རྒྱས་རྣམས་ཀྱི་འཕགས་པའི་རིགས་དྲི་མ་མེད་པ་དེ་ལ་ཡང་རྣམ་པར་གྲོལ་བར་མཉམ་པ་ཉིད་ཀྱིས་ཉན་ཐོས་དང་།རང་སངས་aརྒྱས་དག་དང་མཉམ་པ་ཡིན་ནོ།།ཁྱད་པར་རྣམ་པ་ལྔས་ཁྱད་པར་དུ་འཕགས་པ་ཡང་ཡིན་ཏེ།རྣམ་པར་དག་པའི་ཁྱད་པར་གྱི་ནི་ཉོན་མོངས་པ་དག་
711.	ཆགས་དང་བཅས་ཏེ་རྣམ་པར་དག་པའི་ཕྱིར་རོ།།ཡོངས་སུ་དག་པའི་ཁྱད་པར་གྱིས་ནི་ཞིང་ཡོངས་སུ་དག་པའི་ཕྱིར་རོ།།སྐུའི་ཁྱད་aཔར་གྱིས་ནི་ཆོས་ཀྱི་སྐུའི་ཕྱིར་རོ།།ལོངས་སྤྱོད་རྫོགས་པའི་ཁྱད་པར་གྱིས་ནི་འཁོར་གྱི་
712.	དཀྱིལ་འཁོར་དག་ཏུ་ཆོས་ཀྱི་ལོངས་སྤྱོད་རྫོགས་པ་
713.	རྒྱུན་མི་འཆད་པར་འཇུག་པའི་ཕྱིར་རོ།།ཕྲིན་ལས་ཀྱི་ཁྱད་པར་གྱིས་ནི་དགའ་ལྡན་གྱི་གནས་ན་བཞུགས་པ་ལ་སོགས་aཔ་སྤྲུལ་པ་དག་གིས་སེམས་ཅན་གྱི་དོན་མཛད་པ་རྗེས་སུ་སྒྲུབ་པའི་ཕྱིར་རོ།།དེ་ལ་ནི་ཀུན་ནས་ཉོན་མོངས་པའི་ཕྱོགས་འགག་པ་ནི་
714.	འབྲི་བ་ཡང་མེད་ལ།རྣམ་པར་བྱང་བའི་ཕྱོགས་སྐྱེ་བ་ན་འཕེལ་བ་ཡང་མེད་དོ།།དེ་ལྟར་ན་རྣལ་འབྱོར་གྱིས་རྣམ་པ་ལྔ་པོ་འདི་ནི་མཚོན་པ་ཡིན་ཏེ།aདེས་མཚན་གཞི་དང་།མཚན་ཉིད་དེ་མཚོན་པར་བྱེད་དོ།།རྣམ་པར་གྲོལ་བ་ཡོངས་སུ་ཚོལ་བ་ལ་ཚིགས་སུ་བཅད་པ་དྲུག་སྟེ།ས་བོན་གཞན་དུ་གྱུར་པའི་ཕྱིར།།གནས་དོན་ལུས་སུ་སྣང་བ་དག།གཞན་དུ་གྱུར་པ་ཟག་མེད་དབྱིངས།།དེ་ནི་རྟེན་ཀུན་འགྲོ་བ་ཅན།།ས་བོན་aགཞན་དུ་གྱུར་པའི་ཕྱིར།།ཞེས་བྱ་བ་ནི།ཀུན་གཞི་རྣམ་པར་ཤེས་པ་གཞན་དུ་གྱུར་པའི་ཕྱིར་རོ།།གནས་དང་དོན་དང་ལུས་སུ་སྣང་བའི་རྣམ་པར་ཤེས་པ་རྣམས་
715.	གཞན་དུ་གྱུར་པ་ནི་ཟག་པ་མེད་པའི་དབྱིངས་ཏེ།རྣམ་པར་གྲོལ་བའོ།།དེ་ནི་རྟེན་ཀུན་ཏུ་འགྲོ་བ་ཅན་ཏེ།ཉན་ཐོས་དང་རང་aསངས་རྒྱས་དང་
716.	སངས་རྒྱས་ལ་མངའ་བ་ཡིན་ནོ།།ཡིད་དང་འཛིན་དང་རྣམ་པར་རྟོག།གྱུར་ཕྱིར་རྣམ་པར་མི་རྟོག་དང་།།ཞིང་དང་ཡེ་ཤེས་ལས་དག་ལ།།དབང་གི་
717.	རྣམ་པ་བཞི་ཡིན་ནོ།།གྱུར་པའི་དོན་ནི་ཡིད་དང་འཛིན་པ་དང་རྣམ་པར་རྟོག་པ་བཟློག་པ་སྟེ།གོ་རིམས་aབཞིན་དུ་རྣམ་པར་མི་རྟོག་པ་དང་ཞིང་དང་ཡེ་ཤེས་དང་ལས་དག་ལ་དབང་རྣམ་པ་བཞི་ཡིན་ནོ།།དབང་དེ་མི་གཡོ་ལ་སོགས་པའི།།ས་གསུམ་ལ་ནི་རྣམ་བཞི་སྟེ།།གཅིག་ལ་རྣམ་གཉིས་དེ་ལས་གཞན།།དབང་རེ་རེར་
718.	ནི་འདོད་པ་ཡིན།།དབང་དེ་ཡང་ས་མི་གཡོ་བ་ལ་སོགས་པ་aགསུམ་ལ་རྣམ་པ་བཞིར་
719.	རིག་པར་བྱ་སྟེ།ས་མི་གཡོ་བ་གཅིག་ལ་རྣམ་པ་གཉིས་ཏེ།མངོན་པར་འདུ་བྱེད་པ་མེད་པར་རྣམ་པར་མི་རྟོག་པའི་ཕྱིར་རྣམ་པར་མི་རྟོག་པ་དང་།སངས་རྒྱས་ཀྱི་ཞིང་ཡོངས་སུ་དག་པའི་ཕྱིར་ཞིང་ལ་དབང་ངོ༌།།དེ་ལས་གཞན་པའི་ས་ལ་ནི་དབང་རེ་རེ་aསྟེ།།ལེགས་པའི་བློ་གྲོས་ལ་ནི་སོ་སོར་ཡང་དག་པར་རིག་པའི་ཁྱད་པར་ཐོབ་པའི་ཕྱིར་ཡེ་ཤེས་ལ་དབང་ངོ༌།།ཆོས་ཀྱི་སྤྲིན་ལ་ནི་མངོན་པར་ཤེས་པའི་ལས་རྣམས་ལ་ཐོགས་པ་མེད་པའི་ཕྱིར་ལས་ལ་དབང་ངོ༌།།བློ་དང་ལྡན་པས་སྲིད་གཏོགས་བདག་མེད་རྣམ་པ་གཉི་
720.	ག་འང་རིག་འགྱུར་aལ།།དེ་ཡང་མཉམ་པར་ཤེས་ནས་དེ་ནི་འཛིན་པའི་སྒོ་ནས་དེ་ཉིད་འཇུག།དེ་ནས་དེ་ལ་ཡིད་གནས་ཕྱིར་ན་དེ་ལ་དེ་ཡང་མི་སྣང་ངོ༌།།དེ་མི་སྣང་བ་གྲོལ་བ་ཡིན་ཏེ་མཆོག་ཏུ་དམིགས་དང་བྲལ་བའོ།།རྣམ་པར་གྲོལ་བའི་རྣམ་གྲངས་གཞན་ཡང་བྱང་ཆུབ་སེམས་དཔས་སྲིད་པ་གསུམ་དུ་aགཏོགས་པ་བདག་མེད་པ་རྣམ་པ་གཉི་ག་
721.	རིག་པར་གྱུར་ལ།བདག་མེད་པ་རྣམ་པ་གཉིས་པོ་དེ་ཡང་ཀུན་བརྟགས་པའི་གང་ཟག་མེད་པ་བཞིན་དུ།ཀུན་བརྟགས་པའི་ཆོས་མེད་པར་ཤེས་པའི་ཕྱིར།མཉམ་པར་ཤེས་ནས་ཏེ།རྣམ་པ་ཐམས་ཅད་དུ་མེད་པའི་ཕྱིར་ནི་མ་ཡིན་ནོ།།aའདི་ནི་འཛིན་པ་ཙམ་མོ་ཞེས་འཛིན་པའི་སྒོ་ནས་དེ་ཁོ་ན་ཉིད་རྣམ་པར་རིག་པ་ཙམ་ལ་འཇུག་གོ།།དེ་ནས་དེ་ཁོ་ན་ཉིད་རྣམ་པར་རིག་པ་ཙམ་དེ་ལ་ཡིད་གནས་པའི་ཕྱིར།དེ་ཁོ་ན་ཉིད་རྣམ་པར་རིག་པ་ཙམ་དེ་ཡང་མི་སྣང་ངོ༌།།དེ་མི་སྣང་བ་ནི་གྲོལ་བ་མཆོག་ཏུ་དམིགས་པ་དང་བྲལ་བ་aགང་ཡིན་པ་སྟེ།གང་ཟག་དང་ཆོས་དག་མི་དམིགས་པའི་ཕྱིར་རོ།།ཚོགས་ཀྱིས་གཞི་དང་བསྐྱེད་ཡོད་ན།།མིང་ཙམ་དུ་ནི་མཐོང་བར་འགྱུར།།མིང་ཙམ་མཐོང་སྟེ་དེར་མཐོང་ན།།དེ་ཡང་ཕྱིས་ནི་མི་མཐོང་ངོ༌།།རྣམ་གྲངས་གཞན་ཡང་ཚོགས་ཀྱིས་ཞེས་བྱ་བ་ནི་ཚོགས་aབསགས་པའི་སྔོན་གྱི་ཚོགས་ཀྱི་སྟོབས་ཀྱིས་སོ།།གཞི་ཞེས་བྱ་བ་ནི་ཐོས་པའོ།།བསྐྱེད་པ་ཡོད་ན་ཞེས་བྱ་བ་ནི།ཚུལ་བཞིན་
722.	ཡིད་ལ་བྱེད་པའོ།།མིང་ཙམ་དུ་མཐོང་བར་འགྱུར་རོ་ཞེས་བྱ་བ་ནི་མངོན་པར་བརྗོད་པ་ཙམ་དུ་སྟེ།དོན་དང་བྲལ་བར་རོ།།མིང་ཙམ་དུ་མཐོང་སྟེ་aཞེས་བྱ་བ་ནི་རྣམ་པར་རིག་པ་ཙམ་དུ་སྟེ།མིང་ནི་གཟུགས་ཅན་མ་ཡིན་པའི་ཕུང་པོ་བཞི་ཡིན་པའི་ཕྱིར་རོ།།དེར་མཐོང་ན་དེ་ཡང་ཕྱིས་མི་མཐོང་བ་ཉིད་དེ།དོན་མེད་ན་དེའི་རྣམ་པར་རིག་པ་མི་མཐོང་བའི་ཕྱིར་རོ།།དེ་བས་ན་འདི་ནི་མི་དམིགས་པའི་རྣམ་པར་གྲོལ་བ་ཡིན་ནོ།།aསེམས་ནི་གནས་ངན་ལེན་དང་བཅས།།བདག་ལྟའི་ཞགས་པས་ཟིན་པར་ནི།།རབ་ཏུ་འཇུག་པར་འགྱུར་ཏེ་དེ།།ནང་དུ་གནས་ཕྱིར་ལྡོག་
723.	པར་འདོད།།རྣམ་གྲངས་གཞན་ཡང་སེམས་འདི་ནི་སྐྱེ་བ་རྣམས་སུ་གནས་ངན་ལེན་དང་བཅས་པར་རབ་ཏུ་འཇུག་གོ།།བདག་ཏུ་ལྟ་aབའི་ཞགས་པས་ཟིན་པས་ཞེས་བྱ་བ་ནི་གནས་ངན་ལེན་
724.	གྱི་རྒྱུ་སྟོན་ཏེ།བདག་ཏུ་ལྟ་བ་རྣམ་པ་གཉིས་ཀྱིས་ཟིན་པས་ན་དེའི་ཕྱིར་གནས་ངན་ལེན་དང་བཅས་པ་ཡིན་ནོ།།དེ་ནང་དུ་གནས་པའི་ཕྱིར་ལྡོག་གོ་ཞེས་བྱ་བ་ནི།སེམས་དེ་སེམས་ཁོ་ན་ལ་གནས་པའི་ཕྱིར་ཏེ།དམིགས་པ་མི་དམིགས་aཔའི་ཕྱིར་རོ།།ངོ་བོ་ཉིད་མེད་པ་ཡོངས་སུ་ཚོལ་བ་ལ་ཚིགས་སུ་བཅད་པ་གཉིས་ཏེ།རང་དང་རང་གི་བདག་ཉིད་དུ།།མེད་ཕྱིར་རང་གི་ངོ་བོ་ལ།།མི་གནས་ཕྱིར་དང་འཛིན་བཞིན་དེ།།མེད་ཕྱིར་ངོ་བོ་ཉིད་མེད་འདོད།།རང་མེད་པའི་ཕྱིར་ངོ་བོ་ཉིད་མེད་པ་ནི་ཆོས་རྣམས་རྐྱེན་ལ་རག་ལས་པའི་aཕྱིར་རོ།།རང་གི་བདག་ཉིད་དུ་མེད་པའི་ཕྱིར་ངོ་བོ་ཉིད་མེད་པ་ནི་འགགས་པ་རྣམས་ཡང་དེའི་བདག་ཉིད་དུ་མི་སྐྱེ་བའི་ཕྱིར་རོ།།རང་གི་ངོ་བོ་ལ་མི་གནས་པའི་ཕྱིར་ངོ་བོ་ཉིད་མེད་པ་ནི་སྐད་ཅིག་མ་ཡིན་པའི་ཕྱིར་རོ།།དེ་ལྟར་ན་ངོ་བོ་ཉིད་མེད་པ་རྣམ་པ་གསུམ་པོ་འདི་ནི་འདུས་བྱས་ཀྱི་མཚན་ཉིད་aགསུམ་དང་སྦྱར་བར་རིག་པར་བྱའོ།།འཛིན་པ་བཞིན་དེ་མེད་པའི་ཕྱིར་ངོ་བོ་ཉིད་མེད་པ་ལ་དེ་མེད་པའི་ཕྱིར་
725.	ཞེས་བྱ་བ་ནི་ངོ་བོ་ཉིད་མེད་པའི་ཕྱིར་ཏེ།ཇི་ལྟར་བྱིས་པ་རྣམས་ངོ་བོ་ཉིད་རྟག་པ་དང་།བདེ་བ་དང་།གཙང་བ་དང་།བདག་གམ།ཀུན་བརྟགས་པའི་མཚན་ཉིད་གཞན་དུ་འཛིན་པ་དེ་aལྟར་ངོ་བོ་ཉིད་འདི་མེད་པས་དེའི་ཕྱིར་ཡང་ཆོས་རྣམས་ངོ་བོ་ཉིད་མེད་པ་ཉིད་དུ་འདོད་དོ།།ཕྱི་མ་ཕྱི་མའི་རྟེན་ཡིན་པས།།ངོ་བོ་ཉིད་ནི་མེད་པ་ཡིས།།སྐྱེ་མེད་འགག་མེད་གཟོད་ནས་ཞི།།རང་བཞིན་མྱ་ངན་འདས་པ་གྲུབ།།ངོ་བོ་ཉིད་མེད་པས་ནི་སྐྱེ་བ་མེད་པ་ལ་སོགས་པ་གྲུབ་སྟེ།གང་aཞིག་ངོ་བོ་ཉིད་མེད་པ་དེ་ནི་མ་སྐྱེས་པའོ།།གང་མ་སྐྱེས་པ་དེ་ནི་མ་འགགས་པའོ།།གང་མ་སྐྱེས་པ་དང་
726.	།མ་འགགས་པ་དེ་ནི་གཟོད་མ་ནས་ཞི་བའོ།།གང་གཟོད་མ་ནས་ཞི་བ་དེ་ནི་རང་བཞིན་གྱིས་ཡོངས་སུ་མྱ་ངན་ལས་འདས་པའོ།།དེ་ལྟར་ན་ངོ་བོ་ཉིད་མེད་པ་ལ་སོགས་པ་འདི་དག་ཕྱི་aམ་ཕྱི་མའི་རྟེན་ཡིན་པས་ངོ་བོ་ཉིད་མེད་པས་སྐྱེ་བ་མེད་པ་ལ་སོགས་པ་གྲུབ་པ་
727.	ཡིན་ནོ།།མི་སྐྱེ་བའི་ཆོས་ལ་བཟོད་པ་ཡོངས་སུ་ཚོལ་བ་ལ་ཚིགས་སུ་བཅད་པ་འཕགས་པ་སྟེ།ཐོག་མ་དང་ནི་དེ་ཉིད་གཞན་ཉིད་དང་།།རང་གི་མཚན་ཉིད་རང་དང་གཞན་དུ་འགྱུར།།ཀུན་ནས་ཉོན་མོངས་པ་དང་ཁྱད་aཔར་ལ།།སྐྱེ་བ་མེད་པའི་ཆོས་ལ་བཟོད་པར་བཤད།།ཆོས་བརྒྱད་ལ་སྐྱེ་བ་མེད་པར་བཟོད་པ་ནི་མི་སྐྱེ་བའི་ཆོས་ལ་བཟོད་པའོ།།དེ་ཐོག་མ་ནི་འཁོར་བ་ལ་སྟེ།དེ་ལ་ཐོག་མ་སྐྱེ་བ་མེད་དོ།།དེ་ཉིད་དང་གཞན་ཉིད་ནི་སྔ་མ་དང་ཕྱི་མ་རྣམས་ལ་སྟེ།འཁོར་བ་ན་ཆོས་གང་དག་སྔར་སྐྱེས་aཔ་དེ་དག་ཉིད་སྐྱེ་བ་ནི་མེད་དེ།དེའི་ངོ་བོར་མི་སྐྱེ་བའི་ཕྱིར་རོ།།གཞན་དག་ཀྱང་མ་ཡིན་ཏེ།སྔོན་མེད་པའི་རྣམ་པར་མི་སྐྱེ་བའི་ཕྱིར་རོ།།རང་གི་མཚན་ཉིད་ནི།ཀུན་བརྟགས་པའི་ངོ་བོ་ཉིད་ལ་སྟེ།དེ་ལ་ནི་ནམ་ཡང་སྐྱེ་བ་མེད་དོ།།རང་སྐྱེ་བ་མེད་པ་ནི་གཞན་གྱི་དབང་ལའོ།།གཞན་aདུ་འགྱུར་བ་ནི་ཡོངས་སུ་གྲུབ་པ་ལ་སྟེ།དེ་ལ་ནི་གཞན་དུ་འགྱུར་བར་སྐྱེ་བ་མེད་དོ།།ཀུན་ནས་ཉོན་མོངས་པ་ནི་སྤངས་པ་ལ་སྟེ།ཟད་པ་ཤེས་པ་ཐོབ་པ་ལ་ཀུན་ནས་
728.	ཉོན་མོངས་པ་སྐྱེ་བར་མི་བལྟའོ།།ཁྱད་པར་ནི་སངས་རྒྱས་ཀྱི་ཆོས་ཀྱི་སྐུ་རྣམས་ལ་སྟེ།དེ་དག་ལ་ནི་ཁྱད་པར་དུ་aསྐྱེ་བ་མེད་དོ།།དེ་ལྟར་ན་ཆོས་དེ་དག་ལ་སྐྱེ་བ་མེད་པའི་ཆོས་ལ་བཟོད་པར་བཤད་དོ།།ཐེག་པ་གཅིག་པ་ཉིད་ཡོངས་སུ་ཚོལ་བ་ལ་ཚིགས་སུ་བཅད་པ་བདུན་ཏེ།ཆོས་དང་བདག་མེད་གྲོལ་བ་རྣམས།།མཚུངས་ཕྱིར་རིགས་ནི་ཐ་དད་ཕྱིར།།བསམ་གཉིས་ཐོབ་ཕྱིར་སྤྲུལ་པའི་ཕྱིར།།aམཐར་ཐུག་
729.	ཕྱིར་ན་ཐེག་གཅིག་ཉིད།།ཉན་ཐོས་ལ་སོགས་པའི་ཆོས་ཀྱི་དབྱིངས་ཐ་མི་དད་པས་ན་ཆོས་ཀྱི་དབྱིངས་མཚུངས་པའི་ཕྱིར་ཐེག་པ་གཅིག་པ་ཉིད་དེ།བགྲོད་པར་བྱ་བས་ན་ཐེག་པ་ཡིན་པས་སོ།།ཉན་ཐོས་ལ་སོགས་པའི་གང་ཟག་རྣམས་
730.	བདག་མེད་པ་འདྲ་བས་བདག་མེད་བ(་པ)aམཚུངས་པའི་ཕྱིར་ཐེག་པ་གཅིག་པ་ཉིད་དེ།འགྲོ་བ་པོས་ན་ཐེག་པ་ཡིན་པས་སོ།།རྣམ་པར་གྲོལ་བ་མཚུངས་པའི་ཕྱིར་ཐེག་པ་གཅིག་པ་ཉིད་དེ།འགྲོ་བས་ན་ཐེག་པ་ཡིན་པས་སོ།།ཉན་ཐོས་ལ་སོགས་པའི་རིགས་སུ་མ་ངེས་པ་རྣམས་ཐེག་པ་ཆེན་པོས་ངེས་པར་འབྱུང་བས་ན་
731.	རིགས་aཐ་དད་པའི་ཕྱིར་ཐེག་པ་གཅིག་པ་ཉིད་དེ།འདིས་འགྲོ་བས་ན་ཐེག་པ་ཡིན་པས་སོ།།བསམ་པ་གཉིས་ཐོབ་པའི་ཕྱིར་ཐེག་པ་གཅིག་པ་ཉིད་དེ།སངས་རྒྱས་རྣམས་ཀྱིས་སེམས་ཅན་ཐམས་ཅད་ལ་བདག་ཉིད་ཀྱི་དགོངས་པ་བརྙེས་པའི་ཕྱིར་དང་།ཉན་ཐོས་དེའི་aརིས་སུ་ངེས་པ་སྔོན་བྱང་ཆུབ་ཀྱི་ཚོགས་སྤྱད་པ་རྣམས་སངས་རྒྱས་ཀྱི་མཐུས་དེ་བཞིན་གཤེགས་པས་རྗེས་སུ་བཟུང་བའི་ཁྱད་པར་ཕྱོགས་ཙམ་ཐོབ་པར་བྱ་བའི་ཕྱིར་རྒྱུད་ཐ་མི་དད་པར་མོས་པའི་སྒོ་ནས་བདག་ཉིད་ཀྱིས་སངས་རྒྱས་ཀྱི་དགོངས་པ་ཐོབ་པའི་ཕྱིར་རོ།།དེ་ལྟར་ན་བསམ་
732.	པ་aགཅིག་པ་ཉིད་ཐོབ་པས་སངས་རྒྱས་དང་།ཉན་ཐོས་རྣམས་གཅིག་པའི་ཕྱིར་ཐེག་པ་གཅིག་པ་ཉིད་དོ།།སྤྲུལ་པའི་ཕྱིར་ཐེག་པ་གཅིག་པ་ཉིད་དེ།ཇི་སྐད་དུ།ང་ནི་ལན་བརྒྱ་ཕྲག་དུ་མར་ཉན་ཐོས་ཀྱི་ཐེག་པས་ཡོངས་སུ་མྱ་ངན་ལས་འདས་སོ་ཞེས་གསུངས་པ་ལྟ་བུ་སྟེ།གདུལ་བྱ་
733.	aརྣམས་ཀྱི་དོན་དུ་དེ་ལྟར་སྟོན་པའི་ཕྱིར་རོ།།མཐར་ཐུག་པའི་ཕྱིར་ཡང་ཐེག་པ་གཅིག་པ་ཉིད་དེ།གང་ཕན་ཆད་བགྲོད་པར་བྱ་བ་མེད་པ་དེ་ནི་ཐེག་པ་ཡིན་པས་སངས་རྒྱས་ཉིད་ཁོ་ན་ཐེག་པ་གཅིག་པ་
734.	ཡིན་ནོ།།དེ་ལྟ་བས་ན་མདོ་དེ་དང་དེ་ལས་ནི་དགོངས་
735.	པ་དེ་དང་དེས་ཐེག་པ་གཅིག་པ་aཉིད་དུ་གསུངས་པར་རིག་པར་བྱའི།།ཐེག་པ་གསུམ་མེད་པ་ནི་མཡིན་ནོ།།ཡང་ཅིའི་ཕྱིར་སངས་རྒྱས་རྣམས་ཀྱིས་དགོངས་པ་དེ་དང་དེས་ཐེག་པ་གཅིག་པ་ཉིད་དུ་བཤད་ཅེ་ན།ཁ་ཅིག་དག་ནི་དྲང་ཕྱིར་དང་།།གཞན་དག་ཡང་དག་གཟུང་བའི་ཕྱིར།།རྫོགས་པའི་སངས་རྒྱས་aརྣམས་ཀྱིས་ནི།།མ་ངེས་རྣམས་ལ་ཐེག་གཅིག་བཤད།།ཁ་ཅིག་དྲང་བའི་ཕྱིར་ཞེས་བྱ་བ་ནི་ཉན་ཐོས་ཀྱི་རིགས་ཅན་མ་ངེས་པ་གང་དག་ཡིན་པའོ།།གཞན་དག་ཡང་དག་པར་བཟུང་བའི་ཕྱིར་ཞེས་བྱ་བ་ནི་བྱང་ཆུབ་སེམས་དཔའི་རིགས་ཅན་མ་ངེས་པ་གང་དག་ཡིན་པའོ།།ཉན་aཐོས་མ་ངེས་རྣམ་གཉིས་ཏེ།།ཐེག་དོན་མཐོང་དང་མ་མཐོང་བའི
736.	།།དོན་མཐོང་འདོད་ཆགས་བྲལ་བ་དང་།།འདོད་ཆགས་བྲལ་མིན་འདི་དམན་པའོ།།ཉན་ཐོས་མ་ངེས་པ་ཡང་རྣམ་པ་གཉིས་སུ་རིག་པར་བྱ་སྟེ།ཐེག་པའི་དོན་མཐོང་བ་ནི་བདེན་པ་མཐོང་བ་ཐེག་པ་ཆེན་aཔོསངེས་པར་འབྱུང་བ་གང་ཡིན་པའོ།།ཐེག་པའི་དོན་མ་མཐོང་བ་ནི་བདེན་པ་མ་
737.	མཐོང་བ་ཐེག་པ་ཆེན་པོས་
738.	ངེས་པར་འབྱུང་བ་གང་ཡིན་པའོ།།དོན་མཐོང་བ་ཡང་འདོད་པ་དག་ལས་འདོད་ཆགས་དང་བྲལ་བ་དང་།འདོད་ཆགས་དང་མ་བྲལ་བའོ།།དོན་མཐོང་བ་རྣམ་པ་གཉིས་སུ་བཤད་aཔ་གང་ཡིན་པ་དེ་
739.	ནི་དམན་པ་ཡིན་ཏེ།རྟོག་བ་བུལ་བ་ཡིན་པར་རིག་པར་བྱའོ།།དེ་གཉིས་འཕགས་པའི་ལམ་ཐོབ་པ།།སྲིད་པ་དག་ཏུ་བསྒྱུར་བའི་ཕྱིར།།བསམ་གྱིས་མི་ཁྱབ་བསྒྱུར་བ་ཡི།།སྐྱེ་བ་དང་ནི་ཡང་དག་ལྡན།།དོན་མཐོང་བ་དེ་
740.	གཉིས་ནི་འཕགས་པའི་ལམ་ཐོབ་པ་སྲིད་པ་aདག་ཏུ་བསྒྱུར་བའི་ཕྱིར།།བསམ་གྱིས་མི་ཁྱབ་པར་
741.	བསྒྱུར་བའི་སྐྱེ་བ་དང་ལྡན་པར་རིག་པར་བྱའོ།།འཕགས་པའི་ལམ་དེ་སྐྱེ་བར་བསྒྱུར་བ་ནི་བསམ་གྱིས་མི་ཁྱབ་སྟེ།དེ་ལྟ་བས་ན་བསམ་གྱིས་མི་ཁྱབ་པར་བསྒྱུར་བ་ཡིན་ནོ།།གཅིག་ནི་སྨོན་ལམ་དབང་གིས་ན།།སྐྱེ་བ་རབ་ཏུ་སྒྲུབ་aཔར་བྱེད།།ཅིག་
742.	ཤོས་ཕྱིར་མི་འོང་བ་དང་།།ལྡན་ཕྱིར་སྤྲུལ་པས་རབ་ཏུ་སྒྲུབ།།དེ་གཉིས་ལ་གཅིག་སྟེ་འདོད་ཆགས་དང་མ་བྲལ་བ་གང་ཡིན་པ་དེ་ནི་སྨོན་ལམ་གྱི་དབང་གིས་ཇི་ལྟར་འདོད་པ་བཞིན་དུ་སྐྱེ་བ་འཛིན་ཏོ།།ཅིག་ཤོས་ནི་ཕྱིར་མི་འོང་བ་དང་ལྡན་པའི་སྟོབས་ཀྱིས་སྤྲུལ་པ་དག་aགིས་འཛིན་ཏོ།།དེ་གཉིས་ཡང་དང་ཡང་དུ་ནི།།རང་སེམས་ཀུན་ཏུ་འབྱུང་ལྡན་པས།།མྱ་ངན་འདས་ལ་མངོན་དགའི་ཕྱིར།།རྟོགས་པ་བུལ་་ཡིན་པར་འདོད།།དེ་གཉི་ག་ཡང་རང་གི་
743.	ཉན་ཐོས་ཀྱིས་
744.	སེམས་སྐྱོ་བ་དང་ལྡན་པ་ཡང་དང་ཡང་དུ་ཀུན་ཏུ་འབྱུང་བས་མྱ་ངན་ལས་འདས་པ་aལ་ལྷག་པར་དགའ་བའི་ཕྱིར་རྟོགས་པ་བུལ་བ་ཡིན་པར་འདོད་དེ།ཡུན་རིང་མོ་ཞིག་ན་མངོན་པར་རྫོགས་པར་འཚང་རྒྱ་
745.	བའི་ཕྱིར་རོ།།དོན་བྱས་མ་ཡིན་དེ་སངས་རྒྱས།།མེད་པར་སྐྱེས་ནས་སྤྲུལ་དོན་གཉེར།།བསམ་གཏན་དོན་བརྩོན་དེར་བརྟེན་ནས།།བྱང་ཆུབ་དམ་པ་aའཐོབ་པར་འགྱུར།།བདེན་པ་མཐོང་བ་འདོད་ཆགས་དང་མ་བྲལ་བ་དོན་མ་བྱས་པ་སློབ་པ་གང་ཡིན་པ་དེ་ནི།སངས་རྒྱས་མེད་པའི་དུས་སུ་སྐྱེས་ནས་སྤྲུལ་པ་དོན་དུ་གཉེར་བས་བསམ་གཏན་གྱི་
746.	དོན་དུ་བརྩོན་པར་འགྱུར་ཞིང་སྤྲུལ་པ་དེ་ལ་ཡང་བརྟེན་ནས་རིམ་གྱིས་བྱང་ཆུབ་དམ་aཔ་ཐོབ་
747.	པར་འགྱུར་ངོ༌།།བཅོམ་ལྡན་འདས་ཀྱིས་གནས་སྐབས་གསུམ་ལ་གནས་པ་དེ་ལ་དགོངས་ནས།དཔལ་ཕྲེང་གི་མདོ་ལས་མེའི་དཔེས་ཉན་ཐོས་སུ་གྱུར་ནས།རང་སངས་རྒྱས་སུ་འགྱུར་རོ།།ཕྱིས་ནི་སངས་རྒྱས་སུ་ཡང་འགྱུར་རོ་ཞེས་གསུངས་ཏེ།aགང་གི་ཚེ་སྔོན་བདེན་པ་མཐོང་བའི་གནས་སྐབས་དང་།།གང་གི་ཚེ་སངས་རྒྱས་མེད་པའི་དུས་སུ་བདག་ཉིད་ཀྱིས་བསམ་གཏན་བསྐྱེད་ནས་སྐྱེ་བའི་ལུས་བོར་ཏེ།སྤྲུལ་པའི་ལུས་འཛིན་པ་དང་།གང་གི་ཚེ་བྱང་ཆུབ་དམ་པ་འཐོབ་པའི་གནས་སྐབས་སོ།།རིག་
748.	པའི་གནས་ཡོངས་སུ་aཚོལ་བ་ལ་ཚིགས་སུ་བཅད་པ།རིག་པའི་གནས་ལྔ་དག་ལ་བརྩོན་པར་མ་བྱས་པར།།འཕགས་མཆོག་གིས་
749.	ཀྱང་ཐམས་ཅད་མཁྱེན་ཉིད་མི་འགྱུར་ཏེ།།དེ་ལྟ་བས་ན་གཞན་དག་ཚར་བཅད་རྗེས་གཟུང་དང་།།བདག་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱེད།།རིག་པའི་གནས་ནི་རྣམ་aཔ་ལྔ་སྟེ།ནང་རིག་པ་དང་།གསོ་བ་རིག་པ་དང་།གཏན་ཚིགས་རིག་པ་དང་།སྒྲ་རིག་པ་དང་།བཟོའི་
750.	ལས་ཀྱི་གནས་རིག་
751.	པའོ།།དེ་དག་གང་གི་ཕྱིར་བྱང་ཆུབ་སེམས་དཔས་བཙལ་བར་བྱ་བ་དེ་སྟོན་ཏེ།བྱེ་བྲག་མེད་པར་ནི་ཐམས་ཅད་མཁྱེན་པ་ཉིད་ཐོབ་པར་བྱ་བའི་ཕྱིར་རོ།།aབྱེ་བྲག་ཏུ་ནི་གཏན་ཚིགས་རིག་པ་དང་།སྒྲ་རིག་པ་ནི་གཞན་དེ་དག་ལ་མ་མོས་པ་རྣམས་ཚར་བཅད་པའི་ཕྱིར་ཡོངས་སུ་ཚོལ་ལོ།།གསོ་བ་རིག་པ་དང་།བཟོའི་ལས་ཀྱི་གནས་རིག་པ་ནི་གཞན་དེ་དག་ལ་
752.	མོས་པ་རྣམས་ལ་ཕན་གདགས་པའི་ཕྱིར་ཡོངས་སུ་ཚོལ་ལོ།།ནང་རིག་པ་ནི་aབདག་ཉིད་ཀུན་ཤེས་པར་བྱ་བའི་ཕྱིར་ཡོངས་སུ་ཚོལ་ལོ།།ཁམས་བརྟས་
753.	པ་ཡོངས་སུ་ཚོལ་བ་ལ་ཚིགས་སུ་བཅད་པ་བཅུ་གསུམ་སྟེ།ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱ་བའི་ཕྱིར།ཕ་རོལ་ཏུ་
754.	ཕྱིན་པ་དང་ལྡན་པའི་ཡིད་ལ་བྱེད་པ་གང་དག་ཁམས་བརྟས་
755.	པར་བྱེད་པ་དེ་aདག་ཁོ་ན་ཚིགས་སུ་བཅད་པ་འདི་དག་གིས་བསྟན་ཏོ།།དེ་ལ་ཚིགས་སུ་བཅད་པ་དང་པོ་ནི་འདི་ཡིན་ཏེ།རྒྱུ་དམིགས་ནས་ནི་དགའ་བ་དང་།།རྟེན་ལ་དེ་རྗེས་དྲན་པ་དང་།།འབྲས་བུ་ཐུན་མོང་འདོད་པ་དང་།ཇི་ལྟར་བྱང་ཆུབ་བཞིན་མོས་པའོ།།དེ་དག་ཀྱང་རྒྱུ་དམིགས་ནས་དགའ་aབ་ཡིད་ལ་བྱེད་པ་ནས་བདག་ཉིད་མཆོག་ཏུ་ངེས་པར་འཛིན་པ་ཡིད་ལ་བྱེད་པའི་བར་དག་ཡིན་ནོ།།དེ་ལ་རྒྱུ་དམིགས་ནས་དགའ་བ་ཡིད་ལ་བྱེད་པ་ནི།རེ་ཞིག་དང་པོ་ཁོ་ནར་བྱང་ཆུབ་སེམས་དཔའི་
756.	རིགས་ལ་གནས་པ་བདག་ཉིད་ལ་ཕ་རོལ་ཏུ་ཕྱིན་པ་རྣམས་ཀྱི་རིགས་མཐོང་བ་དང་།རྒྱུ་aདམིགས་ནས་དགའ་བས་ཕ་རོལ་ཏུ་ཕྱིན་པའི་ཁམས་བརྟས་
757.	པར་བྱེད་དོ།།རིགས་ལ་གནས་པ་ནི་
758.	བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པས་དེའི་འོག་ཏུ་རྟེན་ལ་དེ་རྗེས་སུ་དྲན་པ་ཡིད་ལ་བྱེད་པ་སྟེ།བྱང་ཆུབ་སེམས་དཔའ་དེ་བདག་
759.	ཉིད་ལ་ཕ་རོལ་ཏུ་ཕྱིན་aཔ་རྣམས་ཀྱི་རྟེན་དུ་གྱུར་པ་བྱང་ཆུབ་ཀྱི་སེམས་ཡང་དག་པར་རྗེས་སུ་མཐོང་བ་དང་འདི་སྙམ་དུ་འདི་སྐད་
760.	བདག་ལ་བྱང་ཆུབ་ཀྱི་སེམས་ཡོད་པས་ན།།གདོན་མི་ཟ་བར་ཕ་རོལ་ཏུ་ཕྱིན་པ་འདི་དག་ཡོངས་སུ་རྫོགས་པར་འགྱུར་རོ་སྙམ་དུ་ཡིད་ལ་བྱེད་དོ།།སེམས་བསྐྱེད་པ་ནི་ཕ་རོལ་ཏུ་ཕྱིན་པ་aརྣམས་ཀྱིས་རང་དང་གཞན་གྱི་དོན་ལ་རབ་ཏུ་སྦྱོར་བའམ་
761.	འབྲས་བུ་ཐུན་མོང་འདོད་པ་ཡིད་ལ་བྱེད་དེ
762.	།ཕ་རོལ་ཏུ་ཕྱིན་པ་འདི་དག་གི་འབྲས་བུ་ནི་གཞན་དང་ཐུན་མོང་དུ་གྱུར་ཅིག།གཞན་དུ་མ་གྱུར་ཅིག་སྙམ་དུ་མངོན་པར་འདུ་བྱེད་པའི་ཕྱིར་རོ།།རང་དང་གཞན་གྱི་དོན་ལ་རབ་ཏུ་aསྦྱོར་བ་ནི།།ཀུན་ནས་ཉོན་མོངས་པ་མེད་པའི་ཐབས་དེ་ཁོ་ན་ཉིད་ཀྱི་དོན་རྟོགས་པར་འགྱུར་བས་དེའི་འོག་ཏུ་ཇི་ལྟར་བྱང་ཆུབ་པ་བཞིན་དུ་མོས་པ་ཡིད་ལ་བྱེད་པ་སྟེ།ཇི་ལྟར་སངས་རྒྱས་བཅོམ་ལྡན་འདས་རྣམས་ཀྱིས་ཕ་རོལ་ཏུ་ཕྱིན་པ་མངོན་པར་རྫོགས་པར་སངས་རྒྱས་པ་དང་།aམངོན་པར་རྫོགས་པར་འཚང་རྒྱ་བར་འགྱུར་བ་དང་།མངོན་པར་རྫོགས་པར་སངས་རྒྱས་པ་དེ་བཞིན་དུ་བདག་ཀྱང་མོས་སོ་སྙམ་དུ་མངོན་པར་འདུ་བྱེད་པའི་ཕྱིར་རོ།།ཐམས་ཅད་དུ་ཡང་གོ་རིམས་ནི་དེ་ལྟ་བུར་རིག་པར་བྱའོ།།མཐུ་ནི་རྣམ་པ་བཞི་aདག་གིས།།དགའ་དང་ངེས་པར་མི་སྐྱོ་དང་།།མི་མཐུན་ཕྱོགས་དང་གཉེན་པོ་ལ།།སྒྲུབ་པ་རྣམ་པ་བཞི་ཡིན་ནོ།།མཐུས་དགའ་བ་ཡིད་ལ་བྱེད་པ་ནི་མཐུ་རྣམ་པ་བཞི་ཡང་དག་པར་མཐོང་ནས་དགའ་བའི་ཕྱིར་རོ།།མཐུ་རྣམ་པ་བཞི་ནི།མི་མཐུན་aཔའི་ཕྱོགས་སྤོང་བ་དང་།ཚོགས་ཡོངས་སུ་སྨིན་པ་དང་།རང་དང་གཞན་ལ་ཕན་པ་དང་།ཚེ་ཕྱི་མ་ལ་རྣམ་པར་སྨིན་པ་དང་།རྒྱུ་མཐུན་པའི་འབྲས་བུ་འབྱིན་པ་ཉིད་དོ།།སེམས་ཅན་དང།རང་གི་སངས་རྒྱས་ཀྱི་ཆོས་ཡོངས་སུ་སྨིན་པ་ལས་བརྩམས་ཏེ་ངེས་པར་aསྐྱོ་བ་མེད་པ་ཡིད་ལ་བྱེད་པ་ནི་སེམས་ཅན་ཐམས་ཅད་ཀྱི་ལོག་པར་སྒྲུབ་པ་དང་།སྡུག་བསྔལ་འབབ་པ་ཐམས་ཅད་ཀྱི་ངེས་པར་སྐྱོ་བ་མེད་པར་མངོན་པར་འདུ་བྱེད་པའི་ཕྱིར་རོ།།བྱང་ཆུབ་དམ་པ་ཐོབ་
763.	པར་འགྱུར་བའི་ཕྱིར་མི་མཐུན་པའི་ཕྱོགས་དང་གཉེན་པོ་ལ་སྒྲུབ་པ་རྣམ་པ་aབཞི་ཡིད་ལ་བྱེད་པ་ནི་སྦྱིན་པ་ལ་སོགས་པའི་མི་མཐུན་པའི་ཕྱོགས་སེར་སྣ་ལ་སོགས་པ་སོ་སོར་འཆགས་པ་དང་།གཉེན་པོ་སྦྱིན་པ་ལ་སོགས་པ་ལ་རྗེས་སུ་ཡི་རང་བ་དང་།དེའི་ཆེད་ཀྱི་ཆོས་བཤད་པའི་ཕྱིར་སངས་རྒྱས་ལ་གསོལ་བ་གདབ་པ་དང་།དེ་དག་བྱང་ཆུབ་ཏུ་བསྔོ་བའོ།།aརབ་དང་ཡང་དག་ནོད་པ་དང་།།གཞན་ལ་སྦྱིན་པར་འདུན་པ་དང་།།གོ་ཆ་དང་ནི་སྨོན་ལམ་དང་།།མངོན་པར་དགའ་དང་བྱ་བའི་ཡིད།།མོས་པའི་སྟོབས་བསྐྱེད་པ་ལས་བརྩམས་ནས།ཕ་རོལ་ཏུ་ཕྱིན་པའི་ཆེད་ཀྱི་ཆོས་དང་དོན་ལ་རབ་ཏུ་དང་བ་ཡིད་ལ་བྱེད་པའོ།།ཆོས་ཡོངས་སུ་aཚོལ་བ་ལས་བརྩམས་ཏེ་ཡང་དག་པར་ནོད་པ་ཡིད་ལ་བྱེད་པ་ནི།ཆོས་དེ་ཉིད་ལ་མི་སྨོད་པའི་ཚུལ་གྱིས་ཡོངས་སུ་འཛིན་པའི་ཕྱིར་རོ།།བཤད་པ་ལས་བརྩམས་ནས།སྦྱིན་པར་འདུན་པ་ཡིད་ལ་བྱེད་པ་ནི།།གཞན་དག་ལ་ཆོས་དང་དོན་རབ་ཏུ་བཤད་པའི་ཕྱིར་རོ།།སྒྲུབ་པ་aལས་བརྩམས་ཏེ་གོ་ཆ་ཡིད་ལ་བྱེད་པ་ནི།སྦྱིན་པ་ལ་སོགས་པ་ཡོངས་སུ་རྫོགས་པར་བྱ་བའི་ཕྱིར་གོ་ཆ་
764.	གྱོན་པའི་ཕྱིར་རོ།།སྨོན་ལམ་ཡིད་ལ་བྱེད་པ་ནི།དེ་ཡོངས་སུ་རྫོགས་པའི་རྐྱེན་
765.	དང་ཕྲད་པར་བྱ་བའི་ཕྱིར་རོ།།མངོན་པར་དགའ་བ་ཡིད་ལ་བྱེད་པ་ནི།ཀྱེ་མ་བདག་ནི་aསྦྱིན་པ་ལ་སོགས་པ་སྒྲུབ་པས་ཡང་དག་པར་སྒྲུབ་པར་བྱེད་དོ་སྙམ་དུ་མངོན་པར་དགའ་བའི་ཕྱིར་ཏེ།ཡིད་ལ་བྱེད་པ་གསུམ་པོ་འདི་དག་ཁོ་ན་གདམས་ངག་རྗེས་སུ་སྟོན་པ་དང་སྦྱར་བར་བྱའོ།།ཐབས་དང་ལྡན་པའི་ལས་ཡིད་ལ་བྱེད་པ་ནི་ཀུན་ཏུ་རྟོག་
766.	པ་དག་གིས་རྣམ་པ་aཐམས་ཅད་དུ་སྦྱིན་པ་ལ་སོགས་པ་ལ་སྦྱོར་བ་ཡིད་ལ་བྱེད་པའི་ཕྱིར་རོ།།སྦྱིན་སོགས་རྣམ་པ་དྲུག་ལ་ནི།།མཐུ་ཐོབ་པ་དང་ཡོངས་སྨིན་དང་།།མཆོད་པ་དང་ནི་བསྟེན་པ་ལ།།ཡང་དག་སྤྲོ་བ་མཆོག་དང་བརྩེ།།སྤྲོ་བ་ཡིད་ལ་བྱེད་པ་ནི་རྣམ་པ་བཞི་སྟེ།སྦྱིན་པ་ལ་སོགས་པ་རྣམ་པ་aདྲུག་པོ་སྦྱིན་པའི་
767.	སྦྱིན་པ་ནས་ཤེས་རབ་ཀྱི་སྦྱིན་པའི་བར་དང་།དེ་བཞིན་དུ་ཚུལ་ཁྲིམས་ལ་སོགས་པ་རྣམ་པ་དྲུག་ལ་མཐུ་ཐོབ་པ་དང་།ཕ་རོལ་ཏུ་ཕྱིན་པ་དག་ཁོ་ནས་བསྡུ་བའི་དངོས་པོའི་སྦྱོར་བས་སེམས་ཅན་ཡོངས་སུ་སྨིན་པ་དང་།མཆོད་པ་སྟེ།སྦྱིན་པས་རྙེད་པ་དང་།aབཀུར་སྟིའི་མཆོད་པ་དང་།ལྷག་མ་རྣམས་ཀྱིས་སྒྲུབ་པའི་མཆོད་པ་དང་།ཕ་རོལ་ཏུ་ཕྱིན་པ་ཕྱིན་ཅི་མ་ལོག་པར་འདོམས་པའི་དོན་དུ་དགེ་བའི་བཤེས་གཉེན་བསྟེན་པ་ལ་སྤྲོ་བ་ཡིད་ལ་བྱེད་པར་རིག་པར་བྱའོ།།བརྩེ་བ་ཡིད་ལ་བྱེད་པ་ནི་ཚད་མེད་པ་བཞིས་ཡིན་ཏེ།སྦྱིན་པ་ལ་aསོགས་པ་སྒྲུབ་པས་བྱམས་པ་དང་།སེར་སྣ་ལ་སོགས་པ་དང་འགྲོགས་པས་སེམས་ཅན་རྣམས་ལ་སྙིང་རྗེ་བ་དང་།སེམས་ཅན་སྦྱིན་པ་ལ་སོགས་པ་དང་ལྡན་པ་རྣམས་ལ་དགའ་བ་དང་།དེ་དག་ལ་ཀུན་ནས་ཉོན་མོངས་པ་མེད་པར་མོས་པའི་སྒོ་ནས་བཏང་སྙོམས་སུ་བྱེད་པ་aཡིན་ནོ།།མ་བྱས་ངན་པར་བྱས་པ་ལ།།ངོ་ཚ་འགྱོད་དང་ཡུལ་ལ་དགའ།།སྐྱོ་ལ་དགྲ་བོའི་འདུ་ཤེས་དང་།།འགོད་དང་བརྗོད་པའི་བློ་གྲོས་སོ།།ངོ་ཚ་ཤེས་པའི་ཆོས་ལས་བརྩམས་ཏེ།ངོ་ཚ་བ་ཡིད་ལ་བྱེད་པ་ནི་སྦྱིན་པ་ལ་སོགས་པ་མ་བྱས་པའམ།ཡོངས་སུ་མ་aརྫོགས་པའམ།ལོག་པར་བྱས་པ་དག་ལ་ངོ་ཚ་བའོ།།ངོ་ཚ་ནས་ནི་འཇུག་པ་དང་ལྡོག་པར་བྱ་བའི་ཕྱིར་དང་།ཡུན་མི་རིང་བར་འགྱོད་པར་བྱེད་དོ།།མགུ་བ་ལས་བརྩམས་ཏེ་སྦྱིན་པ་ལ་སོགས་པ་དམིགས་པ་ལ་དགའ་བ་ཡིད་ལ་བྱེད་པ་ནི་སེམས་རྣམ་པར་གཡེང་བ་མེད་aཔར་ཀུན་ཏུ་འཛིན་པའི་ཕྱིར་རོ།།སྐྱོ་བ་མེད་པ་
768.	ཡིད་ལ་བྱེད་པ་ནི་སྦྱིན་པ་ལ་སོགས་པ་ལ་སྦྱོར་བས་སྐྱོ་བ་ལ་དགྲ་བོའི་འདུ་ཤེས་སུ་བྱེད་པའི་ཕྱིར་རོ།།འགོད་པར་འདུན་པ་ཡིད་ལ་བྱེད་པ་ནི།ཕ་རོལ་ཏུ་ཕྱིན་པ་དང་ལྡན་པའི་བསྟན་བཅོས་ལ་འགོད་པར་མངོན་པར་འདུ་བྱེད་པའི་ཕྱིར་རོ།།aའཇིག་རྟེན་གྱི་
769.	ཤེས་པ་ཉིད་ལས་བརྩམས་ཏེ་བརྗོད་པ་ཡིད་ལ་བྱེད་པ་ནི།བསྟན་བཅོས་དེ་ཉིད་འཇིག་རྟེན་ལ་སྣོད་ཇི་ལྟ་བ་བཞིན་དུ་
770.	བརྗོད་པར་མངོན་པར་འདུ་བྱེད་པའི་ཕྱིར་རོ།།སྦྱིན་སོགས་རྫོགས་པའི་བྱང་ཆུབ་ཀྱི།།རྟེན་ཡིན་དབང་ཕྱུག་ལ་སོགས་མིན།།aགཉིས་པོ་དག་ལ་སྐྱོན་དང་ནི།།ཡོན་ཏན་སོ་སོ་ཡང་དག་རིག།རྟེན་ཡིད་ལ་བྱེད་པ་ནི་བྱང་ཆུབ་འཐོབ་པའི་རྟེན་ནི་སྦྱིན་པ་ལ་སོགས་པ་ཡིན་གྱི།དབང་ཕྱུག་ལ་སོགས་པ་མ་ཡིན་པའི་ཕྱིར་རོ།།སོ་སོ་ཡང་དག་པར་རིག་པ་ཡིད་ལ་བྱེད་པ་ནི་སེར་སྣ་དང་སྦྱིན་པ་ལ་སོགས་པ་མི་aམཐུན་པའི་ཕྱོགས་དང་གཉེན་པོ་དག་ལ་སྐྱོན་དང་ཡོན་ཏན་དུ་སོ་སོ་ཡང་དག་པར་རིག་པའི་ཕྱིར་རོ།།བསགས་པ་རྗེས་སུ་དྲན་པ་ཡིས།།དགའ་དང་དོན་ཆེན་མཐོང་བ་དང་།།རྣལ་འབྱོར་རྣམ་པར་མི་རྟོག་དང་།།དེ་འཛིན་རྐྱེན་དང་ཕྲད་འདོད་པ།།བསགས་པ་རྗེས་སུ་དྲན་པས་དགའ་aབ་ཡིད་ལ་བྱེད་པ་ནི།སྦྱིན་པ་ལ་སོགས་པ་བསགས་ན་བསོད་ནམས་དང་ཡེ་ཤེས་ཀྱི་ཚོགས་བསགས་པར་ཡང་དག་པར་མཐོང་བའི་ཕྱིར་རོ།།དོན་ཆེན་པོ་མཐོང་བ་ཡིད་ལ་བྱེད་པ་ནི།སྦྱིན་པ་ལ་སོགས་པ་བྱང་ཆུབ་ཀྱི་ཕྱོགས་དང་མཐུན་པའི་ངོ་བོའི་དོན་གྱིས་བྱང་ཆུབ་ཆེན་པོ་འཐོབ་aཔའི་དོན་དུ་ཡང་དག་པར་མཐོང་བའི་ཕྱིར་རོ།།འདོད་པ་ཡིད་ལ་བྱེད་པ་ནི་དེ་ཡང་རྣམ་པ་བཞི་སྟེ།རྣལ་འབྱོར་འདོད་པ་ཡིད་ལ་བྱེད་པ་ནི།ཞི་གནས་དང་ལྷག་མཐོང་གི་རྣལ་འབྱོར་སྒོམ་པར་འདོད་པའི་ཕྱིར་རོ།།རྣམ་པར་མི་རྟོག་པ་འདོད་པ་ཡིད་ལ་བྱེད་པ་ནི་ཕ་རོལ་ཏུ་ཕྱིན་པ་ཡོངས་aསུ་རྫོགས་པར་བྱ་བའི་དོན་དུ་ཐབས་ལ་མཁས་པར་འདོད་པའི་ཕྱིར་རོ།།འཛིན་པར་
771.	འདོད་པ་ཡིད་ལ་བྱེད་པ་ནི།ཕ་རོལ་ཏུ་ཕྱིན་པའི་ཆེད་ཀྱི་ཆོས་དང་དོན་འཛིན་པར་འདོད་པའི་ཕྱིར་རོ།།རྐྱེན་དང་ཕྲད་པར་འདོད་པ་ཡིད་ལ་བྱེད་པ་ནི།ཡང་དག་པའི་སྨོན་ལམ་མངོན་པར་འདུ་བྱེད་པའི་aཕྱིར་རོ།།ལོག་པར་འཛིན་པ་རྣམ་པ་བདུན།།སྤོང་བའི་མཐུ་ནི་ཐོབ་པ་དང་།།ངོ་མཚར་ངོ་མཚར་མེད་པ་ལ།།འདུ་ཤེས་རྣམ་པ་བཞི་ཉིད་དོ།།ཕ་རོལ་ཏུ་ཕྱིན་པ་རྣམས་ཀྱིས་ལོག་པར་འཛིན་པ་རྣམ་པ་བདུན་སྤོང་བའི་མཐུ་ཐོབ་པ་ཡིད་ལ་བྱེད་པ་ལ་ལོག་པར་འཛིན་པ་རྣམ་པ་aབདུན་ནི་མེད་པ་ལ་ཡོད་པར་འཛིན་པ་དང་།ཉེས་པ་དང་ལྡན་པ་ལ་ཡོན་ཏན་དང་ལྡན་པ་ཉིད་དུ་འཛིན་པ་དང་།ཡོན་ཏན་དང་ལྡན་པ་ལ་ཡོན་ཏན་དང་ལྡན་པ་མ་ཡིན་པ་ཉིད་དུ་འཛིན་པ་དང་།འདུ་བྱེད་ཐམས་ཅད་ལ་རྟག་པ་དང་།བདེ་བར་ལོག་པར་འཛིན་aཔ་གཉིས་དང་།ཆོས་ཐམས་ཅད་ལ་བདག་ཏུ་ལོག་པར་འཛིན་པ་དང་།མྱ་ངན་ལས་འདས་པ་ལ་མ་ཞི་བར་ལོག་པར་འཛིན་པ་སྟེ།དེ་དག་གི་གཉེན་པོར་སྟོང་པ་ཉིད་ལ་སོགས་པའི་ཏིང་ངེ་འཛིན་གསུམ་དང་།ཆོས་ཀྱི་སྡོམ་བཞི་སྟོན་ཏོ།།ངོ་མཚར་ལ་འདུ་aཤེས་རྣམ་པ་བཞི་ཡིད་ལ་བྱེད་པ་ནི།ཕ་རོལ་ཏུ་ཕྱིན་པ་རྣམས་ལ་རྒྱ་ཆེ་བའི་འདུ་ཤེས་དང་།ཡུན་རིང་བའི་འདུ་ཤེས་དང་།ལན་ལ་རེ་བ་མེད་པའི་འདུ་ཤེས་དང་།རྣམ་པར་སྨིན་པ་ལ་མི་ལྟ་བའི་འདུ་ཤེས་སོ།།ངོ་མཚར་མེད་པ་ལ་ཡང་འདུ་ཤེས་རྣམ་པ་བཞི་ཡིད་ལ་བྱེད་དེ།aངོ་མཚར་མེད་པ་རྣམ་པ་བཞི་ནི།ཕ་རོལ་ཏུ་ཕྱིན་པ་རྣམས་རྒྱ་ཆེ་བ་དང་ཡུན་རིང་བ་ཉིད་ཡིན་ན་འབྲས་བུ་སངས་རྒྱས་ཉིད་མངོན་པར་འགྲུབ་པ་དང་།གཉིས་པོ་དེ་ཉིད་ཡོད་ན་རང་དང་གཞན་ལ་སེམས་མཉམ་པར་འཇོག་པ་དང་།དེ་དག་པས་ཁྱད་པར་དུ་འཕགས་པ་བརྒྱ་བྱིན་ལ་སོགས་aཔ་ལས་མཆོད་པ་ལ་སོགས་པ་རྙེད་དུ་ཟིན་ཀྱང་ལན་ལ་རེ་བ་མེད་པ་དང་།འཇིག་རྟེན་ཐམས་ཅད་ལས་མངོན་པར་འཕགས་པའི་ལུས་དང་ལོངས་སྤྱོད་འཐོབ་ཏུ་ཟིན་ཀྱང་རྣམ་པར་སྨིན་པ་ལ་མི་ལྟ་བ་ཉིད་དོ།།སེམས་ཅན་རྣམས་ལ་སྙོམས་པ་དང་།།བདག་ཉིད་ཆེན་པོ་མཐོང་བ་དང་།།aགཞན་གྱི་ཡོན་ཏན་ལན་རེ་
772.	དང་།།གསུམ་དུ་སྨོན་དང་རྒྱུན་དུའོ།།སྙོམས་པ་ཡིད་ལ་བྱེད་པ་ནི།།སྦྱིན་པ་ལ་སོགས་པས་སེམས་ཅན་ཐམས་ཅད་ལ་མཉམ་པ་ཉིད་དུ་
773.	འཇུག་པར་མངོན་པར་འདུ་བྱེད་པའི་ཕྱིར་རོ།།བདག་ཉིད་ཆེན་པོ་མཐོང་བ་ཡིད་ལ་བྱེད་པ་ནི་ཕ་རོལ་ཏུ་ཕྱིན་པ་རྣམས་aསེམས་ཅན་ལ་ཕན་པ་ཉིད་དུ་ཡང་དག་པར་མཐོང་བའི་ཕྱིར་རོ།།ལན་རེ་བ་ཡིད་ལ་བྱེད་པ་ནི།གཞན་དག་ལ་སྦྱིན་པ་ལ་སོགས་པའི་ཡོན་ཏན་ལ་འཇུག་པས་སོ།།སྨོན་པ་ཡིད་ལ་བྱེད་པ་ནི།སེམས་ཅན་དག་ལ་ཕ་རོལ་ཏུ་ཕྱིན་པ་རྣམས་གནས་གསུམ་དུ་སྨོན་པའི་ཕྱིར་ཏེ།བྱང་aཆུབ་སེམས་དཔའི་སའི་མཐར་ཐུག་པ་དང་།སངས་རྒྱས་ཀྱི་སའི་མཐར་ཐུག་པ་དང་།སེམས་ཅན་གྱི་དོན་བྱེད་པར་
774.	སྨོན་པའི་ཕྱིར་རོ།།རྒྱུན་དུ་ཡིད་ལ་བྱེད་པ་ནི།།སྦྱིན་པ་ལ་སོགས་པས་དུས་དོན་ཡོད་པར་བྱེད་པར་
775.	མངོན་པར་འདུ་བྱེད་པའི་ཕྱིར་རོ།།སངས་aརྒྱས་བསྟན་པ་སྒྲུབ་
776.	པའི་ཕྱིར།།ཚུ་
777.	རོལ་མི་གནས་སེམས་པ་དང་།།དེས་
778.	དམན་དར་བའི་སེམས་ཅན་ལ།།མི་དགའ་བ་དང་རབ་དགའ་བའོ།།ཡང་དག་པའི་སྦྱོར་བ་ཡིད་ལ་བྱེད་པ་ནི།ཕྱིན་ཅི་མ་ལོག་པར་སྒྲུབ་པའི་ཕྱིར་ཚུ་རོལ་དུ་མི་གནས་པའི་ཡིད་ལ་བྱེད་པའི་ཕྱིར་རོ།།མི་དགའ་བ་aཡིད་ལ་བྱེད་པ་ནི།སེམས་ཅན་སྦྱིན་པ་ལ་སོགས་པས་དམན་པ་རྣམས་ལའོ།།དགའ་བ་ཡིད་ལ་བྱེད་པ་ནི།སེམས་ཅན་སྦྱིན་པ་ལ་སོགས་པས་དར་བ་རྣམས་ལའོ།།སྒོམ་པ་བཅོས་དང་ཡང་དག་ལ།།མ་དད་པ་དང་དད་པ་དང་།།དང་དུ་མི་ལེན་ཡིད་བྱེད་དང་།།ལུང་བསྟན་aངེས་པར་དགའ་བའོ།།མ་དད་པ་ཡིད་ལ་བྱེད་པ་ནི།ཕ་རོལ་ཏུ་ཕྱིན་པ་ལྟར་བཅོས་པ་བསྒོམ་
779.	པ་ལའོ།།དད་པ་ཡིད་ལ་བྱེད་པ་ནི་ཡང་དག་པ་ལའོ།།དང་དུ་མི་ལེན་པ་ཡིད་ལ་བྱེད་པ་ནི།།སེར་སྣ་ལ་སོགས་པའི་མི་མཐུན་པའི་ཕྱོགས་སྦྱིན་པ་ལ་སོགས་པས་འདུལ་བར་མངོན་པར་aའདུ་བྱེད་པའི་ཕྱིར་རོ།།དགའ་བ་ཡིད་ལ་བྱེད་པ་ནི་རྣམ་པ་གཉིས་ཏེ།ཕ་རོལ་ཏུ་ཕྱིན་པ་ཡོངས་སུ་རྫོགས་པ་ལུང་བསྟན་པ་འཐོབ་པར་དགའ་བ་ཡིད་ལ་བྱེད་པ་དང་།ཕ་རོལ་ཏུ་ཕྱིན་པ་ངེས་པའི་ས་ལ་གནས་པ་འཐོབ་པར་དགའ་བ་ཡིད་ལ་བྱེད་པའོ།།ཕྱི་མའི་ཚེ་ལ་མཐོང་བའི་aཕྱིར།འཇུག་སེམས་མཉམ་པར་ལྟ་བའི་ཕྱིར།།མཆོག་ཆོས་རྣམས་ལ་ཞུགས་པ་ཡིས།།བདག་ཉིད་མཆོག་ཏུ་ངེས་འཛིན་ཕྱིར།།ཚེ་ཕྱི་མ་ལ་མཐོང་བའི་ཕྱིར་འཇུག་པ་
780.	ཡིད་ལ་བྱེད་པ་
781.	ནི།བྱང་ཆུབ་སེམས་དཔའ་ཡིན་ཕན་ཆད་འགྲོ་བ་གང་དུ་སོན་ཡང་སྦྱིན་པ་ལ་སོགས་པ་གདོན་མི་ཟ་བར་aབྱ་དགོས་སོ་སྙམ་དུ་མངོན་པར་འདུ་བྱེད་པའི་ཕྱིར་རོ།།མཉམ་པ་ཉིད་དུ་ལྟ་བ་ཡིད་ལ་བྱེད་པ་ནི་དེ་ལས་གཞན་པའི་བྱང་ཆུབ་སེམས་དཔའ་རྣམས་དང་བདག་ལྷན་ཅིག་ཕ་རོལ་ཏུ་ཕྱིན་པ་རྟག་ཏུ་བྱ་བར་མོས་པའི་ཕྱིར་རོ།།བདག་ཉིད་མཆོག་ཏུ་ངེས་པར་འཛིན་པ་ཡིད་ལ་བྱེད་པ་ནི།ཕ་རོལ་ཏུ་aཕྱིན་པ་མཆོག་གི་ཆོས་ལ་ཞུགས་པས་བདག་ཉིད་གཙོ་བོའི་ངོ་བོར་ཡང་དག་པར་མཐོང་བའི་ཕྱིར་རོ།།ཕ་རོལ་ཕྱིན་བཅུའི་རྒྱུས་བྱུང་བ།དགེ་བ་ཡིད་ལ་བྱེད་འདི་དག།རྟག་ཏུ་བྱང་ཆུབ་སེམས་དཔའ་ཡི།།ཁམས་ནི་བརྟས་
782.	པར་བྱེད་པ་ཡིན།།ཞེས་བྱ་བ་ནི།མཇུག་སྡུད་པའི་ཚིགས་སུ་aབཅད་པ་སྟེ་དོན་གོ་བར་ཟད་དོ།།ཆོས་ཡོངས་སུ་ཚོལ་བའི་རབ་ཏུ་དབྱེ་བ་ལ་ཚིགས་སུ་བཅད་པ་གཉིས་ཏེ།རྒྱས་དང་ལྷག་པའི་བསམ་དང་ཆེན་པོ་ནི།།བརྟན་པའི་ཡོངས་སུ་ཚོལ་བ་ཡིན་པར་འདོད།།དེ་དག་གི་
783.	ནི་སྤང་དང་བཅས་པ་དང་།།སྤང་བ་མེད་དང་དེ་བཞིན་དབང་འབྱོར་aཔའོ།།བྱང་ཆུབ་སེམས་དཔའ་རྣམས་ཀྱི་ཚོལ་བ་ནི།།སྐུ་མེད་པ་དང་བཅས་དང་སྐུ་ཐོབ་དང་།།སྐུ་ཡོངས་རྫོགས་དང་ང་རྒྱལ་མང་བ་དང་།།ང་རྒྱལ་ཕྲ་དང་ང་རྒྱལ་མེད་པར་འདོད།།ཆོས་ཡོངས་སུ་ཚོལ་བ་ནི་རྣམ་པ་བཅུ་གསུམ་སྟེ།རྒྱས་པ་
784.	ནི་ཐོས་པ་ལ་མོས་པ་རྒྱས་aཔས་སོ།།ལྷག་པའི་བསམ་པ་ནི་ཆོས་ཀྱི་སྒོའི་རྒྱུན་གྱིས་སོ།།ཆེན་པོ་ནི་དབང་འབྱོར་པ་ཐོབ་པ་རྣམས་ཀྱིའོ།།སྤང་བ་དང་བཅས་པ་ནི་དང་པོའོ།།སྤང་བ་མེད་པ་
785.	ནི་གཉིས་པའོ།།དབང་འབྱོར་པ་ནི་གསུམ་པའོ།།སྐུ་མེད་པ་ནི་ཐོས་པ་དང་བསམས་
786.	པ་ལས་བྱུང་བ་སྟེ།ཆོས་aཀྱི་སྐུ་དང་བྲལ་བའི་ཕྱིར་རོ།།སྐུ་དང་བཅས་པ་ནི་མོས་པས་སྤྱོད་པ་ནི་བསྒོམས་
787.	པ་ལས་བྱུང་བའོ།།སྐུ་ཐོབ་པ་ནི་ས་བདུན་པོ་
788.	དག་ལའོ།།སྐུ་ཡོངས་སུ་རྫོགས་པ་ནི་ས་ལྷག་མ་རྣམས་ལའོ།།ང་རྒྱལ་མང་བ་ནི་མོས་པས་སྤྱོད་པའི་ས་ལའོ།།ང་རྒྱལ་ཕྲ་བ་ནི་ས་བདུན་པ་དག་aལའོ།།ང་རྒྱལ་མེད་པ་ནི་ས་ལྷག་མ་རྣམས་ལའོ།།རྒྱུ་གཉིས་
789.	ཀྱི་ཆོས་ཡོངས་སུ་བཙལ་བ་ལ་ཚིགས་སུ་བཅད་པ།བསྟན་བཅོས་
790.	གཟུགས་དང་གཟུགས་མིན་
791.	ལ།།མཚན་དང་དེ་བཞིན་ནད་མེད་དང་།།མངོན་ཤེས་རྣམས་ཀྱིས་དབང་ཕྱུག་དང་།།དེ་ཟད་མི་ཤེས་ཉིད་ཀྱི་རྒྱུ།།aཆོས་ནི་གཟུགས་ལ་ནི་མཚན་གྱི་རྒྱུའོ།།གཟུགས་མ་ཡིན་པ་ལ་ནི་ནད་མེད་པའི་རྒྱུ་སྟེ།ཉོན་མོངས་པའི་ནད་རབ་ཏུ་ཞི་བར་བྱེད་པའི་ཕྱིར་རོ།།མངོན་པར་ཤེས་པ་རྣམས་ཀྱིས་དབང་ཕྱུག་གི་རྒྱུ་ཡང་ཡིན་ནོ།།དེ་དག་ཟད་མི་ཤེས་པ་ཉིད་ཀྱི་རྒྱུ་ཡང་ཡིན་ཏེ།ཕུང་པོའི་
792.	ལྷག་མ་aམ་ལུས་པའི་མྱ་ངན་ལས་འདས་པ་ན་ཡང་རྒྱུན་མི་འཆད་པའི་ཕྱིར་རོ།།དེ་ཉིད་ཀྱི་ཕྱིར་ཚངས་པས་ཞུས་པའི་མདོ་ལས།ཆོས་བཞི་དང་ལྡན་པའི་བྱང་ཆུབ་སེམས་དཔའ་རྣམས་ཆོས་ཡོངས་སུ་ཚོལ་བར་འགྱུར་ཏེ།དཀོན་པའི་དོན་གྱིས་རིན་aཔོ་ཆེའི་འདུ་ཤེས་དང་།ཉོན་མོངས་པའི་ནད་རབ་ཏུ་ཞི་བར་བྱེད་པའི་དོན་གྱིས་སྨན་གྱི་འདུ་ཤེས་དང་།ཆུད་མི་ཟ་བའི་དོན་གྱིས་ནོར་གྱི་
793.	འདུ་ཤེས་དང་།སྡུག་བསྔལ་ཐམས་ཅད་རབ་ཏུ་ཞི་བའི་དོན་གྱིས་མྱ་ངན་ལས་འདའ་བའི་འདུ་ཤེས་དང་ལྡན་པ་ཞེས་གསུངས་སོ།།aམཚན་རྣམས་ནི་མཛེས་པར་བྱེད་པའི་ཕྱིར་རིན་པོ་ཆེ་ལྟ་བུ་སྟེ།དེ་བས་ན་དེའི་རྒྱུ་ཡིན་པའི་ཕྱིར་ཆོས་ལ་རིན་པོ་ཆེར་འདུ་ཤེས་སོ།།ནད་མེད་པའི་རྒྱུ་ཡིན་པའི་ཕྱིར་སྨན་དུ་འདུ་ཤེས་སོ།།མངོན་པར་ཤེས་པ་རྣམས་ཀྱིས་དབང་ཕྱུག་གི་རྒྱུ་ཡིན་པའི་ཕྱིར་ནོར་དུ་འདུ་ཤེས་སོ།།aདེ་དག་ཟད་མི་ཤེས་པ་ཉིད་ཀྱི་རྒྱུ་ཡིན་པའི་ཕྱིར་མྱ་ངན་ལས་འདས་པར་འདུ་ཤེས་ཏེ།ཟད་པས་འཇིགས་པ་མེད་པའི་དོན་གྱིས་སོ།།རྣམ་པར་རྟོག་པ་ཡོངས་སུ་ཚོལ་བའི་ཚིགས་སུ་བཅད་པ།རྒྱལ་བའི་སྲས་རྣམས་ཀྱིས་ནི་མེད་དང་ཡོད་པ་དང།།སྒྲོ་འདོགས་སྐུར་aཔའི་རྟོག་
794.	དང་གཅིག་ཉིད་དུ་མ་ཉིད།།རང་དང་ཁྱད་པར་རྟོག་དང་མིང་དོན་ཇི་བཞིན་དུ།།མངོན་པར་ཞེན་པའི་རྟོག་པ་ཡང་དག་སྤང་བར་བྱ།།བྱང་ཆུབ་སེམས་དཔས་རྣམ་པར་རྟོག་པ་རྣམ་པ་
795.	བཅུ་སྤང་བར་བྱ་སྟེ།མེད་པར་རྣམ་པར་རྟོག་པ་ནི་གང་གི་གཉེན་པོར་ཤེས་རབ་ཀྱི་ཕ་རོལ་aཏུ་ཕྱིན་པ་ལས།འདི་ལ་བྱང་ཆུབ་སེམས་དཔས་བྱང་ཆུབ་སེམས་དཔའ་ཉིད་དུ་ཡོད་པར་ཞེས་གསུངས་པ་ཡིན་ནོ།།ཡོད་པར་རྣམ་པར་རྟོག་པ་ནི་གང་གི་གཉེན་པོར་བྱང་ཆུབ་སེམས་དཔའ་ཡང་དག་པར་རྗེས་སུ་མི་མཐོང་ཞེས་བྱ་བ་ལ་སོགས་པ་གསུངས་པ་ཡིན་ནོ།།སྒྲོ་འདོགས་aཔའི་རྣམ་པར་རྟོག་པ་ནི་གང་གི་གཉེན་པོར་ཤཱ་རིའི་བུ་གཟུགས་ནི་གཟུགས་ཀྱི་ངོ་བོ་ཉིད་ཀྱིས་སྟོང་ངོ་ཞེས་གསུངས་པ་ཡིན་ནོ།།སྐུར་པ་འདེབས་པའི་རྣམ་པར་རྟོག་པ་ནི་གང་གི་
796.	གཉེན་པོར་སྟོང་པ་ཉིད་ཀྱིས་ནི་མ་ཡིན་ནོ་ཞེས་གསུངས་པ་ཡིན་ནོ།།གཅིག་པ་ཉིད་དུ་རྣམ་པར་aརྟོག་པ་ནི་གང་གི་
797.	གཉེན་པོར་གཟུགས་ཀྱི་སྟོང་པ་ཉིད་གང་ཡིན་པ་དེ་ནི་གཟུགས་མ་ཡིན་ནོ་ཞེས་གསུངས་པ་ཡིན་ནོ།།ཐ་དད་པ་ཉིད་དུ་རྣམ་པར་རྟོག་པ་གང་གི་
798.	གཉེན་པོར་སྟོང་པ་ཉིད་ལས་ཀྱང་གཟུགས་གཞན་མ་ཡིན་ཏེ།གཟུགས་ཉིད་སྟོང་པ་ཉིད་སྟོང་པ་ཉིད་གཟུགས་སོ་ཞེས་aགསུངས་པ་ཡིན་ནོ།།རང་གི་མཚན་ཉིད་ལ་རྣམ་པར་རྟོག་པ་ནི་གང་གི་གཉེན་པོར་གཟུགས་གང་ཡིན་པ་དེ་ནི་མིང་ཙམ་མོ་ཞེས་གསུངས་པ་ཡིན་ནོ།།ཁྱད་པར་ལ་རྣམ་པར་རྟོག་པ་ནི་གང་གི་གཉེན་པོར་གཟུགས་ལ་ནི་སྐྱེ་བ་ཡང་མེད།འགག་པ་ཡང་མེད།ཀུན་ནས་ཉོན་མོངས་པ་aཡང་མེད།རྣམ་པར་བྱང་བ་ཡང་མེད་དོ་ཞེས་གསུངས་པ་ཡིན་ནོ།།མིང་ཇི་ལྟ་བ་དེ་བཞིན་དུ་དོན་
799.	མངོན་པར་ཞེན་པའི་རྣམ་པར་རྟོག་པ་ནི་གང་
800.	གི་གཉེན་པོར་མིང་ནི་བཅོས་མ་སྟེ་ཞེས་བྱ་བ་ལ་སོགས་པ་གསུངས་པ་ཡིན་ནོ།།དོན་ཇི་ལྟ་བར་མིང་དུ་མངོན་པར་ཞེན་པའི་རྣམ་པར་རྟོག་པ་ནི་aགང་གི་གཉེན་པོར་བྱང་ཆུབ་སེམས་དཔས་མིང་དེ་དག་ཡང་དག་པར་རྗེས་སུ་མི་མཐོང་ངོ༌།།ཡང་དག་པར་རྗེས་སུ་མ་མཐོང་ན་མངོན་པར་མི་ཞེན་ཏོ་ཞེས་བྱ་བ་གསུངས་པ་ཡིན་ཏེ།དོན་ཇི་ལྟ་བར་སྙམ་དུ་དགོངས་པ་ཡིན་ནོ།།དེ་ལྟར་བློ་གྲོས་དགེ་བ་བརྩོན་འགྲུས་དྲག་བསྟེན་ནས།།དེ་aབཞིན་ཉིད་བཅས་གཉིས་ཀྱི་ཆོས་ཉིད་ཡོངས་བཙལ་བ།།དེ་ཕྱིར་རྟག་ཏུ་སྐྱེ་དགུ་རྣམས་ཀྱི་སྟོན་པར་འགྱུར།།དེ་ནི་རྒྱ་མཚོ་བཞིན་དུ་ཡོན་ཏན་རྣམས་ཀྱིས་གང་།།མཇུག་སྡུད་པའི་ཚིགས་སུ་བཅད་པ་འདིས་ཡོངས་སུ་ཚོལ་བའི་ཆེ་བའི་བདག་ཉིད་རྣམ་པ་གསུམ་སྟོན་ཏེ།ཐབས་ཀྱིས་ཆེ་aབའི་བདག་ཉིད་ནི་བརྩོན་འགྲུས་དྲག་པོ་ཉིད་ཀྱི་ཕྱིར་དང་།ཀུན་རྫོབ་དང་དོན་དམ་པའི་ཆོས་ཉིད་ཡོངས་སུ་ཚོལ་བ་ཉིད་ཀྱི་ཕྱིར་རོ།།དེ་བཞིན་ཉིད་དང་བཅས་པ་ནི་བདེན་པ་ཞེས་བྱ་བའི་ཐ་ཚིག་གོ།།གཞན་གྱི་དོན་གྱི་ཆེ་བའི་བདག་ཉིད་
801.	སྐྱེ་དགུ་རྣམས་ཀྱི་སྟོན་པར་འགྱུར་བའི་ཕྱིར་རོ།།རང་aགི་དོན་གྱི་ཆེ་བའི་བདག་ཉིད་ནི་རྒྱ་མཚོ་བཞིན་དུ་ཡོན་ཏན་རྣམས་ཀྱིས་གང་བའི་ཕྱིར་རོ
802.	།།ཆོས་ཡོངས་སུ་ཚོལ་བའི་སྐབས་རྫོགས་སོ།།།།ཆོས་སྟོན་པ་ལ་སེར་སྣ་དགག་པའི་ཚིགས་སུ་བཅད་པ།བརྟན་པ་རྣམས་ནི་སྲོག་དང་ལོངས་སྤྱོད་ཚེགས་ཆེས་རྙེད་ཅིང་སྙིང་པོ་མེད་པ་aདག།རབ་དགའི་ཡིད་ཀྱིས་སེམས་ཅན་སྡུག་བསྔལ་རྣམས་ལ་སྦྱིན་རྣམས་རྒྱ་ཆེན་རྟག་གཏོང་ན།།ཆོས་ཡངས་སྐྱེ་དགུ་རྣམས་ལ་
803.	རྣམ་པ་ཀུན་ཏུ་ཕན་བྱེད་ཚེགས་ཆེས་རྙེད་མིན་ཞིང་།།ཤིན་ཏུ་བཏང་ཡང་ཟད་མེད་འཕེལ་འགྱུར་བ་ལྟ་ལན་ཅིག་མ་ཡིན་སྨོས་ཅི་aདགོས།།བྱང་ཆུབ་སེམས་དཔའ་རྣམས་ནི་སྙིང་རྗེས་སྲོག་དང་ལོངས་སྤྱོད་ཚེགས་ཆེན་པོས་རྙེད་ཅིང་ཟད་པར་འགྱུར་བས་སྙིང་པོ་མེད་པ་དག་ཀྱང་སེམས་ཅན་སྡུག་བསྔལ་བར་འགྱུར་བ་རྣམས་ལ་སྦྱིན་པ་རྒྱ་ཆེན་པོ་རྟག་ཏུ་གཏོང་
804.	ན།ཆོས་གང་ཞིག་ཚེགས་ཆེན་པོས་རྙེད་པ་མ་aཡིན་ཞིང་།ཤིན་ཏུ་བཏང་ཡང་ཟད་པ་མེད་ལ།འཕེལ་བར་འགྱུར་བ་ལྟ་སྨོས་ཀྱང་ཅི་དགོས།ཆོས་ལ་དོན་མེད་པ་ཉིད་
805.	དང་དོན་ཡོད་པ་ཉིད་ཀྱི་ཚིགས་སུ་བཅད་པ་གཉིས་ཏེ།གང་ཕྱིར་སོ་སོ་རང་རིག་བྱ་ཕྱིར་བཅོམ་ལྡན་འདས་ཀྱིས་ཆོས་མ་བསྟན།།ཐུགས་རྗེའི་བདག་ཉིད་སྦྲུལ་aཆེན་ལྟ་བུས་རིགས་བཤད་དབུགས་འདྲའི་ཆོས་རྣམས་ཀྱིས།།སྐྱེ་བོ་ཉིད་ཀྱི་ཆོས་ལ་ཀུན་ནས་དྲངས་ཏེ་ཉིད་ཞི་ཞལ་གྱི་སྒོ།།རྣམ་པར་དག་པ་རྒྱ་ཆེན་ཐུན་མོང་ཟད་མི་ཤེས་ལ་ཡང་དག་བཀོད།།དེ་ལ་སྦྲུལ་ཆེན་པོ་ལྟ་བུ་ནི་སངས་རྒྱས་རྣམས་སོ།།དེ་དག་ཉིད་ཀྱི་ཞི་བ་ཞལ་གྱི་སྒོ་aནི་ཆོས་ཀྱི་སྐུ་སྟེ།ཉོན་མོངས་པ་དང་།ཤེས་བྱའི་སྒྲིབ་པ་བག་ཆགས་དང་བཅས་པ་རྣམ་པར་དག་པས་རྣམ་པར་དག་པ་རྒྱ་ཆེ་བ་དང་།སངས་རྒྱས་ཐམས་ཅད་དང་ཐུན་མོང་བ་དང་།གཏན་དུ་བའི་ཕྱིར་ཟད་མི་ཤེས་པ་ཡང་ཡིན་ནོ།།དེ་ལྟས་རྣལ་འབྱོར་ཅན་གྱིས་
806.	སྒོམ་པ་གང་aཡིན་དེ་ནི་
807.	དོན་མེད་མིན།།དེ་ལྟས་བདེ་བར་གཤེགས་ཀྱི་བསྟན་པ་གང་ཡིན་དེ་ཡང་དོན་མེད་མིན།།གལ་ཏེ་ཐོས་པ་ཙམ་གྱིས་དོན་མཐོང་འགྱུར་ན་སྒོམ་པ་དོན་མེད་འགྱུར།།གལ་ཏེ་མ་ཐོས་པར་ཡང་སྒོམ་འཇུག་འགྱུར་ན་བསྟན་པ་དོན་མེད་འགྱུར།།དེ་ལྟ་བས་ན་རྣལ་འབྱོར་aཅན་རྣམས་ཀྱི་བསྒོམ་
808.	པ་དོན་མེད་པར་མི་འགྱུར་ཏེ།དེའི་དབང་གིས་
809.	སོ་སོ་རང་གིས་རིག་པར་བྱ་བའི་ཆོས་རྟོགས་པའི་ཕྱིར་རོ།།བསྟན་པ་ཡང་དོན་མེད་པར་མི་འགྱུར་ཏེ།རིགས་པར་བཤད་པའི་ཆོས་རྣམས་ཀྱིས་ཉིད་ཀྱི་
810.	ཆོས་ཉིད་ལ་སྐྱེ་བོ་ཀུན་ནས་འདྲེན་པའི་ཕྱིར་རོ།།aབསྒོམ་
811.	པ་དང་།བཤད་པ་ཇི་ལྟར་ན་
812.	དོན་མེད་པར་མི་འགྱུར་བ་དེ་ནི་ཚིགས་སུ་བཅད་པ་ཕྱེད་ཀྱིས་སྟོན་ཏོ།།ལྷག་མ་ནི་དོན་གོ་བར་ཟད་དོ།།སྟོན་པ་རྣམ་པར་དབྱེ་བའི་ཚིགས་སུ་བཅད་པ།སེམས་དཔའ་
813.	མཆོག་གི་སྟོན་པ་ནི།།ལུང་དང་རྟོགས་དང་དབང་འབྱོར་པས།།ས་aདང་གཟུགས་ནི་ཐམས་ཅད་དང་།།ནམ་མཁའ་ལས་ཀྱང་འབྱུང་བ་ཡིན།།དེ་ལ་དབང་འབྱོར་པ་ལས་ནི་ས་ཆེན་པོ་ལ་ཞུགས་པ་རྣམས་ཀྱི་གང་ཡིན་པའོ།།གཟུགས་ཐམས་ཅད་ལས་ནི་ཤིང་དང་སིལ་སྙན་ལ་སོགས་པའི་བར་ལས་ཀྱང་འབྱུང་བ་ཡིན་ནོ།།ལྷག་མ་ནི་དོན་གོ་aབར་ཟད་དོ།།སྟོན་པ་ཕུན་སུམ་ཚོགས་པ་ལ་ཚིགས་སུ་བཅད་པ་གཉིས་ཏེ།རྒྱ་ཆེ་ཐེ་ཚོམ་སྤོང་བ་དང་།།གཟུང་འོས་དེ་ཉིད་གཉིས་སྟོན་པ།།འདི་ནི་བྱང་ཆུབ་སེམས་དཔའ་ཡི
814.	།།སྟོན་པ་ཕུན་ཚོགས་ཡིན་ཞེས་བྱ།།ཚིགས་སུ་བཅད་པ་འདི་ནི་འཕགས་པ་ཚངས་པས་ཞུས་aཔའི་མདོ་ལས།ཆོས་བཞི་པོ་དམ་པའི་ཆོས་ཡོངས་སུ་འཛིན་པ་དང་།བདག་ཉིད་ཀྱི་ཤེས་རབ་སྦྱངས་པ་དང་།སྐྱེས་བུ་དམ་པའི་ལས་བྱེད་པ་དང་།ཀུན་ནས་ཉོན་མོངས་པ་དང་།རྣམ་པར་བྱང་བ་ཡང་དག་པར་སྟོན་པ་དང་ལྡན་པའི་བྱང་ཆུབ་སེམས་དཔའ་སེམས་དཔའ་ཆེན་པོ་aརྣམས་ནི་ཆེས[་ཆོས]ཀྱི་སྦྱིན་པ་ཆེན་པོ་རྣམ་པར་འབྱེད་དོ་ཞེས་གང་གསུངས་པའི་དོན་བཞི་སྟོན་པ་ཡིན་ཏེ།གཅིག་གིས་ནི་མང་དུ་ཐོས་པའི་ཕྱིར་སྟོན་པ་རྒྱ་ཆེན་པོར་འགྱུར་རོ།།གཉིས་པས་ནི་ཤེས་རབ་ཆེ་བའི་ཕྱིར་ཐེ་ཚོམ་སྤོང་བ་སྟེ།གཞན་དག་གི་ཐེ་ཚོམ་གཅོད་པའི་ཕྱིར་རོ།།aགསུམ་པས་ནི་ཁ་ན་མ་ཐོ་བ་མེད་པའི་ལས་ཅན་ཡིན་པའི་ཕྱིར་གཟུང་བར་འོས་པའོ།།བཞི་པས་ནི་བདེན་པ་གཉིས་ཀྱིས་ཀུན་ནས་ཉོན་མོངས་པའི་མཚན་ཉིད་དང་།རྣམ་པར་བྱང་བའི་མཚན་ཉིད་ཀྱི་དེ་ཁོ་ན་ཉིད་རྣམ་པ་གཉིས་སྟོན་པར་འགྱུར་རོ།།སེམས་aདཔའ་མཆོག་གི་སྟོན་པ་ནི།།འཇམ་ཞིང་རྒྱགས་བྲལ་མི་སྐྱོ་བ
815.	།།གསལ་ཞིང་སྣ་ཚོགས་རིགས་པ་དང་།།འགོ་ཞིང་ཟང་ཟིང་མེད་ཀུན་འགྲོ།།ཚིགས་སུ་བཅད་པ་གཉིས་པ་འདི་ལ་འཇམ་པ་ནི་གཞན་གྱིས་བརྒལ་བ་ལ་ཚིག་རྩུབ་མོ་མི་འབྱིན་པའི་ཕྱིར་རོ།།རྒྱགས་པ་དང་aབྲལ་བ་ནི་བསྟོད་
816.	དམ་གྲུབ་ན་རྒྱགས་པར་མི་འགྱུར་པའི་ཕྱིར་རོ།།མི་སྐྱོ་བ་ནི་དུབ་པ་མེད་པའི་ཕྱིར་རོ།།གསལ་བ་ནི་ཟད་པར་སྟོན་པས་སློབ་དཔོན་གྱི་དཔེ་མཁྱུད་མེད་པའི་ཕྱིར་རོ།།སྣ་ཚོགས་ནི་མི་ཟློས་
817.	པའི་ཕྱིར་རོ།།རིགས་པ་ནི་ཚད་མ་དང་མི་འགལ་བའི་aཕྱིར་རོ།།འགོ་བ་ནི་ཚིག་དང་ཡི་གེ་གྲགས་པའི་ཕྱིར་རོ།།ཟང་ཟིང་མེད་པ་ནི།དད་པའི་ལྷག་པར་བྱ་བ་དོན་དུ་མི་གཉེར་བའི་ཕྱིར་རོ།།ཀུན་ཏུ་འགྲོ་བ་ནི་ཐེག་པ་གསུམ་ཅར་ལ་འགྲོ་བའི་ཕྱིར་རོ།།ཚིག་ཕུན་སུམ་ཚོགས་པའི་ཚིགས་སུ་བཅད་པ།རྒྱལ་སྲས་ཚིག་
818.	ནི་མི་ཞན་aཔ།།སྙན་ཞིང་ལེགས་བཤད་གྲགས་པ་དང་།།ཅི་རིགས་པ་དང་ཟང་ཟིང་མེད།།རན་ཞིང་དེ་བཞིན་ཡངས་པ་ཡིན།།མི་ཞན་པ་ནི་གྲོང་ཁྱེར་པ་སྟེ།འཁོར་ལ་ཁྱབ་པའི་ཕྱིར་རོ།།སྙན་པ་ནི་སྙན་ཞིང་འཇེབས་པའོ།།ལེགས་པར་བཤད་པ་ནི་རྣམ་པར་གསལ་བ་སྟེ།ཡི་གེ་aལེགས་པར་ངེས་པར་བཤད་པའི་ཕྱིར་རོ།།གྲགས་པ་ནི་རྣམ་པར་རིག་པར་བྱེད་པ་སྟེ།།གྲགས་པ་བརྗོད་པའི་ཕྱིར་རོ།།ཅི་རིགས་པ་ནི་མཉན་པར་འོས་པ་སྟེ།གདུལ་བྱ་
819.	དང་མཐུན་པའི་ཕྱིར་རོ།།ཟང་ཟིང་མེད་པ་ནི་བརྟེན་པ་མེད་པ་སྟེ།རྙེད་པ་དང་།བཀུར་སྟི་དང་།ཚིགས་aསུ་བཅད་པ་ལ་མི་བརྟེན་པའི་ཕྱིར་རོ།།རན་པ་ནི་མི་མཐུན་པ་མེད་པ་སྟེ།རན་པ་ལ་མི་སྐྱོ་བའི་ཕྱིར་རོ།།ཡངས་པ་ནི་གཏུགས་པ་མེད་པའོ།།ཡི་གེ་ཕུན་སུམ་ཚོགས་པ་ལ་ཚིགས་སུ་བཅད་པ་གཉིས་ཏེ།བསྟན་དང་དེ་བཞིན་བཤད་པ་དང་།།ཐེག་དང་མཐུན་དང་བདེ་བ་དང་།།aགྲགས་པ་དང་ནི་ཅི་རིགས་དང་།།ངེས་པར་འབྱུང་དང་མཐུན་པའི་ཕྱིར།།བསྟན་པ་ནི་ཚིག་དང་ཡི་གེ་རིགས་པ་སྟེ།རིགས་པ་དང་མི་འགལ་བའི་ཕྱིར་རོ།།བཤད་པ་ནི་འབྲེལ་པ་སྟེ།བསྟན་པ་དང་མི་འགལ་བའི་ཕྱིར་རོ།།ཐེག་པ་དང་མཐུན་པ་ནི་མཐུན་པ་སྟེ།ཐེག་པ་གསུམ་aཅར་
820.	དང་མི་འགལ་བའི་ཕྱིར་རོ།།བདེ་བ་ནི་རུང་བ་སྟེ།སྒྲ་ཉམ་ང་བ་མེད་པའི་ཕྱིར་རོ།།གྲགས་པ་ནི་འབྱོར་པ་སྟེ།དོན་གྲགས་པ་ཉིད་ཀྱིས་འདོན་པའི་ཕྱིར་རོ།།ཅི་རིགས་པ་ནི་འཕྲོད་པ་སྟེ།གདུལ་བྱ་
821.	དང་མཐུན་པའི་ཕྱིར་རོ།།ངེས་པར་འབྱུང་བ་ནི་འཚམ་
822.	པ་སྟེ།མྱ་ངན་ལས་aའདས་པའི་ཆེད་ཀྱི་ཕྱིར་རོ།།མཐུན་པ་ནི་འགྲུས་སྐྱོང་གི་ཡན་ལག་གི་ཚོགས་ཏེ།སློབ་མའི་
823.	འཕགས་པའི་ལམ་དང་མཐུན་པའི་ཕྱིར་རོ།།དེ་མདོར་སེམས་དཔའ་མཆོག་རྣམས་ཀྱི།།ཡི་གེ་ཕུན་ཚོགས་ཡིན་ཞེས་བྱ།།བདེ་གཤེགས་གསུང་ནི་མཐའ་ཡས་ཏེ།།ཡན་ལག་aདྲུག་ཅུ་བསམ་མི་ཁྱབ།།ཡན་ལག་དྲུག་ཅུ་བསམ་གྱིས་མི་ཁྱབ་པ་ནི།གསང་བ་པའི་བདག་པོས་བསྟན་པ་ལས།སངས་རྒྱས་ཀྱི་གསུང་རྣམ་པ་དྲུག་ཅུ་བསྟན་པ།ཞི་བའི་བློ་གྲོས་གཞན་ཡང་དེ་བཞིན་གཤེགས་པའི་གསུང་ནི་རྣམ་པ་དྲུག་ཅུ་དང་ལྡན་པར་འབྱུང་སྟེ།མཉེན་པ་དང་།aའཇམ་པ་དང་།ཡིད་དུ་འོང་བ་དང་།ཡིད་དུ་འཐད་པ་དང་།དག་པ་དང་ཞེས་བྱ་བ་ལ་སོགས་པ་རྒྱས་པར་འབྱུང་བ་གང་ཡིན་པའོ།།དེ་ལ་མཉེན་པ་ནི་སེམས་ཅན་གྱི་ཁམས་ཀྱི་དགེ་བའི་རྩ་བ་སྟོན་པའི་ཕྱིར་རོ།།འཇམ་པ་ནི་མཐོང་བའི་ཆོས་ཁོ་ན་ལ་རེག་ན་བདེ་བའི་ཕྱིར་རོ།།ཡིད་དུ་aའོང་བ་ནི་དོན་བཟང་བའི་ཕྱིར་རོ།།ཡིད་དུ་འཐད་པ་ནི་ཡི་གེ་བཟང་བའི་ཕྱིར་རོ།།དག་པ་ནི་འཇིག་རྟེན་ལས་འདས་པ་གོང་ན་མེད་པའི་རྗེས་ལ་ཐོབ་པའི་ཕྱིར་རོ།།དྲི་མ་མེད་པ་ནི་ཉོན་མོངས་པའི་བག་ལ་ཉལ་
824.	དང་།བག་ཆགས་ཐམས་ཅད་དང་བྲལ་བའི་ཕྱིར་རོ།།གསལ་བ་ནི་aཚིག་དང་ཡི་གེ་རབ་ཏུ་གྲགས་པའི་ཕྱིར་རོ།།སྙན་ཅིང་འཇེབས་པ་ནི་མུ་སྟེགས་ཅན་བློ་གྲོས་ངན་པ་ཐམས་ཅད་ཀྱི་ལྟ་བ་འཇོམས་པའི་སྟོབས་ཀྱི་ཡོན་ཏན་དང་ལྡན་པའི་ཕྱིར་རོ།།མཉན་པར་
825.	འོས་པ་ནི་སྒྲུབ་པས་ངེས་པར་འབྱུང་བའི་ཕྱིར་རོ།།མི་ཚུགས་པ་ནི་ཕས་ཀྱི་རྒོལ་
826.	ཐམས་ཅད་ཀྱིས་མི་aབརྫི་
827.	བའི་ཕྱིར་རོ།།སྙན་པ་ནི་དགའ་བར་བྱེད་པའི་ཕྱིར་རོ།།དུལ་བ་ནི་འདོད་ཆགས་ལ་སོགས་པའི་གཉེན་པོ་ཡིན་པའི་ཕྱིར་རོ།།མི་རྩུབ་པ་ནི་བསླབ་པ་བཅའ་བའི་ཐབས་བདེ་བའི་ཕྱིར་རོ།།མི་བརླང་བ་ནི་དེ་ལས་འདས་ནས་ངེས་པར་འབྱུང་བའི་ཐབས་ཡང་དག་པར་སྟོན་པའི་ཕྱིར་aརོ།།རབ་ཏུ་དུལ་བ་ནི་ཐེག་པ་གསུམ་ཆར་གྱིས་འདུལ་བ་སྟོན་
828.	པའི་ཕྱིར་རོ།།རྣར་སྙན་པ་ནི་རྣམ་པར་གཡེང་བའི་གཉེན་པོ་ཡིན་པའི་ཕྱིར་རོ།།ལུས་སིམ་པར་བྱེད་པ་ནི་ཏིང་ངེ་འཛིན་བསྐྱེད་པའི་ཕྱིར་རོ།།སེམས་ཚིམ་པར་བྱེད་པ་ནི་ལྷག་མཐོང་གིས་རབ་ཏུ་དགའ་བ་བསྐྱེད་པའི་aཕྱིར་རོ།།སྙིང་དགའ་བར་བྱེད་པ་ནི་ཐེ་ཚོམ་གཅོད་པར་བྱེད་པའི་ཕྱིར་རོ།།དགའ་བ་དང་བདེ་བ་བསྐྱེད་པ་ནི་ལོག་པར་ངེས་པ་
829.	སེལ་བའི་ཕྱིར་རོ།།ཡོངས་སུ་གདུང་བ་མེད་པ་ནི་སྒྲུབ་པ་ལ་འགྱོད་པ་མེད་པའི་ཕྱིར་རོ།།ཀུན་ཏུ་ཤེས་པར་བྱ་བ་ནི།།ཐོས་པ་ལས་བྱུང་བའི་aཤེས་པ་ཕུན་སུམ་ཚོགས་པའི་རྟེན་ཡིན་པའི་ཕྱིར་རོ།།རྣམ་པར་རིག་པར་བྱ་བ་ནི་བསམས་
830.	པ་ལས་བྱུང་བའི་ཤེས་པ་ཕུན་སུམ་ཚོགས་པའི་རྟེན་ཡིན་པའི་ཕྱིར་རོ།།རྣམ་པར་གསལ་བ་ནི་སློབ་དཔོན་གྱི་དཔེ་མཁྱུད་མེད་པར་ཆོས་སྟོན་
831.	པའི་ཕྱིར་རོ།།དགའ་བར་བྱེད་པ་ནི་རང་གི་དོན་རྗེས་སུ་aཐོབ་པ་རྣམས་དགའ་བར་བྱ་བ་ཡིན་པའི་ཕྱིར་རོ།།མངོན་པར་དགའ་བར་བྱེད་པ་ནི་རང་གི་དོན་རྗེས་སུ་མ་ཐོབ་པ་རྣམས་ཀྱིས་དགའ་བར་བྱ་བ་ཡིན་པའི་ཕྱིར་རོ།།ཀུན་ཤེས་པར་བྱེད་པ་ནི།བསམ་གྱིས་མི་ཁྱབ་པའི་ཆོས་ཡང་དག་པར་སྟོན་པའི་ཕྱིར་རོ།།རྣམ་པར་རིག་པར་བྱེད་པ་ནི་aབསམ་དུ་རུང་བའི་
832.	ཆོས་ཡང་དག་པར་སྟོན་པའི་ཕྱིར་རོ།།རིགས་པ་ནི་ཚད་མ་དང་མི་འགལ་བའི་ཕྱིར་རོ།།འབྲེལ་པ་ནི་གདུལ་བ་ལ་ཇི་ལྟར་རིགས་པར་སྟོན་པའི་ཕྱིར་རོ།།ཟློས་པའི་སྐྱོན་མེད་པ་ནི་དོན་མེད་པ་མ་ཡིན་པའི་ཕྱིར་རོ།།སེང་གེའི་སྒྲའི་ཤུགས་ནི་མུ་སྟེགས་ཅན་གྱི་ཚོགས་aཐམས་ཅད་སྐྲག་པར་བྱེད་པའི་ཕྱིར་རོ།།གླང་པོ་ཆེའི་སྒྲ་སྐད་ནི་རྒྱ་ཆེ་བའི་ཕྱིར་རོ།།འབྲུག་གི་སྒྲ་དབྱངས་ནི་བརྗིད་པའི་ཕྱིར་རོ།།ཀླུའི་དབང་པོའི་སྒྲ་ནི་གཟུང་བར་འོས་པའི་ཕྱིར་རོ།།དྲི་ཟའི་གླུ་དབྱངས་ནི་སྙན་པའི་ཕྱིར་རོ།།ཀ་ལ་པིང་ཀའི་
833.	སྒྲ་དབྱངས་ནི་རྣོ་བ་དང་འཇིགས་
834.	པའི་ཕྱིར་aརོ།།ཚངས་པའི་སྒྲ་དབྱངས་སུ་བསྒྲགས་པ་ནི་ཐག་རིང་པོར་གྲག་
835.	པའི་ཕྱིར་རོ།།ཤང་ཤང་ཏེའུའི་
836.	སྒྲ་དབྱངས་སུ་གྲག་པ་ནི་གྲུབ་པ་ཐམས་ཅད་ཀྱི་སྔོན་དུ་འགྲོ་བའི་བཀྲ་ཤིས་ཡིན་པའི་ཕྱིར་རོ།།ལྷའི་དབང་པོའི་སྒྲ་དབྱངས་ལྟར་སྙན་པ་ནི་མི་འདའ་བར་བྱ་བ་ཡིན་པའི་ཕྱིར་རོ།།རྔའི་aསྒྲ་ནི་བདུད་དང་ཕྱིར་རྒོལ་བ་ཐམས་ཅད་ལས་རྣམ་པར་རྒྱལ་བའི་སྔོན་དུ་འགྲོ་བ་ཡིན་པའི་ཕྱིར་རོ།།མ་ཁེངས་པ་ནི་བསྟོད་ཀྱང་ཀུན་ནས་ཉོན་མོངས་པ་མེད་པའི་ཕྱིར་རོ།།མི་དམའ་བ་ནི་སྨད་ཀྱང་ཀུན་ནས་ཉོན་མོངས་པ་མེད་པའི་ཕྱིར་རོ།།སྒྲ་ཐམས་ཅད་ཀྱི་རྗེས་སུ་ཞུགས་པ་ནི་ཐམས་aཅད་ལུང་བསྟན་པའི་མཚན་ཉིད་ལ་རྣམ་པ་ཐམས་ཅད་དུ་རྗེས་སུ་ཞུགས་པའི་ཕྱིར་རོ།།ཚིག་
837.	ཟུར་ཆག་མེད་པ་ནི་བསྙེལ་ཏེ་མི་གསུང་བའི་ཕྱིར་རོ།།མ་ཚང་བ་མེད་པ་ནི་གདུལ་བའི་བྱ་བ་ལ་དུས་ཐམས་ཅད་དུ་ཉེ་བར་གནས་པའི་ཕྱིར་རོ།།མ་ཞུམ་པ་ནི་རྙེད་པ་དང་བཀུར་སྟི་ལ་མི་བརྟེན་
838.	པའི་aཕྱིར་རོ།།མི་ཞན་པ་ནི་བསྙེངས་པ་དང་བྲལ་བའི་ཕྱིར་རོ།།རབ་ཏུ་དགའ་བ་ནི་མི་སྐྱོ་བའི་ཕྱིར་རོ།།ཁྱབ་པ་ནི་རིག་པའི་གནས་ཐམས་ཅད་ལ་མཁས་པ་དང་ལྡན་པའི་ཕྱིར་རོ།།ཐབ་དང་བཅས་པའི་ཆེད་
839.	ནི།སེམས་ཅན་རྣམས་ཀྱི་དེ་དག་གི་དོན་ཐམས་ཅད་སྒྲུབ་པར་བྱེད་པའི་aཕྱིར་རོ།།རྒྱུན་ཆགས་པ་ནི་རྒྱུན་མ་ཆད་
840.	པའི་ཕྱིར་རོ།།འབྲེལ་པ་ནི་རྣམ་པ་སྣ་ཚོགས་སུ་ཉེ་བར་གནས་པའི་ཕྱིར་རོ།།སྒྲ་ཐམས་ཅད་རྫོགས་པར་བྱེད་པ་ནི།གསུང་གཅིག་ལས་སྒྲའི་རྣམ་པར་རིག་པ་རྣམ་པ་དུ་མ་ཉེ་བར་གནས་པའི་ཕྱིར་རོ།།
841.	དབང་པོ་ཐམས་ཅད་ཚིམ་པར་བྱེད་aཔ་ནི་གཅིག་ལས་དོན་དུ་མའི་རྣམ་པར་རིག་པ་ཉེ་བར་གནས་པའི་ཕྱིར་རོ།།མ་སྨད་
842.	པ་ནི་དམ་བཅས་པ་ཇི་ལྟ་བ་བཞིན་པའི་ཕྱིར་རོ།།མི་འགྱུར་བ་ནི་དུས་ལ་བབ་པར་
843.	རབ་ཏུ་སྦྱོར་བའི་ཕྱིར་རོ།།མ་རྟབས་
844.	པ་ནི་རྟབ་རྟབ་པོར་མི་གསུང་བའི་ཕྱིར་རོ།།འཁོར་ཀུན་ཏུ་གྲག་པ་ནི་འཁོར་aཉེ་བ་དང་རིང་
845.	བས་མཚུངས་པར་ཐོས་པའི་ཕྱིར་རོ།།རྣམ་པ་ཐམས་ཅད་ཀྱི་མཆོག་དང་ལྡན་པ་ནི།འཇིག་རྟེན་པའི་དོན་ཐམས་ཅད་དཔེའི་ཆོས་སུ་བསྒྱུར་
846.	བའི་ཕྱིར་རོ།།སྟོན་པའི་ཆེ་བའི་བདག་ཉིད་ཀྱི་ཚིགས་སུ་བཅད་པ་བཞི་སྟེ།ངག་ཚིག་ཤིན་ཏུ་རིགས་པ་དང་།།བསྟན་དང་རྣམ་aའབྱེད་ཐེ་ཚོམ་གཅོད
847.	།།ལན་མང་བྱེད་དང་ལྡན་པ་ནི།།མགོ་སྨོས་རྣམ་སྤྲོས་གོ་རྣམས་ལ།།བརྗོད་པ་ནི་ངག་གིས་སོ།།འདོགས་པ་ནི་ཚིག་ཤིན་ཏུ་རིགས་པ་དག་གིས་སོ།།རབ་ཏུ་འཇོག་པ་དང་།རྣམ་པར་འབྱེད་པ་དང་།རྣམ་པར་འབྲེལ་པ་ནི་གོ་རིམས་བཞིན་དུ་བསྟན་
848.	པ་དང་།aརྣམ་པར་འབྱེད་པ་དང་།ཐེ་ཚོམ་གཅོད་པ་རྣམས་ཀྱིས་སོ།།གསལ་བར་བྱེད་པ་ནི་བཤད་པ་ལ་ངེས་པའི་སྟོབས་བསྐྱེད་པའི་ཕྱིར་ལན་མང་དུ་བྱེད་པ་དང་ལྡན་པར་སྟོན་པ་ཡིན་ནོ།།སྟོན་པ་ནི་མགོ་སྨོས་པས་གོ་བ་རྣམས་ལའོ།།ཡང་དག་པར་རབ་ཏུ་སྟོན་པ་ནི་རྣམ་པར་སྤྲོས་aན་གོ་བ་རྣམས་ལའོ།།སངས་རྒྱས་རྣམས་ཀྱི་སྟོན་པ་འདི།།འཁོར་གསུམ་གྱིས་ནི་དག་པ་སྟེ།།འདི་ནི་ཉེས་པ་བརྒྱད་དག་དང་།།བྲལ་བ་ཉིད་དུ་ཤེས་པར་བྱ།།འཁོར་གསུམ་གྱིས་དག་པ་ཞེས་བྱ་བ་ནི་གང་གི་
849.	སྟོན་པ་སྟེ།ངག་དང་ཚིག་aདག་དང་།ཇི་ལྟར་སྟོན་པ་སྟེ།བསྟན་པ་ལ་སོགས་པའི་རྣམ་པ་དང་།གང་དག་ལ་སྟོན་པ་སྟེ།མགོ་སྨོས་པ་དང་རྣམ་པར་སྤྲོས་ན་གོ་བ་རྣམས་ཀྱིས་སོ།།ཡང་སྟོན་པ་འདི་ཉིད་གོ་རིམས་བཞིན་དུ་ཉེས་པ་བརྒྱད་དང་བྲལ་བར་རིག་པར་བྱ་སྟེ།ལེ་ལོ་དང་ནི་མི་aའགོ་བ
850.	།།སྐབས་མི་འབྱེད་དང་མ་ངེས་དང་།།ཐེ་ཚོམ་དག་ནི་མི་གཅོད་དང་།།དེ་དང་བྲལ་བ་བརྟན་མི་བྱེད།།ཉེས་པ་བརྒྱད་པོ་དེ་དག་ཀྱང་ལེ་ལོ་དང་།མི་འགོ་བ་དང་།གོ་སྐབས་མི་འབྱེད་པ་དང་།དོན་ངེས་པ་མ་ཡིན་པ་ཉིད་དང་།ཐེ་ཚོམ་མི་གཅོད་པ་ཉིད་aདང།།དེ་དང་བྲལ་བ་བརྟན་པོར་མི་བྱེད་པ་སྟེ།ངེས་པར་ཞེས་བྱ་བའི་ཐ་
851.	ཚིག་གོ།།སྐྱོ་བ་དང་ནི་སེར་སྣ་ཉིད།།འདི་དག་གཏམ་གྱི་
852.	ཉེས་པར་འདོད།།དེ་དག་མེད་ཕྱིར་སངས་རྒྱས་ཀྱི།།བཤད་པ་བླ་ན་མེད་པར་འགྱུར།།སྐྱོ་བ་དང་ནི་གང་གིས་ཡང་དང་ཡང་དུ་སྟོན་པར་aམི་བྱེད་པའོ།།སེར་སྣ་ཉིད་ནི་ཟད་པར་ཡང་དག་པར་རབ་ཏུ་སྟོན་པར་མི་བྱེད་པའི་ཕྱིར་རོ།།དོན་ཕུན་སུམ་ཚོགས་པའི་ཚིགས་སུ་བཅད་པ་གཉིས་ཏེ།དད་དང་དགའ་དང་བློ་རྣམས་ཀྱི།།རྒྱུ་ཕྱིར་ཆོས་འདི་དགེ་བ་ཡིན།།དོན་རྣམ་
853.	གཉིས་ལྡན་གཟུང་སླ་དང་།།ཡོན་ཏན་བཞི་ལྡན་
854.	aཚངས་སྤྱོད་སྟོན།།གཞན་དང་ཐུན་མོང་མ་ཡིན་ལྡན་པ་དང་།།ཁམས་གསུམ་ཉོན་མོངས་རྣམ་སྤོང་རྫོགས་བྱེད་དང་།།ངོ་བོ་ཉིད་དག་དྲི་མ་དག་པ་སྟེ།།ཚངས་སྤྱོད་ཡོན་ཏན་བཞི་ལྡན་ཡིན་པར་འདོད།།ཡོན་ཏན་བཞི་ལྡན་
855.	གྱི་ཚངས་པར་སྤྱོད་པ་ཡང་དག་པར་རབ་ཏུ་སྟོན་པའི་aཆོས་ནི་གོ་རིམས་བཞིན་དུ་ཐོས་པ་དང་།བསམས་
856.	པ་དང་།བསྒོམས་པ་དག་གིས་དད་པ་དང་དགའ་བ་དང་།བློའི་རྒྱུ་ཡིན་པའི་ཕྱིར་ཐོག་མ་དང་།བར་དང་ཐ་མར་དགེ་བ་ཡིན་ནོ།།དེ་ལ་དད་པ་ནི་མོས་པ་དང་ཡིད་ཆེས་པའོ།།དགའ་བ་ནི་རིགས་པས་ངེས་པར་བརྟགས་
857.	པའི་aསྒོ་ནས་ཐོབ་པ་ཉིད་དུ་ནུས་པར་རིག་
858.	ནས་རབ་ཏུ་དགའ་བའོ།།བློ་ནི་སེམས་མཉམ་པར་གཞག་པའི་ཡང་དག་པ་ཇི་ལྟ་བ་བཞིན་དུ་ཤེས་པའོ།།དོན་རྣམ་པ་གཉིས་དང་ལྡན་པས་དེའི་ཕྱིར་དོན་བཟང་པོ་ཡིན་ཏེ།ཀུན་རྫོབ་དང་དོན་དམ་པའི་བདེན་པ་དང་ལྡན་པའི་ཕྱིར་རོ།།གཟུང་aསླ་བས་དེའི་ཕྱིར་ཚིག་འབྲུ་བཟང་པོ་ཡིན་ཏེ།ཚིག་དང་ཡི་གེ་གྲགས་པའི་ཕྱིར་རོ།།ཡོན་ཏན་བཞི་ལྡན་
859.	གྱི་ཚངས་པར་སྤྱོད་པ་ལ་མ་འདྲེས་པ་ནི་གཞན་དག་དང་ཐུན་མོང་མ་ཡིན་པའི་ཕྱིར་རོ།།ཡོངས་སུ་རྫོགས་པ་ནི་ཁམས་གསུམ་པའི་ཉོན་མོངས་པ་སྤོང་བ་ཡོངས་སུ་aརྫོགས་པའི་ཕྱིར་རོ།།ཡོངས་སུ་དག་པ་ནི་ངོ་བོ་ཉིད་ཀྱིས་རྣམ་པར་དག་པའི་སྒོ་ནས་ཟག་པ་མེད་པའི་ཕྱིར་རོ།།ཡོངས་སུ་བྱང་བ་ནི་དྲི་མ་
860.	རྣམ་པར་དག་པའི་སྒོ་ནས་ཟག་པ་ཟད་པ་རྣམས་
861.	ཀྱི་རྒྱུད་རྣམ་པར་དག་པའི་ཕྱིར་རོ།།ལྡེམ་པོར་དགོངས་པ་རྣམ་པར་དབྱེ་བའི་ཚིགས་aསུ་བཅད་པ་གཉིས་ཏེ།གཞུག་
862.	པ་ལྡེམ་པོར་དགོངས་པ་དང་།།མཚན་ཉིད་ལྡེམ་པོར་དགོངས་པ་གཞན།།གཉེན་པོ་ལྡེམ་པོར་དགོངས་པ་དང་།།བསྒྱུར་ལ་ལྡེམ་པོར་དགོངས་པ་སྟེ།།ཉན་ཐོས་དང་ནི་ངོ་བོ་ཉིད།།དེ་བཞིན་ཉེས་པ་གདུལ་བ་དང་།།བརྗོད་པ་ཟབ་པ་ཉིད་ལ་aནི།།ལྡེམ་པོར་དགོངས་པ་རྣམ་པ་བཞི།།སངས་རྒྱས་ཀྱི་བཤད་པ་ལ་ལྡེམ་པོར་དགོངས་པ་རྣམ་པ་བཞིར་རིག་པར་བྱ་སྟེ།གཞུག་པ་ལ་ལྡེམ་པོར་དགོངས་པ་དང་།མཚན་ཉིད་ལ་ལྡེམ་པོར་དགོངས་པ་དང་།གཉེན་པོ་ལ་ལྡེམ་པོར་དགོངས་པ་དང་།།བསྒྱུར་བ་ལ་aལྡེམ་པོར་དགོངས་པའོ།།དེ་ལ་གཞུག་པ་ལ་ལྡེམ་པོར་དགོངས་པ་ནི་ཉན་ཐོས་རྣམས་ལ་བལྟ་བར་བྱ་སྟེ།བསྟན་པ་ལ་འཇུག་པར་བྱ་བའི་དོན་དུ་མི་སྐྲག་པར་བྱ་བའི་ཕྱིར་གཟུགས་ལ་སོགས་པ་ཡོད་པ་ཉིད་དུ་བསྟན་པའི་ཕྱིར་རོ།།མཚན་ཉིད་ལ་ལྡེམ་པོར་དགོངས་པ་aནི་ཀུན་བརྟགས་པ་ལ་སོགས་པའི་ངོ་བོ་ཉིད་གསུམ་ལ་བལྟ་བར་བྱ་སྟེ།།ཆོས་ཐམས་ཅད་ངོ་བོ་ཉིད་མེད་པ་དང་།མ་སྐྱེས་པ་ལ་སོགས་པར་བསྟན་པའི་ཕྱིར་རོ།།གཉེན་པོ་ལ་ལྡེམ་པོར་དགོངས་པ་ནི་ཉེས་པ་རྣམས་གདུལ་བར་བྱ་བ་ལ་བལྟ་བར་བྱ་སྟེ།ཇི་སྐད་aདུ།སྒྲིབ་པ་བརྒྱད་ཀྱི་གཉེན་པོར་ཐེག་པ་མཆོག་ཕན་ཡོན་དང་བཅས་པ་བཤད་པའི་ཞར་ལ་ཚིགས་སུ་བཅད་པ་གཉིས་འཆད་པར་འགྱུར་བ་ལྟ་བུའོ།།བསྒྱུར་བ་ལ་ལྡེམ་པོར་དགོངས་པ་ནི་བརྗོད་པ་ཟབ་མོ་ལ་བལྟ་བར་བྱ་སྟེ།ཇི་སྐད་དུ།aསྙིང་པོ་མེད་ལ་སྙིང་པོར་ཤེས།།ཕྱིན་ཅི་ལོག་ལ་ལེགས་པར་གནས།།ཉོན་མོངས་པས་ནི་རབ་ཉོན་མོངས།།བྱང་ཆུབ་དམ་པ་འཐོབ་པར་འགྱུར།།ཞེས་གསུངས་པ་ལྟ་བུའོ།།དེ་ལ་དགོངས་པ་ནི་འདི་ཡིན་ཏེ།སྙིང་པོ་མེད་ལ་སྙིང་པོར་ཤེས།།ཞེས་aབྱ་བ་ནི་གང་དག་གིས་
863.	བློ་རྣམ་པར་གཡེང་བ་མེད་པ་ལ་སྙིང་པོར་འཛིན་པ་སྟེ།གཙོ་བོར་སེམས་པ་ཞེས་བྱ་བའི་ཐ་ཚིག་གོ།སྙིང་པོ་ནི་སེམས་ཀྱི་རྣམ་པར་གཡེང་བའོ།།ཕྱིན་ཅི་ལོག་ལ་ལེག་
864.	པར་གནས།།ཞེས་བྱ་བ་ནི།རྟག་པ་དང་།བདེ་བ་དང་།གཙང་བ་aདང།བདག་ཏུ་འཛིན་པ་ལས་བཟློག་སྟེ།ཕྱིན་ཅི་ལོག་མི་རྟག་པ་ལ་སོགས་པ་ལ་ཡོངས་སུ་མི་ཉམས་པའི་སྒོ་ནས་ལེགས་པར་གནས་པ་ཡིན་ནོ།།ཉོན་མོངས་པས་ནི་རབ་ཉོན་མོངས།།ཞེས་བྱ་བ་ནི།ཡུན་རིང་པོར་དཀའ་
865.	བ་སྤྱོད་པའི་ངལ་བས་ཤིན་aཏུ་ཉོན་མོངས་པ་ཡིན་ནོ།།དགོངས་པ་རྣམ་པར་དབྱེ་བའི་ཚིགས་སུ་བཅད་པ།མཉམ་པ་ཉིད་དང་དོན་གཞན་དང་།།དེ་བཞིན་དུ་ནི་དུས་གཞན་དང་།།གང་ཟག་གི་
866.	ནི་བསམ་པ་ལ།།དགོངས་པ་རྣམ་པ་བཞིར་ཤེས་བྱ།།དགོངས་པ་རྣམ་པ་བཞི་ལ་མཉམ་aཔ་ཉིད་ལ་དགོངས་པ་ནི།འདི་ལྟར་ང་ཉིད་དེའི་ཚེ་ཡང་དག་པར་རྫོགས་པའི་སངས་རྒྱས་རྣམ་པར་གཟིགས་སུ་གྱུར་ཏོ་ཞེས་གསུངས་པ་ལྟ་བུ་སྟེ།ཆོས་ཀྱི་སྐུ་ལ་ཁྱད་པར་མེད་པའི་ཕྱིར་རོ།།དོན་གཞན་ལ་དགོངས་པ་ནི་འདི་ལྟར་ཆོས་ཐམས་ཅད་ནི་ངོ་བོ་ཉིད་aམེད་པ་མ་སྐྱེས་པའོ་ཞེས་བྱ་བ་ལ་སོགས་པ་གསུངས་པ་ལྟ་བུ་སྟེ།དོན་ལ་
867.	སྒྲ་ཇི་བཞིན་མ་ཡིན་པའི་ཕྱིར་རོ།།དུས་གཞན་ལ་དགོངས་པ་ནི།འདི་ལྟར་གང་དག་བདེ་བ་ཅན་དུ་སྨོན་ལམ་འདེབས་པ་དེ་དག་དེར་སྐྱེ་བར་འགྱུར་རོ་ཞེས་གསུངས་པ་ལྟ་བུ་སྟེ།དུས་aགཞན་ན་སྙམ་དུ་དགོངས་པ་ཡིན་ནོ།།གང་ཟག་གི་བསམ་པ་ལ་དགོངས་པ་ནི།འདི་ལྟར་དགེ་བའི་རྩ་བ་དེ་ཉིད་ཁ་ཅིག་ལ་ནི་བསྔགས་ལ་ཆུང་དུས་ཆོག་ཤེས་པ་ཁ་ཅིག་ལ་ནི་སྨད་པ་ལྟ་བུའོ།།ཐེག་པ་ཆེན་པོའི་མདོ་ཤིན་ཏུ་རྒྱས་པ་བསྡུས་པ་ལས་ཚིགས་སུ་བཅད་པ་གཉིས་པོ་aཕན་ཡོན་དང་བཅས་པ་བླངས་ཏེ།སྨྲས་པ།སངས་རྒྱས་ཆོས་ལ་བརྙས་པ་དང་།།ལེ་ལོ་ཅུང་ཟད་ཆོག་
868.	འཛིན་དང་།།ང་རྒྱལ་འདོད་ཆགས་སྤྱོད་པ་དང་།།འགྱོད་དང་མ་ངེས་ལྡོག་པ་ནི།།སེམས་ཅན་རྣམས་ཀྱི་སྒྲིབ་པ་སྟེ།།དེ་ཡི་གཉེན་པོར་ཐེག་མཆོག་aགསུངས།།དེས་དེའི་བར་དུ་གཅོད་པ་ཡི།།ཉེས་པ་ཐམས་ཅད་སྤོངས་
869.	བར་འགྱུར།།གང་ཞིག་ཚིག་གམ་དོན་སྒོ་ནས།།ཚིགས་
870.	བཅད་གཉིས་འཛིན་རབ་སྦྱོར་བ།།སེམས་ཅན་བློ་ལྡན་མཆོག་དེ་ཡིས།།ཡོན་ཏན་རྣམ་བཅུ་ཐོབ་འགྱུར་ཏེ།།ཁམས་ནི་ཟད་པར་aབརྟས་
871.	པ་དང་།།འཆི་བའི་ཚེ་ན་རབ་དགའ་མཆོག།ཇི་ལྟར་འདོད་པར་སྐྱེ་བ་དང་།།ཀུན་ཏུ་ཚེ་རབས་དྲན་པ་དང་།།སངས་རྒྱས་རྣམས་དང་ཕྲད་པ་དང་།།དེ་ལས་ཐེག་མཆོག་ཐོས་པ་དང་།།མོས་པ་བློ་དང་བཅས་པ་དང་།།སྒོ་གཉིས་བྱང་ཆུབ་མྱུར་འཐོབ་aཔའོ།།སངས་རྒྱས་ཆོས་ལ་བརྙས་པ་དང་།།ཞེས་བྱ་བ་ལ་སོགས་པ་ཚིགས་སུ་བཅད་པ་ལྔ་སྟེ།དེ་ལ་མ་ངེས་པ་ལྡོག་པ་ནི།བྱང་ཆུབ་སེམས་དཔའ་མ་ངེས་པ་རྣམས་ཐེག་པ་ཆེན་པོ་ལས་ལྡོག་པའོ།།ཐེག་པ་མཆོག་གསུངས་པ་ནི་ཐེག་པ་ཆེན་པོ་བསྟན་པ་aཡིན་ནོ།།སངས་རྒྱས་ལ་བརྙས་པའི་སྒྲིབ་པའི་གཉེན་པོར་གསུངས་པ་ནི་འདི་ལྟར་ང་ཉིད་དེའི་དུས་ན་ཡང་དག་པར་རྫོགས་པའི་སངས་རྒྱས་རྣམ་པར་གཟིགས་སུ་གྱུར་ཏོ་ཞེས་གསུངས་པ་ལྟ་བུའོ།།ཆོས་ལ་བརྙས་པའི་སྒྲིབ་པའི་གཉེན་པོར་གསུངས་པ་ནི།གངྒཱའི་
872.	aཀླུང་གི་བྱེ་མ་འདི་སྙེད་དང་མཉམ་པའི་སངས་རྒྱས་རྣམས་ལ་བསྙེན་བཀུར་བྱས་ན་གཟོད་
873.	ཐེག་པ་ཆེན་པོའི་རྟོགས་པ་སྐྱེའོ་ཞེས་བྱ་བ་ལྟ་བུའོ།།ལེ་ལོའི་སྒྲིབ་པའི་གཉེན་པོར་གསུངས་པ་ནི།གང་དག་བདེ་བ་ཅན་དུ་སྨོན་ལམ་འདེབས་པ་དེ་དག་དེར་སྐྱེ་བར་འགྱུར་རོ་ཞེས་aབྱ་བ་དང་།དེ་བཞིན་གཤེགས་པ་ཟླ་འོད་དྲི་མེད་ཀྱི་མཚན་སྨོས་པ་ཙམ་གྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པ་ཡིན་ནོ་ཞེས་བྱ་བ་ལྟ་བུའོ།།ཅུང་ཟད་ཙམ་གྱིས་ཆོག་པར་འཛིན་པའི་སྒྲིབ་པའི་གཉེན་པོར་གསུངས་པ་ནི།aགང་དུ་བཅོམ་ལྡན་འདས་ཀྱིས་ལ་ལར་སྦྱིན་པ་ལ་སོགས་པ་སྨད་ལ།གཞན་དུ་ནི་བསྔགས་པ་ལྟ་བུའོ།།འདོད་ཆགས་སྤྱོད་པའི་སྒྲིབ་པའི་གཉེན་པོར་གསུངས་པ་
874.	ནི།གང་དུ་སངས་རྒྱས་
875.	བཅོམ་ལྡན་འདས་ཀྱིས་སངས་རྒྱས་ཀྱི་ཞིང་གི་འབྱོར་པ་བསྔགས་པ་ལྟ་བུའོ།།aང་རྒྱལ་སྤྱོད་པའི་སྒྲིབ་པའི་གཉེན་པོར་གསུངས་པ་ནི།གང་དུ་བཅོམ་ལྡན་འདས་ཀྱིས་སངས་རྒྱས་ལ་ལའི་ཕུན་སུམ་ཚོགས་པ་ལྷག་པར་བསྔགས་པ་ལྟ་བུའོ།།འགྱོད་པའི་སྒྲིབ་པའི་གཉེན་པོར་གསུངས་པ་ནི།གང་དག་སངས་རྒྱས་དང་བྱང་ཆུབ་སེམས་དཔའ་aརྣམས་ལ་གནོད་པ་བྱེད་པ་དེ་དག་ཐམས་ཅད་ནི་མཐོ་རིས་སུ་འགྲོ་བར་འགྱུར་རོ་ཞེས་བྱ་བ་ལྟ་བུའོ།།མ་ངེས་པ་ལྡོག་པའི་སྒྲིབ་པའི་གཉེན་པོར་གསུངས་པ་ནི།ཉན་ཐོས་ཆེན་པོ་རྣམས་སངས་རྒྱས་ཉིད་དུ་ལུང་བསྟན་པ་བཤད་པ་དང་།ཐེག་པ་གཅིག་ཏུ་བཤད་པ་ལྟ་aབུའོ།།ཁམས་ཟད་པར་བརྟས་
876.	པ་ནི།ཐེག་པ་ཆེན་པོའི་རྟེན་ཅན་གྱི་ཁམས་ཐམས་ཅད་བརྟས་
877.	པ་གང་ཡིན་པ་སྟེ།དེའི་སྒྲིབ་པ་དང་བྲལ་བའི་སྒོ་ནས་ཐེག་པ་ཆེན་པོ་ཐམས་ཅད་ལ་མོས་པ་འཐོབ་པའི་ཕྱིར་རོ།།སྒོ་གཉིས་ནི་ཏིང་ངེ་འཛིན་གྱི་སྒོ་དང་།གཟུངས་aཀྱི་སྒོའོ།།མཐོང་བའི་ཆོས་ལ་ནི་ཕན་ཡོན་རྣམ་པ་གཉིས་སོ།།ཚེ་ཕྱི་མ་ལ་ནི་རྣམ་པ་བརྒྱད་དེ།རིམ་གྱིས་གོང་ནས་གོང་དུ་ཁྱད་པར་འཐོབ་པའི་སྒོ་ནས་རིག་པར་བྱའོ།།སྟོན་པའི་ཕན་ཡོན་གྱི་
878.	ཚིགས་སུ་བཅད་པ།དེ་ལྟར་བློ་བཟང་སྐྱོ་བ་མེད་ལྡན་བརྩེ་བ་ཅན།།aསྙན་པར་རབ་གྲགས་ཆོ་ག་བཟང་ཤེས་ལྡན་པ་ཡི།།བྱང་ཆུབ་སེམས་དཔའ་ལེགས་པར་སྨྲ་བ་ཡིན་པ་སྟེ།།བཤད་པས་སྐྱེ་བོའི་ནང་ན་ཉི་མ་བཞིན་དུ་ལྷམ།།རྒྱུ་ལྔས་ལེགས་པར་སྨྲ་བ་ཉིད་དང་།ཉི་མ་བཞིན་དུ་ལྷམ་པའི་ཕན་ཡོན་ཡིན་ཏེ།འཇིག་རྟེན་འདུན་aཔར་བྱེད་པའི་སྒོ་ནས་ཡ་མཚན་དུ་གྱུར་པའི་ཕྱིར་རོ།།རྒྱུ་
879.	ལྔ་ནི།གང་གིས་ཕྱིན་ཅི་མ་ལོག་པ་དང་།ཡང་དང་ཡང་དུ་དང་།ཟང་ཟིང་མེད་པའི་སེམས་དང་།ཚིག་གཟུང་བར་འོས་བ་དང་།གདུལ་བ་དང་འཚམ་པར་འཆད་པ་ཡིན་ནོ།།བཤད་པའི་སྐབས་aརྫོགས་སོ།།།།སྒྲུབ་པ་རྣམ་པར་དབྱེ་བ་ལ་ཚིགས་སུ་བཅད་པ་དྲུག་སྟེ།བློ་ལྡན་གཉིས་ལ་ལོག་ཉིད་དང་།།ཡང་དག་ཉིད་རྣམས་
880.	སྤངས་གསུམ་གྱིས།།གང་ཟག་དང་ནི་ཆོས་དག་ལ།།བདག་མེད་རྣམ་གཉིས་ཀུན་ཤེས་ནས།།ཇི་སྐད་དུ།དོན་ཀུན་ཤེས་aཤིང་ཆོས་ཀུན་ཤེས་ནས་ཆོས་དང་མཐུན་པའི་ཆོས་ལ་ཞུགས་པ་ཡིན།མཐུན་པར་ཞུགས་པ་ཡིན།མཐུན་པའི་ཆོས་ལ་སྤྱོད་པ་ཡིན་ཞེས་འབྱུང་བ་དེ་སྟོན་པར་བྱེད་དེ།དེ་ལ་གང་ཟག་དང་ཆོས་ལ་བདག་མེད་པ་ཤེས་པ་རྣམ་པ་གཉིས་ནི་གཟུང་བ་དང་འཛིན་པ་མེད་པའི་aཕྱིར་རོ།།གཉིས་ལ་ལོག་པ་ཉིད་དང་ཡང་དག་པ་ཉིད།སྤངས་པ་གསུམ་ནི་ཀུན་བརྟགས་པའི་ངོ་བོ་ཉིད་མེད་པ་ལ་སྟོང་པ་ཉིད་ཀྱི་ཏིང་ངེ་འཛིན་དང་།གཞན་གྱི་
881.	དབང་དང་།ཡོངས་སུ་གྲུབ་པའི་ངོ་བོ་ཉིད་དག་ཡོད་པ་ལ་སྨོན་པ་མེད་པ་དང་།མཚན་མ་མེད་པ་དག་གོ།།aའཇིག་རྟེན་པའི་ཏིང་ངེ་འཛིན་གསུམ་པོ་འདི་དག་
882.	ནི་འཇིག་རྟེན་ལས་འདས་པའི་ཡེ་ཤེས་འདྲེན་པའི་ཕྱིར་ལོག་པ་
883.	ཉིད་ཀྱང་མ་ཡིན་ལ།འཇིག་རྟེན་ལས་འདས་པ་མ་ཡིན་པའི་ཕྱིར་ཡང་དག་པ་ཉིད་ཀྱང་མ་ཡིན་ནོ།།དོན་ཤེས་པས་ནི་ཆོས་རྣམས་ཀུན།།གཟིངས་དང་aའདྲ་བ་ཉིད་དུ་རིག།ཐོས་པས་ཆོག་པར་འཛིན་སྤོང་བ།།དེས་ན་ཆོས་ཤེས་པ་ཞེས་བརྗོད།།དེ་ལྟར་དོན་ཤེས་པ་ནི་མདོ་ལ་སོགས་པའི་ཆོས་ཐམས་ཅད་གཟིངས་ལྟ་བུ་ཉིད་དུ་ཤེས་ཤིང་ཐོས་པ་ཙམ་གྱིས་ཆོག་པར་འཛིན་པ་སྤོང་བར་བྱེད་དེ
884.	།དེས་ན་ཆོས་ཤེས་པ་ཡིན་aནོ།།སོ་སོའི་སྐྱེ་བོའི་ཤེས་པ་ཡིས།།དེ་བཞིན་དུ་ནི་གཉིས་རྟོགས་ནས།།ཤེས་པ་དེ་ཡོངས་རྫོགས་བྱའི་ཕྱིར།།མཐུན་པའི་ཆོས་ནི་རབ་ཏུ་སྒྲུབ།།སོ་སོའི་སྐྱེ་བོའི་དོན་དང་ཆོས་ཤེས་པ་རྣམ་པ་
885.	གཉིས་པོ་དེས་དེ་བཞིན་དུ་ཇི་སྐད་བཤད་པའི་བདག་མེད་པ་གཉིས་aརྟོགས་ནས།ཤེས་པ་དེ་ཡོངས་སུ་རྫོགས་པར་བྱ་བའི་ཕྱིར་སྒྲུབ་པར་བྱེད་དེ།དེ་ལྟར་ན་མཐུན་པའི་ཆོས་ལ་འཇུག་པ་ཡིན་ནོ།།དེ་ནས་དེས་ནི་ས་དང་པོར།།བྱང་ཆུབ་སེམས་དཔའ་དེའི་བདག་ཉིད།།ཀུན་དང་མཉམ་པར་འཇིག་རྟེན་ལས།།aའདས་པའི་ཡེ་ཤེས་བླ་མེད་འཐོབ།།དེ་ནས་དེས་འཇིག་རྟེན་ལས་འདས་པའི་ཡེ་ཤེས་བླ་ན་མེད་པ་འཐོབ་བོ་ཞེས་བྱ་བ་ནི།ཐེག་པ་ཆེས་ཁྱད་པར་དུ་འཕགས་པ་གཞན་མེད་པའི་ཕྱིར་རོ།།ས་དང་པོ་ས་
886.	རབ་ཏུ་དགའ་བ་ལ་བྱང་ཆུབ་སེམས་དཔའ་ཐམས་ཅད་དང་མཉམ་པར་རོ།།aདེའི་བདག་ཉིད་ཅེས་བྱ་བ་ནི་དེའི་ས་པ་
887.	རྣམས་དང་ངོ༌།།དེ་ལྟར་ན་མཐུན་པར་ཞུགས་པ་ཡིན་ཏེ།དེའི་ས་པའི་བྱང་ཆུབ་སེམས་དཔའ་དང་མཉམ་པ་ཉིད་ཀྱི་ཕྱིར་རོ།།མཐོང་བས་སྤང་བྱའི་ཉོན་མོངས་རྣམས།།ཐམས་ཅད་ཡང་དག་ཟད་བྱས་ནས།།ཤེས་བྱའི་སྒྲིབ་པ་སྤང་བྱའི་aཕྱིར།།སྒོམ་པ་ལ་ནི་རབ་ཏུ་སྦྱོར།།ཚིགས་སུ་བཅད་པ་འདིའི་དོན་གོ་བར་ཟད་དོ།།རྣམ་འཇོག་རྣམ་པར་མི་རྟོག་པའི།།ཡེ་ཤེས་ལྷན་ཅིག་སྤྱོད་པ་ཡིས།།དེ་བཞིན་ས་ནི་ལྷག་མ་ལ།།མཐུན་པ་ཡི་ནི་ཆོས་སྤྱོད་དོ།།ལྷག་མས་ནི་མཐུན་པའི་ཆོས་སྤྱོད་པ་ཉིད་སྟོན་ཏེ།རྣམ་པར་aའཇོག་པ་དང་།རྣམ་པར་མི་རྟོག་པ་ཞེས་བྱ་བ་ནི་ས་རྣམ་པར་འཇོག་པའི་ཡེ་ཤེས་དང་།རྣམ་པར་མི་
888.	རྟོག་པའོ།།ལྷན་ཅིག་སྤྱོད་པ་ཡིས་ཞེས་བྱ་བ་ནི་རྗེས་སུ་འབྲེལ་བར་སྤྱོད་པ་སྟེ།ཕན་ཚུན་བར་ཆད་མེད་པས་སོ།།སྒྲུབ་པ་ལ་བག་ཡོད་པར་བྱ་བའི་ཚིགས་སུ་བཅད་aཔ་བཞི་སྟེ།བློ་ལྡན་གང་དུ་སྒྲུབ་པའི་ཡུལ།།ལེགས་པར་རྙེད་དང་གནས་བཟང་དང་།།ས་བཟང་བ་དང་གྲོགས་བཟང་དང་།།རྣལ་འབྱོར་བདེ་བའི་ཡོན་ཏན་ལྡན།།མཐུན་པའི་ཡུལ་དུ་གནས་པ་ལ་སོགས་པ་འཁོར་ལོ་བཞིས་བག་ཡོད་པར་བྱ་བ་སྟོན་ཏེ།དེ་ལ་ཚིགས་aསུ་བཅད་པ་འདིས་ནི་མཐུན་པའི་ཡུལ་དུ་གནས་པ་སྟོན་ཏོ།།ལེགས་པར་རྙེད་པ་ནི་ཆོས་གོས་དང་།བསོད་སྙོམས་ལ་སོགས་པའི་འཚོ་བའི་ཡོ་བྱད་རྣམས་ཚེགས་ཆུང་ངུས་རྙེད་པའི་ཕྱིར་རོ།།གནས་བཟང་བ་ནི་རྐུན་པོ་ལ་སོགས་པ་སྐྱེ་བོ་ངན་པ་དག་མི་གནས་པའི་ཕྱིར་རོ།།ས་aབཟང་བ་ནི་ནད་མེད་པའི་ས་ཡིན་པའི་ཕྱིར་རོ།།གྲོགས་བཟང་པོ་ནི་གྲོགས་ཚུལ་ཁྲིམས་དང་ལྟ་བ་མཐུན་པའི་ཕྱིར་རོ།།རྣལ་འབྱོར་བདེ་བ་ནི་ཉིན་པར་འདུ་འཛི་ཉུང་ཞིང་ལྗན་ལྗིན་ཉུང་བའི་ཕྱིར་དང་།མཚན་མོ་སྒྲ་ཆུང་བ་ལ་སོགས་པའི་ཕྱིར་རོ།།བྱང་ཆུབ་སེམས་དཔའ་ཐོས་མང་aདང།།བདེན་མཐོང་སྨྲ་མཁས་བརྩེ་བ་ཅན།།སྐྱོ་མེད་སྐྱེས་
889.	བུ་དམ་པ་ནི།།ཆེན་པོ་ཡིན་པར་ཤེས་པར་བྱ།།གཉིས་པ་འདིས་ནི་སྐྱེས་བུ་དམ་པ་ཉིད་སྟོན་ཏེ།ལུང་དང་རྟོགས་པ་དང་།ཚིག་ཏུ་སྨྲ་བ་དང་།ཟང་ཟིང་མེད་པའི་སེམས་དང་།སྙོམ་
890.	ལས་མེད་aཔ་ཉིད་ཀྱི་ཡོན་ཏན་དང་
891.	ལྡན་པའི་ཕྱིར་རོ།།དམིགས་པ་བཟང་དང་སྟོན་པ་བཟང་།།ཐབས་བཟང་བ་དང་ངེས་འབྱུང་དང་།།སྦྱོར་བ་བཟང་པོའི་བདག་ཉིད་ཀྱི།།ཡང་དག་སྨོན་ལམ་ཡིན་པར་བཤད།།གསུམ་པ་འདིས་
892.	ནི་བདག་ཉིད་ཀྱི་
893.	ཡང་དག་པའི་སྨོན་ལམ་ཚུལ་aབཞིན་ཡིད་ལ་བྱེད་པས་བསྡུས་པ་སྟོན་ཏེ།དམ་པའི་ཆོས་ལ་དམིགས་པ་དང་།ཚོགས་བསགས་པ་དང་།ཞི་གནས་ལ་སོགས་པའི་རྒྱུ་མཚན་དུས་སུ་སྒོམ་པ་དང་།གོང་དུ་བྱ་བ་ཡོད་པས་
894.	ཅུང་ཟད་ཙམ་གྱིས་ཆོག་པར་མི་འཛིན་པ་དང་།རྟག་ཏུ་དང་གུས་པར་aབྱས་ཏེ་སྦྱོར་བའི་ཕྱིར་རོ།།དགའ་དང་དལ་བར་སྐྱེ་བ་དང་།།ནད་མེད་བ[་པ]དང་ཏིང་འཛིན་དང་།།རྣམ་པར་འབྱེད་པ་བྱེད་རྒྱུ་ནི།།སྔོན་ཆད་བསོད་ནམས་བྱས་པ་ཉིད།།བཞི་པ་འདིས་ནི་རྒྱུ་རྣམ་པ་ལྔས་སྔོན་བསོད་ནམས་བྱས་པ་ཉིད་སྟོན་ཏེ།དགའ་བའི་རྒྱུ་aཉིད་ནི་གང་གིས་ན་མི་མཐུན་པའི་ཡུལ་དུ་གནས་ན་ཡང་དགའ་བ་མ་ཡིན་ནོ།།དལ་བར་སྐྱེ་བའི་རྒྱུ་ཉིད་ནི།གང་གིས་ན་སྐྱེས་བུ་དམ་པ་ལ་བརྟེན་པ་འཐོབ་པ་ཡིན་ནོ།།ནད་མེད་པ་དང་།ཏིང་ངེ་འཛིན་དང་།ཤེས་རབ་ཀྱི་རྒྱུ་ཉིད་ནི།གང་གིས་ན་བདག་aཉིད་ཀྱི་ཡང་དག་པའི་སྨོན་ལམ་འགྲུབ་པ་ཡིན་ནོ
895.	།།ཉོན་མོངས་པ་ཁོ་ནས་ཉོན་མོངས་པ་ལས་ངེས་བར་འབྱུང་བའི་ཚིགས་སུ་བཅད་པ་གསུམ་སྟེ།ཆོས་ཀྱི་དབྱིངས་ནི་མ་གཏོགས་པ།།གང་ཕྱིར་ཆོས་མེད་དེ་ཡི་ཕྱིར།།སངས་རྒྱས་རྣམས་aཀྱིས་དེ་དག་ལས།།ངེས་འབྱུང་ཆགས་སོགས་ཡིན་པར་དགོངས།།བཅོམ་ལྡན་འདས་ཀྱིས་འདོད་ཆགས་ལས་མ་གཏོགས་པར་འདོད་ཆགས་ལས་ངེས་པར་འབྱུང་བར་ང་མི་སྨྲ་སྟེ།ཞེ་སྡང་དང་།གཏི་མུག་དག་aཀྱང་དེ་དང་འདྲའོ་ཞེས་གང་གསུངས་པ་དེའི་དགོངས་པ་སྟོན་ཏེ།གང་གི་ཕྱིར་ཆོས་ཉིད་ལས་
896.	མ་གཏོགས་པའི་ཆོས་མེད་པས་ཆོས་ཀྱི་དབྱིངས་ལས་
897.	མ་གཏོགས་པའི་ཆོས་མེད་པ་དེའི་ཕྱིར་འདོད་ཆགས་ལ་སོགས་པའི་ཆོས་ཉིད་ཀྱང་འདོད་ཆགས་ལ་སོགས་པའི་མིང་འཐོབ་aལ།དེ་ཡང་འདོད་ཆགས་ལ་སོགས་པ་ལས་ངེས་པར་འབྱུང་བ་ཡིན་པས་དེ་ལ་དགོངས་པ་ནི་དེ་ཡིན་པར་རིག་པར་བྱའོ།།ཆོས་ཀྱི་དབྱིངས་ནི་མ་གཏོགས་པར།།གང་ཕྱིར་ཆོས་མེད་དེ་ཡི་ཕྱིར།།ཀུན་ནས་ཉོན་མོངས་བསྟན་པ་ལ།།བློ་ལྡན་དགོངས་པ་དེ་ཡིན་འདོད།།aམ་
898.	རིག་པ་དང་།བྱང་ཆུབ་ནི་གཅིག་གོ་ཞེས་ཀུན་ནས་ཉོན་མོངས་པ་བསྟན་པ་དེར་ཡང་དགོངས་པ་ནི་དེ་ཁོ་ན་ཡིན་ཏེ།མ་རིག་པ་དང་བྱང་ཆུབ་ཀྱི་ཆོས་ཉིད་ལ་དེ་དག་ཉེ་བར་བཏགས་
899.	པའི་ཕྱིར་རོ།།གང་ཕྱིར་ཆགས་སོགས་དེ་ཉིད་ལ།།ཚུལ་བཞིན་འཇུག་པ་དེ་ཡི་ཕྱིར།།aདེ་ལས་རྣམ་གྲོལ་འགྱུར་དེས་ན།།དེ་ཡིས་དེ་དག་ལས་ངེས་འབྱུང་།།འདོད་ཆགས་ལ་སོགས་པ་དེ་དག་ཁོ་ན་ལ་ཚུལ་བཞིན་དུ་འཇུག་ན་དེ་དག་ལས་རྣམ་པར་གྲོལ་བར་འགྱུར་རོ།།དེ་ལྟ་བས་ན་དེ་དག་ཡོངས་སུ་ཤེས་པ་ཉིད་དེ་དག་གི་ངེས་པར་འབྱུང་བ་ཡིན་པས་འདི་ལ་aདགོངས་
900.	པ་ནི་དེ་ཡིན་ནོ།།ཉན་ཐོས་དང་།རང་སངས་རྒྱས་ཀྱི་ཡིད་ལ་བྱེད་པ་ཡོངས་སུ་སྤང་
901.	བའི་ཚིགས་སུ་བཅད་པ་གཉིས་ཏེ།སེམས་ཅན་ཆེད་དུ་དམྱལ་བའི་སྲིད་པར་གནས་པ་ཡིས།།སྡུག་བསྔལ་མི་བཟད་ཅིས་ཀྱང་རྒྱལ་སྲས་གནོད་བྱེད་མིན།།ཇི་
902.	སྲིད་ཡོན་ཏན་aསྐྱོན་གྱིས་ཐེག་པ་དམན་ཞུགས་པའི།།རྣམ་རྟོག་དགེ་བ་སྣ་ཚོགས་བློ་ལྡན་གནོད་བྱེད་ཡིན།།བློ་དང་ལྡན་པ་དམྱལ་བར་གནས་པ་དུས་ཀུན་ཏུ།།བྱང་ཆུབ་དྲི་མེད་ཡངས་པའི་བར་དུ་གཅོད་བྱེད་མིན།།ཐེག་པ་གཞན་ལ་རབ་བསིལ་རྣམ་རྟོག་བདག་ཕན་པ།རབ་aཏུ་བདེ་བར་གནས་ཀྱང་བར་དུ་གཅོད་པར་བྱེད།།ཚིགས་སུ་བཅད་པ་འདི་གཉིས་ལ་གཅིག་གིས་
903.	སྒྲུབ་པར་བྱེད་པ་ནི་གཉིས་པ་ཡིན་ཏེ།གཉི་གའི་དོན་གོ་བར་ཟད་དོ།།ངོ་བོ་ཉིད་མེད་པ་དང་།རང་བཞིན་གྱིས་རྣམ་པར་དག་པ་ལ་སྐྲག་པ་དགག་པའི་ཚིགས་སུ་བཅད་པ་aབཞི་སྟེ།ཆོས་མེད་པ་དང་དམིགས་པ་དང་།།ཀུན་ནས་ཉོན་མོངས་མེད་རྣམ་དག།སྒྱུ་མ་ལ་སོགས་འདྲ་བ་དང་།།དེ་བཞིན་ནམ་མཁའ་འདྲར་ཤེས་བྱ།།ཇི་ལྟར་ཚུལ་བཞིན་བྲིས་པའི་རི་མོ་ལ།།མཐོན་དམན་མེད་ཀྱང་སྣང་བ་དེ་བཞིན་དུ།།ཡང་དག་མ་ཡིན་aརྟོག་ལ་རྣམ་ཀུན་ཏུ།།གཉིས་པོ་རྟག་ཏུ་མེད་ཀྱང་སྣང་བར་འགྱུར།།ཇི་ལྟར་ཆུ་རྙོག་
904.	པ་ལས་དངས(་དྭངས)པ་ན
905.	།།དངས(་དྭངས)པ་ཉིད་དེ་དེ་ལས་སྐྱེ་མིན་གྱི
906.	།།དེ་ནི་དེ་ལ་དྲི་མ་བྲལ་བར་ཟད།།དེ་བཞིན་རང་སེམས་དག་ལ་ཚུལ་དེ་ཉིད།།སེམས་ནི་རྟག་ཏུ་རང་བཞིན་འོད་གསལ་aའདོད།།དེ་ནི་གློ་བུར་ཉེས་པས་མ་རུང་བྱས།།ཆོས་ཉིད་སེམས་ལས་གཞན་པ་སེམས་
907.	གཞན་ནི།།འོད་གསལ་མ་ཡིན་རང་བཞིན་ལ་
908.	བརྗོད་དོ།།ཆོས་མེད་པ་
909.	ཡང་ཡིན་ལ་
910.	ཆོས་དམིགས་ཀྱང་དམིགས་
911.	སོ་ཞེས་བྱ་བ་ནི།བྱིས་པ་རྣམས་སྐྲག་པའི་གནས་ཡིན་ལ།ཆོས་aཀྱི་དབྱིངས་རང་བཞིན་གྱིས་ཀུན་ནས་ཉོན་མོངས་པ་ཡང་མེད་ལ།ཕྱིས་རྣམ་པར་དག་གོ་ཞེས་བྱ་བ་ཡང་སྐྲག་པའི་གནས་ཡིན་ཏེ།དེ་དག་གོ་རིམས་བཞིན་དུ་སྒྱུ་མ་ལ་སོགས་པ་དང་འདྲ་བ་དང་།ནམ་མཁའ་དང་འདྲ་བར་རབ་ཏུ་བསྒྲུབས་པས་དེས་མི་སྐྲག་པ་aའགོག་པར་བྱེད་དོ།།དེ་བཞིན་དུ་རི་མོའི་མཐོན་དམན་དང་འདྲ་བ་དང་།ཆུ་རྙོག་
912.	པ་ལས་དངས(་དྭངས)པ་དང་འདྲ་བར་ཡང་
913.	གོ་རིམས་བཞིན་ནོ།།ཚིགས་སུ་བཅད་པ་གསུམ་
914.	པས་ནི།སེམས་ཆུ་དང་འདྲ་བར་བསྒྲུབ་
915.	སྟེ།ཇི་ལྟར་ཆུ་རང་བཞིན་གྱིས་aདངས(་དྭངས)
916.	པ་ལས་གློ་བུར་གྱི་རྙོག་པས་རྙོགས་
917.	པ་ཡིན་པ་དེ་བཞིན་དུ།སེམས་རང་བཞིན་གྱིས་འོད་གསལ་བར་འདོད་པ་ལས་གློ་བུར་གྱི་
918.	ཉེས་པས་མ་རུང་བར་བྱས་སོ
919.	།།ཆོས་ཉིད་ཀྱི་སེམས་ལས་མ་གཏོགས་པ་སེམས་གཞན་ཏེ།གཞན་གྱི་དབང་གི་མཚན་ཉིད་aནི།།རང་བཞིན་གྱིས་འོད་གསལ་བ་ཉིད་དུ་མི་བརྗོད་དོ།།དེ་ལྟ་བས་ན་སེམས་ནི་འདིར་ཆོས་ཉིད་ཀྱི་སེམས་ཁོ་ན་ཡིན་པར་རིག་པར་བྱའོ།།འདོད་ཆགས་ལས་སྐྱེས་པའི་ལྟུང་བ་དགག་པའི་ཚིགས་སུ་བཅད་པ་བཞི་སྟེ།བྱང་ཆུབ་སེམས་དཔའ་aསེམས་ཅན་ལ།།བུ་གཅིག་པ་ལ་བྱ་བ་བཞིན།།རྐང་གི་ཁོང་ནས་བྱམས་པ་ཆེ།།དེ་ལྟས་རྟག་ཕན་བྱེད་པར་འདོད།།སེམས་ཅན་རྣམས་ལ་ཕན་བྱེད་ཕྱིར།།དེ་ལ་ཆགས་སྐྱེས་ལྟུང་མི་འགྱུར།།འདི་ཡི་ཞེ་སྡང་རྣམ་ཀུན་དུ།།སེམས་ཅན་ཀུན་དང་འགལ་བར་aའགྱུར།།ཇི་ལྟར་ཕུག་རོན་
920.	རང་གི་བུ་མཆོག་བྱམས།།རང་གི་བུ་དེ་ཉེ་བར་འཁྱུད་ནས་འདུག།དེ་འདྲ་བ་ལ་ཁོང་ཁྲོ་འགལ་བ་ལྟར།།བརྩེར་བཅས་ལུས་ཅན་བུ་ལའང་དེ་དང་འདྲ།།གང་ཕྱིར་བྱམས་པ་དེ་ཕྱིར་ཁོང་ཁྲོ་འགལ།།གང་ཕྱིར་ཞི་བ་དེ་ཕྱིར་གནོད་སེམས་aའགལ།།གང་ཕྱིར་དོན་བྱེད་དེ་ཕྱིར་སྒྱུ་སེམས་འགལ།།གང་ཕྱིར་སིམ་བྱེད་དེ་ཕྱིར་འཇིགས་བྱེད་
921.	འགལ།།བྱང་ཆུབ་སེམས་དཔའ་སེམས་ཅན་རྣམས་ལ་བྱམས་པ་གང་ཡིན་པ་དེ་ནི་འདོད་ཆགས་སུ་དགོངས་ཏེ།སེམས་ཅན་ལ་ཕན་པར་བྱེད་པའི་རྒྱུ་ཡིན་པའི་ཕྱིར།།aདེ་དག་ལ་དེས་བྱས་པའི་ལྟུང་བ་འགོག་པར་བྱེད་དོ།།ཕུག་རོན་དཔེར་བརྗོད་པ་ནི།དེ་འདོད་ཆགས་མང་བའི་ཕྱིར་བུ་ལ་བྱམས་པ་ཡང་ཤིན་ཏུ་ཆེ་བའི་ཕྱིར་རོ།།བྱང་ཆུབ་སེམས་དཔའ་བརྩེ་བ་དང་བཅས་པ་ནི།སེམས་ཅན་རྣམས་ལ་ཁོང་ཁྲོ་བ་འགལ་ལོ།།aབྱང་ཆུབ་སེམས་དཔའ་རྣམས་ནི་གང་གི་ཕྱིར་བྱམས་པ་ལ་སོགས་པ་དང་ལྡན་པས་སེམས་ཅན་རྣམས་ལ་བྱམས་པ་དང་།གནོད་པ་ཞི་བ་དང་།དོན་སྒྲུབ་པ་དང་།དགའ་བ་སྐྱེད་
922.	པས་སིམ་པར་བྱེད་པ་ཡིན་པ་དེའི་ཕྱིར་ཡང་ཁོང་ཁྲོ་བ་ཡང་འགལ་ལ།དེའི་
923.	སྔོན་aདུ་འགྲོ་བ་ཅན་གྱི་
924.	གནོད་པའི་སེམས་ལ་སོགས་པ་
925.	ཡང་འགལ་ལོ།།སྒྲུབ་པ་རབ་ཏུ་དབྱེ་བའི་ཚིགས་སུ་བཅད་པ་ལྔ་སྟེ།སྨན་བཟང་པོ་ལ་ནད་པ་བཞིན།།འཁོར་བ་ལ་ནི་འཇུག་པར་བྱེད།།ནད་པ་ལ་ནི་སྨན་པ་བཞིན།།སེམས་ཅན་རྣམས་ལ་སྒྲུབ་པར་བྱེད།།བྲན་མ་གྲུབ་པ་ཇི་aབཞིན་དུ།།བདག་ཉིད་ལ་ནི་སྒྲུབ་པར་བྱེད།།ཟོང་ལ་ཚོང་པ་ཇི་བཞིན་དུ།།འདོད་པ་དག་ལ་སྒྲུབ་པར་བྱེད།།གོས་ལ་བཙོ་
926.	བླག་མཁན་བཞིན་དུ།།ལས་ལ་རབ་ཏུ་སྒྲུབ་པར་བྱེད།།བུ་གཞོན་པ་ལ་ཕ་བཞིན་དུ།།སེམས་ཅན་མི་འཚེ་སྒྲུབ་པར་བྱེད།།མེ་དོན་གཉེར་བ་aགཙུབ་ཤིང་ལྟར།།རྟག་པར་རབ་ཏུ་སྒྲུབ་པར་བྱེད།།ཡིད་བརྟན་བཞིན་དུ་ལྷག་པའི་སེམས།།མ་རྫོགས་པ་ལ་སྒྲུབ་པར་བྱེད།།སྒྱུ་མ་མཁན་ལྟར་ཤེས་བྱ་ལ།།ཤེས་རབ་ཀྱིས་ནི་སྒྲུབ་པར་བྱེད།།དེ་ནི་བྱང་ཆུབ་སེམས་དཔའ་ཡི།།ཇི་ལྟར་གང་དུ་སྒྲུབ་པར་འདོད།།ཇི་aལྟར་གང་དང་གང་དུ་སྒྲུབ་པ་དེ་སྟོན་པར་བྱེད་དེ།ཇི་ལྟར་ཞེས་བྱ་བ་ནི་སྨན་བཟང་པོ་ལ་སོགས་པ་ལ་ནད་པ་ལ་སོགས་པ་ལྟར་རོ།།གང་དུ་ཞེས་བྱ་བ་ནི་འཁོར་བ་ལ་སོགས་པར་ཏེ།སོ་སོར་བརྟགས་ནས་འཁོར་བ་བརྟེན་
927.	པའི་ཕྱིར་དང་།སྙིང་རྗེས་སེམས་ཅན་ཉོན་མོངས་པའི་aནད་ཀྱིས་ཐེབས་
928.	པ་ཡོངས་སུ་མི་གཏོང་བའི་ཕྱིར་དང་།རང་གི་སེམས་ལེགས་པར་འཆོས་པའི་ཕྱིར་དང་།སྦྱིན་པའི་ཕ་རོལ་ཏུ་ཕྱིན་པ་ལ་སོགས་པས་གོ་རིམས་བཞིན་དུ་ལོངས་སྤྱོད་འཕེལ་བར་བྱེད་པའི་ཕྱིར་དང་།ལུས་ལ་སོགས་པའི་ལས་ཡོངས་སུ་སྦྱོང་བའི་ཕྱིར་དང་།aསེམས་ཅན་གནོད་པར་བྱེད་པ་དག་གིས་མི་འཁྲུགས་པའི་ཕྱིར་དང་།དགེ་བའི་ཆོས་སྒོམ་པ་ལ་བར་ཆད་མེད་པར་བརྩོན་པའི་ཕྱིར་དང་།ཏིང་ངེ་འཛིན་གྱི་རོ་མྱོང་
929.	བར་མི་བྱེད་པའི་ཕྱིར་དང་།ཤེས་བྱ་ལ་ཕྱིན་ཅི་མ་ལོག་པའི་ཕྱིར་རོ
930.	།།སྒྲུབ་པའི་འཁོར་aགསུམ་ཡོངས་སུ་དག་པའི་ཚིགས་སུ་བཅད་པ།དེ་ལྟར་རྟག་ཏུ་བརྩོན་འགྲུས་རྒྱ་ཆེན་ལྡན།།གཉིས་ཡོངས་སྨིན་པར་བྱ་ལ་རབ་བརྩོན་དེ།།རིམ་གྱིས་དྲི་མེད་མི་རྟོག་བློ་མཆོག་གིས།།སྒྲུབ་པ་བླ་ན་མེད་པར་རབ་ཏུ་འགྲོ།།ཆོས་ལ་བདག་མེད་པའི་ཡེ་ཤེས་རྣམ་པར་མི་aརྟོག་པས་སྒྲུབ་པ་པོ་དང་།བསྒྲུབ་པར་བྱ་བ་དང་།སྒྲུབ་
931.	པ་ལ་མི་རྟོག་པའི་ཕྱིར་འཁོར་གསུམ་ཡོངས་སུ་དག་པར་རིག་པར་བྱའོ།།གཉིས་ཡོངས་
932.	སྨིན་པར་བྱ་ལ་
933.	རབ་བརྩོན་དེ།།ཞེས་བྱ་བ་ནི་སེམས་ཅན་རྣམས་དང་བདག་ཉིད་དོ།།སྒྲུབ་
934.	པའི་སྐབས་རྫོགས་སོ།།།།aགདམས་ངག་རྗེས་སུ་བསྟན་པ་རྣམ་པར་དབྱེ་བའི་ཚིགས་སུ་བཅད་པ་ལྔ་བཅུ་རྩ་གཅིག་སྟེ།བསྐལ་པ་གྲངས་མེད་ངེས་འབྱུང་ཞིང་།།མོས་པ་རྣམ་པར་འཕེལ་བྱེད་པ།།ཇི་ལྟར་ཆུ་ཡིས་རྒྱ་མཚོ་བཞིན།།དགེ་ཆོས་རྣམས་ཀྱིས་ཡང་དག་རྫོགས།།aམོས་པ་རྣམ་པར་འཕེལ་བྱེད་པ།།ཞེས་བྱ་བ་ནི་ཆེན་པོའི་གནས་སྐབས་སུ་ཕྱིན་པའི་ཕྱིར་རོ།།ལྷག་མ་ནི་དོན་གོ་བར་ཟད་དོ།།དེ་བཞིན་དུ་ནི་ཚོགས་བསགས་པའི།།རྒྱལ་སྲས་གཟོད་ནས་དག་པ་པོ
935.	།།ལེགས་པར་ཤེས་ཤིང་སེམས་དགེ་བ།།སྒོམ་
936.	པ་ལ་ནི་རབ་ཏུ་སྦྱོར།།aགཟོད་མ་ནས་
937.	དག་པ་ནི་བྱང་ཆུབ་སེམས་དཔའི་སྡོམ་པ་ཡོངས་སུ་
938.	སྦྱངས་པའི་ཕྱིར་དང་།དོན་ཕྱིན་ཅི་མ་ལོག་པར་འཛིན་པའི་སྒོ་ནས་ཐེག་པ་ཆེན་པོ་ལ་ལྟ་བ་དྲང་པོར་བྱས་པའི་ཕྱིར་རོ།།ལེགས་པར་ཤེས་པ་ནི་ཐོས་པ་མང་བའི་ཕྱིར་རོ།།སེམས་དགེ་བ་ནི་སྒྲིབ་པ་དང་བྲལ་aབའི་ཕྱིར་རོ།།དེ་ཚེ་ཆོས་ཀྱི་རྒྱུན་ལ་ནི།།སངས་རྒྱས་རྣམས་ལས་ཞི་གནས་དང་།།ཡེ་ཤེས་ཡངས་པ་ཐོབ་བྱའི་ཕྱིར།།གདམས་ངག་རྒྱ་ཆེན་རྙེད་པར་འགྱུར།།ཚིགས་སུ་བཅད་པ་འདིའི་དོན་གོ་བར་ཟད་དོ།།དེ་ནས་དང་པོར་སྡོམ་བརྩོན་དེ།།མདོ་ཡི་སྡེ་ལ་སོགས་པའི་aཆོས།།མི་གཉིས་དོན་ནི་རྣམ་འབྱེད་པ།།མདོ་སོགས་མིང་ལ་སེམས་འཇོག་གོ།།དེ་ནས་དེ་ནི་རིམ་བཞིན་དུ།།ཚིག་རབ་དབྱེ་ལ་
939.	དཔྱོད་བྱེད་ཅིང་།།སོ་སོའི་ནང་ན་ཚུལ་བཞིན་དུ།།དེ་ཡི་དོན་ཡང་རྣམ་པར་དཔྱོད།།དོན་དེ་དག་ནི་ངེས་གཟུང་
940.	ནས།།ཆོས་ལ་ཀུན་ནས་སྡོམ་aཔར་བྱེད།།དེ་ཡི་དོན་ནི་ཐོབ་བྱའི་ཕྱིར།།དེ་ནས་དེ་ནི་སྨོན་པར་བྱེད།།དང་པོར་མདོའི་སྡེ་དང་།དབྱངས་ཀྱིས་བསྙད་
941.	པའི་སྡེ་ལ་སོགས་པའི་ཆོས་ལ་མདོ་ལ་སོགས་པའི་མིང་ས་བཅུ་པ་ཞེས་བྱ་བ་ལ་སོགས་པ་དེ་ལྟ་བུ་གང་ཡིན་པ་དེ་ལ་སེམས་འཇོག་པར་བྱེད་དོ།།ཚིགས་སུ་བཅད་པ་aགསུམ་པོ་འདིས་ནི་སེམས་དྲུག་བསྟན་ཏེ།རྩ་བའི་སེམས་དང་
942.	།རྗེས་སུ་དཔྱོད་པའི་སེམས་དང་།རྣམ་པར་དཔྱོད་པའི་སེམས་དང་།ངེས་པར་འཛིན་པའི་སེམས་དང་།སྡོམ་པའི་སེམས་དང་།སྨོན་པའི་སེམས་སོ།།དེ་ལ་རྩ་བའི་སེམས་ནི་མདོའི་
943.	སྡེ་ལ་སོགས་aཔའི་ཆོས་རྣམས་ཀྱི་མིང་ལ་དམིགས་པ་གང་ཡིན་པའོ།།རྗེས་སུ་དཔྱོད་པའི་སེམས་ནི།གང་གིས་མདོའི་སྡེ་ལ་སོགས་པའི་མིང་གི་སྒོ་ནས་དམིགས་པ་རྣམས་ཀྱི་ཚིག་རབ་ཏུ་དབྱེ་བའི་རྗེས་སུ་འགྲོ་བའོ།།རྣམ་པར་དཔྱོད་པའི་སེམས་ནི།གང་གིས་དོན་དང་ཡི་གེ་དཔྱོད་པར་aབྱེད་པའོ།།དེ་ལ་དོན་ནི་རྣམ་པ་བཞིས་དཔྱོད་པར་བྱེད་དེ།བགྲང་
944.	བ་དང་།འཇལ་བ་དང་།རྟོག་པ་དང་།སོ་སོར་རྟོག་པས་སོ།།དེ་ལ་བགྲང་
945.	བ་ནི་གྲངས་འཛིན་པ་སྟེ།དཔེར་ན་གཟུགས་ནི་སྐྱེ་མཆེད་བཅུ་དང་།གཅིག་གི་ཕྱོགས་སོ།།ཚོར་བ་ནི་ཚོར་བ་དྲུག་གི་aཚོགས་སོ།།ཞེས་བྱ་བ་དེ་ལྟ་བུ་ལ་སོགས་པའོ།།འཇལ་བ་ནི་གྲངས་དང་ལྡན་པའི་ཆོས་ཀྱི་མཚན་ཉིད་ལ་སྒྲོ་འདོགས་པ་དང་།སྐུར་པ་འདེབས་པ་མེད་པར་འཚམ་པར་འཛིན་པའོ།།རྟོག་པ་ནི་ཚད་མས་རྟོག་པའོ།།སོ་སོར་རྟོག་པ་ནི་བགྲང་བ་
946.	དང་།གཞལ་བ་aདང།བརྟགས་པའི་དོན་ལ་ལྟ་
947.	བའོ།།ཡི་གེ་རྣམ་པ་གཉིས་ཀྱིས་སྤྱོད་པར་བྱེད་དེ།ཡི་གེ་ཚོགས་པ་རྣམས་
948.	དོན་དང་བཅས་པ་
949.	ཉིད་དང་།སིལ་བུ་རྣམས་དོན་མེད་པ་ཉིད་ཀྱིས་སོ།།ངེས་པར་འཛིན་པའི་སེམས་ནི་གང་གིས་ཇི་ལྟར་རྗེས་སུ་དཔྱད་པ་འམ།རྣམ་པར་aདཔྱད་པ་དེའི་རྒྱུ་མཚན་ངེས་པར་འཛིན་པའོ།།སྡོམ་པའི་སེམས་ནི་ཇི་ལྟར་རྣམ་པར་དཔྱད་པའི་དོན་རྩ་བའི་སེམས་ལ་བསྡུས་ཏེ།ཀུན་ནས་སྡོམ་པའི་རྣམ་པར་འབྱུང་བའོ།།སྨོན་པའི་སེམས་ནི་ཏིང་ངེ་འཛིན་གྱི་དོན་ཏམ།དེ་ཡོངས་སུ་རྫོགས་པར་བྱ་བའི་དོན་ཏམ།དགེ་aསྦྱོང་གི་ཚུལ་གྱི་
950.	འབྲས་བུའི་དོན་ཏམ།ས་ལ་འཇུག་པའི་དོན་ཏམ།ཁྱད་པར་དུ་འགྲོ་བའི་དོན་ཀྱང་རུང་།གང་གི་དོན་དུ་རབ་ཏུ་བརྩོན་པ་དེ་ལ་འདུན་པ་དང་ལྷན་ཅིག་འབྱུང་བའོ།།འདི་སེམས་ཁོ་ན་དམིགས་པར་སྣང་བ་འབྱུང་གི།སེམས་ལས་
951.	མ་གཏོགས་པའི་དམིགས་aཔ་ནི་མེད་དོ་ཞེས་སེམས་ཙམ་དུ་ཤེས་ཀྱང་རུང་།མ་ཤེས་ཀྱང་རུང་སྟེ།དམིགས་པ་ནི་སེམས་ཡིན་ཏེ།གཞན་མ་ཡིན་པས་སེམས་རྣམ་པ་དྲུག་པོ་དམིགས་པར་རྣམ་པར་གཞག་གོ།།ཡིད་ཀྱི་བརྗོད་པས་
952.	རྒྱུན་ཆགས་སུ།།བཙལ་བྱ་སོ་སོར་བརྟག་པར་བྱ།།ཡིད་aལ་བྱེད་པ་བརྗོད་མེད་པ།རོ་གཅིག་པས་
953.	ཀྱང་དཔྱད་པར་བྱ།།ཆོས་ཀྱི་མིང་ནི་བསྡོམས་པའང་འདི།།ཞི་གནས་ལམ་དུ་ཤེས་པར་བྱ།།ལྷག་མཐོང་ལམ་ནི་དེ་དོན་རྣམས།།རྣམ་པར་དཔྱོད་པར་ཤེས་པར་བྱ།།ཟུང་དུ་འབྲེལ་བའི་ལམ་ནི་དེ།།བསྡོམས་
954.	aཔ་ཡིན་པར་རྣམ་ཤེས་བྱ།།ཞུམ་པའི་སེམས་ནི་རབ་གཟུང་སྟེ།།རྒོད་པ་ཡང་ནི་ཞི་བར་བྱ།།དེ་ནས་དམིགས་པ་དེ་ལ་ནི།།མཉམ་པར་གྱུར་ན་བཏང་སྙོམས་གཞག།དེ་ལ་རྟག་ཏུ་བྱ་བ་དང་།།གུས་པར་བྱས་ཏེ་སྦྱར་བར་བྱ།།ཚིགས་སུ་བཅད་པ་བཞི་པོ་འདིས་ནི་ཡིད་ལ་བྱེད་པ་བཅུ་aགཅིག་བསྟན་ཏེ།རྟོག་པ་དང་བཅས་ཤིང་དཔྱོད་པ་དང་བཅས་པ་དང་།རྟོག་པ་མེད་
955.	ལ་དཔྱོད་པ་ཙམ་དང་།རྟོག་པ་ཡང་མེད་དཔྱོད་པ་ཡང་མེད་པ་དང་།ཞི་གནས་ཡིད་ལ་བྱེད་པ་དང་།ལྷག་མཐོང་ཡིད་ལ་བྱེད་པ་དང་།ཟུང་དུ་འབྲེལ་པ་ཡིད་ལ་བྱེད་པ་དང་།རབ་ཏུ་aའཛིན་པའི་རྒྱུ་མཚན་ཡིད་ལ་བྱེད་པ་དང་།ཞི་གནས་ཀྱི་རྒྱུ་མཚན་ཡིད་ལ་བྱེད་པ་དང་།བཏང་སྙོམས་ཀྱི་རྒྱུ་མཚན་ཡིད་ལ་བྱེད་པ་དང་།རྟག་ཏུ་སྦྱོར་བ་
956.	ཡིད་ལ་བྱེད་པ་དང་།གུས་པར་བྱ་བ་ཡིད་ལ་བྱེད་པའོ།།དམིགས་པ་ལ་ནི་སེམས་གཏད་ནས།།དེ་རྒྱུན་རྣམ་པར་གཡེང་aམི་བྱ།རྣམ་གཡེང་མྱུར་དུ་རྟོགས་བྱས་ནས།།དེ་ལ་སླར་ནི་གླན་
957.	པར་བྱ།།བློ་ལྡན་གོང་ནས་གོང་དུ་ཡང་།།སེམས་ནི་ནང་དུ་བསྡུ་བར་བྱ།།དེ་ནས་ཡོན་ཏན་མཐོང་བའི་ཕྱིར།།ཏིང་ངེ་འཛིན་ལ་སེམས་གདུལ་ལོ།།རྣམ་གཡེང་ཉེས་པ་མཐོང་བའི་ཕྱིར།།དེ་ལ་མི་དགའ་aཞི་བར་བྱ།།བརྣབ་སེམས་ཡིད་མི་བདེ་བ་
958.	སོགས།།ལངས་པ་དེ་བཞིན་ཞི་བར་བྱ།།དེ་ནས་སྡོམ་བརྩོན་ཅན་གྱིས་ནི།།སེམས་ལ་མངོན་པར་འདུ་བྱེད་བཅས།།རང་གི་ངང་གིས་འབྱུང་བ་འཐོབ།།དེ་གོམས་
959.	པ་ལས་འདུ་མི་བྱེད།།ཚིགས་སུ་བཅད་པ་བཞི་པོ་འདིས་ནི་སེམས་aགནས་པ་རྣམ་པ་དགུས་གནས་པའི་ཐབས་བསྟན་ཏེ།རྣམ་པ་དགུ་ནི།སེམས་འཇོག་
960.	པར་བྱེད།ཀུན་ཏུ་འཇོག་པར་བྱེད།ངེས་པར་འཇོག་པར་བྱེད།ཉེ་བར་འཇོག་པར་བྱེད།འདུལ་བར་བྱེད།ཞི་བར་བྱེད།ཉེ་བར་ཞི་བར་བྱེད།རྒྱུད་གཅིག་ཏུ་བྱེད།མཉམ་aཔར་འཇོག་པར་བྱེད་ཅེས་བྱ་བ་ཡིན་ནོ།།དེ་ནས་དེ་ཡི་
961.	ལུས་དང་སེམས།།ཤིན་ཏུ་སྦྱངས་པ་ཆེ་ཐོབ་
962.	ནས།།ཡིད་ལ་བྱེད་དང་བཅས་ཤེས་བྱ།།དེ་ཡིས་དེ་ནི་འཕེལ་བྱས་ནས།།འཕེལ་བ་རིང་དུ་འགྲོ་བ་ཡིས།།དངོས་གཞིའི་གནས་པ་དེས་འཐོབ་པོ།།མངོན་ཤེས་དོན་aདུ་གཉེར་བས་ཏེ།།སྦྱངས་ན་ལས་སུ་རུང་བའི་མཆོག།བསམ་གཏན་ལས་འཐོབ་མངོན་པར་ཤེས།།མངོན་པར་བསྒྲུབས་
963.	པའི་སྒོ་ནས་དེ།།སངས་རྒྱས་དཔག་ཏུ་མེད་པ་ལ།།མཆོད་པའི་ཕྱིར་དང་མཉན་པའི་ཕྱིར།།འཇིག་རྟེན་ཁམས་ནི་རྣམས་སུ་འགྲོ།།འདིས་ནི་སངས་aརྒྱས་དཔག་མེད་ལ།།བསྐལ་དཔག་མེད་པར་བསྙེན་བཀུར་བྱས།།དེ་ལ་བསྙེན་བཀུར་བྱས་པའི་ཕྱིར།།སེམས་ནི་ལས་རུང་མཆོག་ཏུ་འགྱུར།།བསམ་གཏན་ལས་སུ་རུང་བ་མཆོག་ཏུ་འགྱུར་རོ་ཞེས་བྱ་བར་སྦྱར་རོ།།བསྐལ་པ་དཔག་ཏུ་མེད་པར་གྱུར་པ་ཞེས་བྱ་བ་ནི་གྲངས་aམེད་དཔག་ཏུ་མེད་པར་གྱུར་པར་རོ།།ཚིགས་སུ་བཅད་པ་འདི་རྣམས་ཀྱི་ལྷག་མའི་དོན་གོ་བར་ཟད་དོ།།དེ་ནས་དེ་དག་སྔོན་རོལ་དུ།།ཕན་ཡོན་ལྔ་ནི་འཐོབ་འགྱུར་ཏེ།།དེས་ན་རྣམ་པར་དག་པའི་སྣོད།།བླ་ན་མེད་པ་ཉིད་
964.	འགྱུར་འདིའི།།ལུས་ལས་གནས་ངན་aལེན་པ་ཀུན།།སྐད་ཅིག་རེ་རེ་ལ་ཟད་འགྱུར།།ལུས་དང་སེམས་ནི་ཀུན་ཏུ་ཡང་།།ཤིན་ཏུ་སྦྱངས་པས་གང་བར་འགྱུར།།ཆོས་རྣམས་སྣང་བ་ཐམས་ཅད་དུ།།ཡོངས་སུ་ཆད་པ་མེད་རྟོགས་འགྱུར།།ཡང་དག་པ་ཡི་རྒྱུ་མཚན་ནི།།མ་བརྟགས་པ་དག་རབ་ཏུ་aམཐོང།།དེ་བཞིན་ཆོས་སྐུ་རབ་རྫོགས་དང་།།རྣམ་པར་དག་པར་བྱ་བའི་ཕྱིར།།བློ་དང་ལྡན་པས་རྣམ་ཀུན་དུ།།རྟག་ཏུ་རྒྱུ་ཡོངས་འཛིན་པར་བྱེད།།དེ་ནས་དག་པའི་སྔོན་རོལ་དུ་ཕན་ཡོན་ལྔ་འཐོབ་པར་འགྱུར་ཏེ།དག་པ་ཞེས་བྱ་བ་ནི་ལྷག་པའི་བསམ་པ་དག་པའི་aསའོ།།དེ་དག་ཐོབ་པས་ན་
965.	རྣམ་པར་དག་པའི་སྣོད་ཉིད་འཐོབ་སྟེ།བླ་ན་མེད་པ་ནི་ཐེག་པ་བླ་ན་མེད་པའི་ཕྱིར་རོ།།དེ་བཞིན་ཆོས་སྐུ་རབ་རྫོགས་དང་།།རྣམ་པར་དག་པར་བྱ་བའི་ཕྱིར།།ཞེས་བྱ་བ་ནི།བྱང་ཆུབ་སེམས་དཔའ་ས་བཅུ་པ་ལ་ནི་ཡོངས་སུ་རྫོགས་པའོ།།aསངས་རྒྱས་ཀྱི་ས་ལ་ནི་རྣམ་པར་དག་པའོ།།ཕན་ཡོན་ལྔ་པོ་འདི་དག་ལས།གསུམ་ནི་ཞི་གནས་ཀྱི་ཕྱོགས་དང་མཐུན་པ་ཡིན་ལ།གཉིས་ནི་ལྷག་མཐོང་གི་ཕྱོགས་དང་མཐུན་པ་ཡིན་པར་རིག་པར་བྱ་སྟེ།འདིའི་བར་དུ་ནི་འཇིག་རྟེན་པའི་ལམ་
966.	ཡང་དག་aདག་
967.	པར་འགྲུབ་པ་ཡིན་ནོ།།དེ་ནས་དེ་འདྲར་གྱུར་པ་ཡི།།བྱང་ཆུབ་སེམས་དཔའ་མཉམ་གཞག་པས།།ཡིད་ཀྱི་བརྗོད་པ་མ་གཏོགས་པར།།དོན་ཀུན་རབ་ཏུ་མི་མཐོང་ངོ༌།།ཆོས་ཀྱི་སྣང་བ་འཕེལ་བྱའི་ཕྱིར།།བརྩོན་འགྲུས་བརྟན་པོ་
968.	ཀུན་ཏུ་རྩོམ
969.	།།ཆོས་ཀྱི་སྣང་བ་aའཕེལ་ནས་ནི།།སེམས་ཙམ་ལ་ནི་གནས་པར་འགྱུར།།དེ་ནས་དོན་ཀུན་སྣང་བ་ནི།།སེམས་སུ་རབ་ཏུ་སྣང་བར་འགྱུར།།དེ་ཚེ་དེ་ཡི་གཟུང་བ་ཡི།།རྣམ་པར་གཡེང་བ་དེ་སྤངས་
970.	འགྱུར།།དེ་ནས་དེ་ལ་འཛིན་པ་ཡི།།རྣམ་པར་གཡེང་བ་འབའ་ཞིག་ལུས།།དེ་ཚེ་བར་aཆད་མེད་པ་ཡི།།ཏིང་ངེ་འཛིན་ལ་མྱུར་དུ་རེག
971.	།དེའི་འོག་ཏུ་ངེས་པར་འབྱེད་པའི་ཆ་དང་མཐུན་པ་རྣམས་ཏེ།ནམ་ཞིག་བྱང་ཆུབ་སེམས་དཔའ་དེ་ལྟ་བུ་སེམས་མཉམ་པར་གཞག་པས་ཡིད་ཀྱི་བརྗོད་པ་ལས་
972.	མ་གཏོགས་པ་དོན་
973.	ཐམས་ཅད་མ་མཐོང་གི།འདིའི་ཡིད་aཀྱི་བརྗོད་པ་ཁོ་ན་རང་གི་མཚན་ཉིད་དང་།སྤྱིའི་མཚན་ཉིད་དུ་སྣང་བར་མཐོང་བ་ན
974.	།དེ་ནི་འདིའི་དྲོ་བར་གྱུར་པའི་གནས་སྐབས་ཡིན་ཏེ།གང་གི་དབང་དུ་མཛད་ནས་ཆུ་བོ་ཚ་
975.	སྒོ་ཅན་གྱི་མདོ་ལས།སྣང་བ་ཞེས་བྱ་བ་འདི་ནི་ཆོས་ལ་ངེས་པར་རྟོགས་
976.	པའི་བཟོད་པའི་ཚིག་བླ་aདགས(་དྭགས)སོ་ཞེས་གསུངས་པ་ནི་སྣང་བ་འདི་ཡིན་ནོ།།དེ་ཆོས་ཀྱི་སྣང་བ་དེ་
977.	ཉིད་སྤེལ་བའི་ཕྱིར་མི་གནས་པའི་བྱེད་པས་བརྩོན་འགྲུས་བརྟན་པོ་རྩོམ་པར་བྱེད་པ་དེ་ནི་འདིའི་རྩེ་མོའི་གནས་སྐབས་ཡིན་ནོ།།དེ་
978.	ཆོས་ཀྱི་སྣང་བ་འཕེལ་ནས་སེམས་ཙམ་
979.	ལ་གནས་ཏེ།འདི་ནི་སེམས་ཁོ་ནར་ཟད་དོ་aཞེས་བྱ་བར་རྟོགས་
980.	པའི་ཕྱིར་རོ།།དེ་ནས་དོན་དུ་སྣང་བ་ཐམས་ཅད་ནི་སེམས་ཁོ་ནར་ཟད་ཀྱི།དོན་སེམས་ལས་གཞན་པ་ནི་མ་ཡིན་ནོ་ཞེས་བྱ་བར་མཐོང་སྟེ།དེའི་ཚེ་ནི་
981.	འདིའི་གཟུང་བའི་རྣམ་པར་གཡེང་བ་སྤངས་ལ།འཛིན་པའི་རྣམ་པར་གཡེང་བ་འབའ་ཞིག་ལུས་aསོ།།དེ་ནི་འདིའི་བཟོད་པའི་གནས་སྐབས་ཡིན་ནོ།།དེའི་ཚེ་བར་ཆད་མེད་པའི་ཏིང་ངེ་འཛིན་ལ་ཡང་མྱུར་དུ་རེག་པར་འགྱུར་ཏེ།དེ་ནི་འདིའི་འཇིག་རྟེན་པའི་ཆོས་ཀྱི་མཆོག་གི་གནས་སྐབས་ཡིན་ནོ།།ཅིའི་ཕྱིར་དེ་འདིའི་བར་ཆད་མེད་པ་ཞེས་བྱ་ཞེ་ན།འདི་ལྟར་དེ་ཡི་མཇུག་
982.	aཐོགས་སུ།།འཛིན་པའི་རྣམ་པར་གཡེང་བ་སྤང་
983.	།།འདི་དག་གོ་རིམས་བཞིན་དུ་ནི།།དྲོ་བར་གྱུར་པ་ཡིན་ཞེས་བྱ།།དེ་ལྟར་ན་འདི་དག་ནི་ངེས་པར་འབྱེད་པའི་ཆ་དང་མཐུན་པར་དྲོ་བར་གྱུར་པ་ལ་སོགས་པ་ཡིན་ནོ།།དེ་ནས་དེས་ནི་འཇིག་རྟེན་ལས།།འདས་པའི་ཡེ་ཤེས་བླ་མེད་aཔས།།རྣམ་པར་མི་རྟོག་དྲི་མ་མེད།།འཛིན་པ་གཉིས་དང་བྲལ་བ་འཐོབ།།དེ་ཡན་ཆད་ནི་མཐོང་བའི་ལམ་གྱི་གནས་
984.	སྐབས་ཡིན་ཏེ།བླ་ན་མེད་པ་ནི་ཡེ་ཤེས་བླ་ན་མེད་པས་སོ།།རྣམ་པར་མི་རྟོག་པ་ནི་གཟུང་བ་དང་འཛིན་པའི་རྣམ་པར་རྟོག་པ་དང་བྲལ་བའི་ཕྱིར་རོ།།དྲི་མ་aམེད་པ་ནི་མཐོང་བས་སྤང་
985.	བར་བྱ་བའི་ཉོན་མོངས་པ་སྤངས་པའི་ཕྱིར་ཏེ།འདིས་ནི་རྡུལ་དང་བྲལ་བ་དང་།དྲི་མ་དང་བྲལ་བ་ཞེས་བཤད་པ་ཡིན་ནོ།།འཛིན་པ་གཉིས་དང་བྲལ་བ་ནི་གཟུང་བ་དང་འཛིན་པ་དང་བྲལ་བའི་ཕྱིར་རོ།།དེ་འདིའི་གནས་ཡོངས་གྱུར་པ་སྟེ།།ས་ནི་དང་པོ་aཡིན་པར་འདོད།།འདིའི་དེ་བསྐལ་པ་དཔག་མེད་ཀྱིས།།ཤིན་ཏུ་རྣམ་པར་དག་པར་འགྱུར།།ཚིགས་སུ་བཅད་པ་འདིའི་དོན་ནི་
986.	གོ་བར་ཟད་དོ།།ཆོས་ཀྱི་དབྱིངས་ནི་མཉམ་པ་ཉིད།།རབ་ཏུ་རྟོགས་ནས་དེ་ཡི་ཚེ།།རྟག་ཏུ་སེམས་ཅན་ཐམས་ཅད་ལ།།བདག་དང་མཚུངས་aཔའི་སེམས་འཐོབ་སྟེ།།སེམས་ཅན་རྣམས་ལ་བདག་མེད་དང་།།སྡུག་བསྔལ་དང་ནི་དོན་བྱ་དང་།།ལན་མི་རེ་ལ་འདི་སེམས་སྙོམས།།རྒྱལ་སྲས་གཞན་དང་འདྲ་བ་ཡིན།།ཆོས་ལ་བདག་མེད་པས་ཆོས་
987.	མཉམ་པ་ཉིད་རྟོགས་ནས་མཚུངས་པ་ཉིད་རྣམ་པ་ལྔས་རྟག་ཏུ་སེམས་aཅན་ཐམས་ཅད་ལ་བདག་དང་མཚུངས་པའི་སེམས་ཉིད་འཐོབ་སྟེ།བདག་མེད་པའི་མཚུངས་པ་ཉིད་དང་།སྡུག་བསྔལ་མཚུངས་པ་ཉིད་ཀྱིས་ནི་རང་དང་གཞན་
988.	གྱི་རྒྱུད་དག་ལ་བདག་མེད་པ་དང་།སྡུག་བསྔལ་དག་ཁྱད་པར་མེད་པའི་ཕྱིར་རོ།།བྱ་བ་མཚུངས་པ་ཉིད་ཀྱིས་aནི་རང་དང་གཞན་གྱི་སྡུག་བསྔལ་སྤང་བར་
989.	བྱ་དགོས་པར་མཚུངས་པའི་ཕྱིར་རོ།།ལན་མི་རེ་བ་མཚུངས་པ་ཉིད་ཀྱིས་ནི་བདག་ཉིད་ལས་བཞིན་དུ་གཞན་ལས་ལན་མངོན་པར་མི་འདོད་པའི་ཕྱིར་རོ།།དེ་ལས་
990.	གཞན་པའི་བྱང་ཆུབ་སེམས་དཔའ་དང་མཚུངས་པ་ཉིད་aཀྱིས་ནི།ཇི་ལྟར་དེ་དག་གི་མངོན་པར་རྟོགས་པ་དེ་བཞིན་དུ་མངོན་པར་རྟོགས་པའི་ཕྱིར་རོ།།དེས་ནི་ཁམས་གསུམ་འདུས་བྱས་རྣམས།།ཡང་དག་མ་ཡིན་ཀུན་རྟོག་པར།།ཡེ་ཤེས་ཤིན་ཏུ་རྣམ་དག་པ།།གཉིས་སུ་མེད་པའི་དོན་གྱིས་མཐོང་།།དེས་ནི་ཁམས་གསུམ་པའི་aའདུས་བྱས་རྣམས་ཡང་དག་པ་མ་ཡིན་པའི་ཀུན་དུ་རྟོག་པ་ཙམ་དུ་མཐོང་སྟེ།ཡེ་ཤེས་ཤིན་ཏུ་རྣམ་པར་དག་པ་ནི་འཇིག་རྟེན་ལས་འདས་པའི་ཕྱིར་རོ།།གཉིས་སུ་མེད་པའི་དོན་གྱིས་ཞེས་བྱ་བ་ནི་གཟུང་བ་མེད་པ་དང་།འཛིན་པ་མེད་པའི་དོན་གྱིས་སོ།།དེ་དག་མེད་པའི་ངོ་བོ་ནི།།aམཐོང་བའི་སྤང་བྱ་རྣམས་ལས་གྲོལ།།དེ་ནས་དེ་ཚེ་མཐོང་བའི་ལམ།།ཐོབ་པ་ཞེས་ནི་ངེས་པར་བརྗོད།།གཟུང་བ་དང་འཛིན་པ་མེད་པ་དེའི་ངོ་བོ་ཆོས་ཀྱི་དབྱིངས་མཐོང་བས་སྤང་བར་བྱ་བའི་ཉོན་མོངས་པ་རྣམས་ལས་རྣམ་པར་གྲོལ་བར་མཐོང་ངོ༌།།མེད་པའི་སྟོང་པ་ཉིད་ཤེས་aཤིང།།དེ་བཞིན་ཡོད་པའི་སྟོང་ཉིད་དང་།།རང་བཞིན་སྟོང་པ་ཉིད་ཤེས་པས།།སྟོང་པ་ཤེས་པ་ཞེས་བརྗོད་དོ།།བྱང་ཆུབ་སེམས་དཔའ་དེ་ནི་སྟོང་པ་ཉིད་རྣམ་པ་གསུམ་ཤེས་པའི་ཕྱིར་སྟོང་པ་ཤེས་པ་
991.	ཞེས་བྱའོ།།མེད་པའི་སྟོང་པ་ཉིད་ནི་ཀུན་བརྟགས་པའི་ངོ་བོ་ཉིད་aདེ།རང་གི་མཚན་ཉིད་ཀྱིས་མེད་པའི་ཕྱིར་རོ།།དེ་བཞིན་དུ་ཡོད་པའི་སྟོང་པ་ཉིད་ནི་གཞན་གྱི་
992.	དབང་སྟེ།དེ་ནི་ཇི་ལྟར་བརྟགས་པ་དེ་ལྟར་མེད་ཀྱི།རང་གི་མཚན་ཉིད་ཀྱིས་ནི་ཡོད་དོ།།རང་བཞིན་གྱིས་སྟོང་པ་ཉིད་ནི་ཡོངས་སུ་གྲུབ་པའི་ངོ་བོ་ཉིད་དེ།སྟོང་པ་ཉིད་ཀྱི་ངོ་བོ་ཉིད་aཡིན་པའི་ཕྱིར་རོ།།མཚན་མེད་གཞི་ནི་རྣམ་རྟོག་
993.	རྣམས།།ཡང་དག་ཟད་པ་ཡིན་ཞེས་བྱ།།སྨོན་པ་མེད་པར་གྱུར་པ་སྟེ
994.	།།ཡང་དག་མ་ཡིན་ཀུན་རྟོག་གོ།།མཚན་མ་མེད་པའི་གཞི་ནི་རྣམ་པར་རྟོག་པ་རྣམས་ཡང་དག་པར་ཟད་པ་ཡིན་ལ།སྨོན་པ་མེད་པའི་གཞི་དམིགས་པ་དེ་ནི་aཡང་དག་པ་མ་ཡིན་པའི་ཀུན་ཏུ་རྟོག་པ་དམིགས་པ་ཡིན་པར་ཤེས་པར་བྱའོ།།རྒྱལ་སྲས་བྱང་ཆུབ་ཕྱོགས་མཐུན་པར
995.	།རྣམ་པ་སྣ་ཚོགས་ཐམས་ཅད་ནི།།རྟག་ཏུ་མཐོང་བའི་ལམ་དེ་དང་།ལྷན་ཅིག་ཏུ་ནི་ཐོབ་པར་འདོད།།བྱང་ཆུབ་སེམས་དཔའི་བྱང་ཆུབ་ཀྱི་ཕྱོགས་དང་མཐུན་aཔའི་ཆོས་དྲན་པ་ཉེ་བར་གཞག་པ་ལ་སོགས་པ་རྣམ་པ་
996.	སྣ་ཚོགས་ཐམས་ཅད་མཐོང་བའི་ལམ་དེ་དང་ལྷན་ཅིག་འཐོབ་བར་རིག་པར་བྱའོ།།གང་ཞིག་བློ་ཡིས་འགྲོ་བ་འདུས་བྱས་ཙམ།།བདག་མེད་སྡུག་བསྔལ་རྒྱས་པ་ཙམ་ཤེས་ཏེ།།དོན་མེད་རང་བཞིན་བདག་ལྟ་རྣམས་སྤངས་aནས།།བདག་ཉིད་ཆེ་ལྟ་དོན་ཆེན་རྙེད་པ་གང་།།འདི་ན་བདག་ལྟ་མེད་པར་
997.	བདག་ཏུ་བལྟ
998.	།།སྡུག་བསྔལ་མེད་པར་ཤིན་ཏུ་སྡུག་བསྔལ་གྱུར
999.	།།རང་ལ་ཕན་བྱས་བདག་ལ་ཇི་ལྟ་བར།།དོན་ཀུན་བྱེད་ལ་ལན་ཀྱང་རེ་བ་མེད།།གང་ཞིག་གྲོལ་བ་མཆོག་གིས་སེམས་གྲོལ་ལ།aའཆིང་བ་མི་བཟད་ཡུན་
1000.	ཡང་རིང་པོར་
1001.	བཅིངས།།སྡུག་བསྔལ་མཐར་ཐུག་པ་ནི་མ་མཐོང་ཡང་།།རབ་ཏུ་སྦྱོར་བ་ཉིད་དང་བྱེད་པ་ཉིད།།འདི་ན་འཇིག་རྟེན་ཚེ་གཅིག་རང་སྡུག་བཀུར་མི་ནུས།།འཇིག་རྟེན་གནས་པ་སྲིད་དུ་གཞན་སྡུག་བསྔལ།།བསྡོམས་པ་སྨོས་ཅི་དགོས་ཏེ་བསམ་དུ་མེད།།aབྱང་ཆུབ་སེམས་དཔའ་དེ་ལས་བཟློག་པ་ཡིན།།རྒྱལ་སྲས་སེམས་ཅན་རྣམས་ལ་དགའ་བ་དང་།།བྱམས་པ་གང་ཡིན་སྦྱོར་དང་མི་སྐྱོ་གང་།།དེ་ནི་སྲིད་པ་དག་ན་ངོ་མཚར་ཆེ།།སེམས་ཅན་བདག་དང་མཚུངས་ཕྱིར་དེ་ལྟའང་མིན།།ཚིགས་སུ་བཅད་པ་ལྔ་པོ་འདི་དག་གིས་ནི་aབྱང་ཆུབ་སེམས་དཔའ་མཐོང་བའི་ལམ་ཐོབ་པའི་ཆེ་བའི་བདག་ཉིད་བརྗོད་དེ།དོན་མེད་པའི་རང་བཞིན་གྱིས་
1002.	བདག་ཏུ་ལྟ་བ་ནི།འཇིག་ཚོགས་ལ་ལྟ་བ་ཉོན་མོངས་པ་ཅན་གང་ཡིན་པའོ།།བདག་ཉིད་ཆེན་པོའི་ལྟ་བ་དོན་ཆེན་པོ་ནི་སེམས་ཅན་ཐམས་ཅད་ལ་བདག་དང་མཉམ་པའི་སེམས་aརྙེད་པའི་ཕྱིར།བདག་ཏུ་ལྟ་བ་གང་ཡིན་པ་སྟེ།དེ་ནི་དོན་ཐམས་ཅད་བྱེད་པའི་རྒྱུ་ཡིན་པའི་ཕྱིར་དོན་ཆེན་པོ་ཡིན་ནོ།།དོན་མེད་པའི་རང་བཞིན་གྱིས་
1003.	བདག་ཏུ་ལྟ་བ་མེད་པར་བདག་ཏུ་ལྟ་བ་ནི་དོན་ཆེན་པོ་གང་ཡིན་པའོ།།རང་གི་རྒྱུད་ལས་སྐྱེས་པའི་སྡུག་བསྔལ་མེད་པར་ཡང་སེམས་aཅན་ཐམས་ཅད་ཀྱི་རྒྱུད་ལས་སྐྱེས་པས་ཤིན་ཏུ་སྡུག་བསྔལ་བར་གྱུར་པའོ།།གྲོལ་བ་མཆོག་ནི་ཐེག་པ་བླ་ན་མེད་པས་སེམས་ཅན་
1004.	མཐོང་བའི་ལམ་གྱིས་སྤང་བར་བྱ་བ་རྣམས་ལས་གྲོལ་ལ
1005.	།སེམས་ཅན་ཐམས་ཅད་ཀྱི་རྒྱུད་ལས་བྱུང་བའི་འཆིང་བ་མི་ཟད་
1006.	aཔ་ཡུན་རིང་པོས་ཀྱང་བཅིངས་པའོ།།སེམས་ཅན་གྱི་ཁམས་ནམ་མཁའ་བཞིན་དུ་མཐའ་ཡས་པའི་ཕྱིར།སྡུག་བསྔལ་གྱི་མཐར་ཐུག་པ་མ་མཐོང་ཡང་སེམས་ཅན་རྣམས་ཀྱི་སྡུག་བསྔལ་མཐར་བྱ་བའི་ཕྱིར་རབ་ཏུ་ཡང་སྦྱོར་ལ།སེམས་ཅན་ཚད་མེད་པའི་དོན་བྱེད་པ་ཉིད་aདོ།།བྱང་ཆུབ་སེམས་དཔའ་དེ་ལས་བཟློག་པ་ཡིན་ནོ།།དེ་ནི་འཇིག་རྟེན་གནས་པ་ཇི་སྲིད་པར་སེམས་ཅན་ཐམས་ཅད་ཀྱི་སྡུག་བསྔལ་བསྡོམས་པ་བཀུར་བར་ནུས་སོ།།བྱང་ཆུབ་སེམས་དཔའ་སེམས་ཅན་རྣམས་ལ་དགའ་བ་གང་ཡིན་པ་དང་།།ཕན་པ་དང་བདེ་བར་འདོད་པ་aགང་ཡིན་པ་དང་།དེའི་དོན་དུ་སྦྱོར་བ་གང་ཡིན་པ་དང་།དེར་སྦྱོར་བ་ལ་མི་སྐྱོ་བ་གང་ཡིན་པ་དེ་ཐམས་ཅད་ནི་འཇིག་རྟེན་ན་ཤིན་ཏུ་ངོ་མཚར་ཡང་ཆེ་ལ།སེམས་ཅན་ཐམས་ཅད་བདག་དང་མཚུངས་པའི་ཕྱིར་ངོ་མཚར་ཡང་མི་ཆེའོ།།དེ་ནས་འདི་
1007.	ནི་ལྷག་མ་
1008.	ཡི།།ས་རྣམས་aསྒོམ་བའི་ལམ་འདི་ལ།།ཡེ་ཤེས་རྣམ་པ་གཉིས་པོ་དག།བསྒོམ་
1009.	ཕྱིར་རབ་ཏུ་སྦྱོར་བར་བྱེད།།རྣམ་པར་མི་རྟོག་ཡེ་ཤེས་དེ།།སངས་རྒྱས་ཆོས་ནི་སྦྱོང་བར་བྱེད།།གཞན་ནི་ཇི་བཞིན་རྣམ་འཇོག་པ།།སེམས་ཅན་རྣམས་ནི་ཡོངས་སྨིན་བྱེད།།གྲངས་མེད་གཉིས་aནི་རྫོགས་པ་ཡིས།།སྒོམ་
1010.	པ་ཡི་ནི་ཚར་ཕྱིན་ཏེ།།སྒོམ་པ་ཐ་མ་ཐོབ་ནས་ནི།།བྱང་ཆུབ་སེམས་དཔའ་དབང་བསྐུར་བ།།རྡོ་རྗེ་ལྟ་བུའི་ཏིང་ངེ་འཛིན།།རྟོགས་
1011.	པས་མི་ཤིགས་ཐོབ་ནས་ནི།།གནས་གཞན་གྱུར་པ་མཐར་ཐུག་པ།།སྒྲིབ་པ་ཀུན་གྱི་
1012.	དྲི་མེད་དང་།།གང་aལ་གནས་ནས་སེམས་ཅན་ཀུན།།ཕན་ཕྱིར་རབ་ཏུ་སྒྲུབ་བྱེད་པ།།རྣམ་པ་ཐམས་ཅད་མཁྱེན་པ་ཡི།།གོ་འཕང་བླ་ན་མེད་པ་འཐོབ།།འདི་དག་གིས་ནི་སྒོམ་པའི་ལམ་བསྟན་ཏེ།ཡེ་ཤེས་རྣམ་པ་གཉིས་ལ་རྣམ་པར་མི་རྟོག་པ་ནི་གང་གིས་ན་བདག་ཉིད་ཀྱིས་
1013.	སངས་རྒྱས་ཀྱི་aཆོས་རྣམ་པར་སྦྱོང་བར་བྱེད་པ་ཡིན་ནོ།།ཇི་ལྟ་བ་བཞིན་དུ་རྣམ་པར་འཇོག་པ་ནི་འཇིག་རྟེན་ལས་འདས་པའི་རྗེས་ལ་
1014.	ཐོབ་པ་འཇིག་རྟེན་པ་སྟེ།གང་གིས་ན་སེམས་ཅན་ཡོངས་སུ་སྨིན་པར་བྱེད་པ་ཡིན་ནོ།།གྲངས་མེད་པ་གཉིས་ཀྱིས་
1015.	སྒོམ་པའི་ཐ་མ་མཇུག་ཏུ་ཕྱིན་པ་ཐོབ་ནས་དབང་aབསྐུར་བའི་བྱང་ཆུབ་སེམས་དཔའ་ནི་རྣམ་པར་རྟོག་པའི་བག་ལ་ཉལ་གྱིས་མི་ཤིགས་པའི་དོན་གྱིས་རྡོ་རྗེ་ལྟ་བུའི་ཏིང་ངེ་འཛིན་འཐོབ་པོ།།དེའི་འོག་ཏུ་གནས་གཞན་དུ་གྱུར་པའི་མཐར་ཕྱིན་པ་དང་།གང་ལ་གནས་ནས་འཁོར་བ་ཇི་
1016.	སྲིད་པར་མངོན་པར་རྫོགས་པར་བྱང་ཆུབ་པ་དང་།aཡོངས་སུ་མྱ་ངན་ལས་འདས་པ་ཡང་དག་པར་སྟོན་པ་ལ་སོགས་པས་སེམས་ཅན་རྣམས་ལ་ཕན་པ་རབ་ཏུ་སྒྲུབ་པར་བྱེད་པ་ཐམས་ཅད་མཁྱེན་པ་ཉིད་ཀྱི་གོ་འཕང་བླ་ན་མེད་པ་ཉོན་མོངས་པ་དང་།ཤེས་བྱའི་སྒྲིབ་པ་ཐམས་ཅད་ཀྱི་དྲི་མ་མེད་པ་འཐོབ་པོ།།དེ་ལྟར་མཐོང་དཀའི་aཐུབ་པ་རྟག་མཐོང་བ།།ཐོས་པ་མཉམ་མེད་ལས་བྱུང་རབ་དང་བའི།།ཤུགས་ཀྱིས་རྟག་པར་ཤིན་ཏུ་སེམས་ཚིམ་པ།།ཇི་ལྟ་བུར་ན་དོན་ཆེན་འགྱུར་མ་ཡིན།།ཆོས་ཀྱི་སྒོ་ལ་རྣམ་པར་གནས་པ་ལ།།དེ་བཞིན་གཤེགས་རྟག་མངོན་སུམ་འདོམས་མཛད་ཅིང་།།aཅོ་ནས་འདྲེན་བཞིན་ཉེས་པའི་
1017.	ཚང་ཚིང་ནས།།ཚན་གྱིས་དྲངས་ཏེ་བྱང་ཆུབ་ལ་འགོད་དོ།།སངས་རྒྱས་རྣམས་ནི་རྟག་ཏུ་རང་དོན་ཡང་དག་སྦྱོར་ལ་ལེགས་པར་བསྔགས་པ་དང་།།ལོག་པར་སྦྱོར་ལ་སྨོད་མཛད་གནས་དང་རྣམ་འབྱེད་ལྷུར་ལེན་མཆོག་གི་སེམས་ཅན་ལ།།གང་aཞིག་སྤངས་དང་བསྟེན་པས་བདེ་གཤེགས་བསྟན་པ་འདི་ལ་རྣལ་འབྱོར་ཡོངས་འགྱུར་བ།།བར་ཆད་མཐུན་པའི་ཆོས་ནི་རྣམ་པ་ཐམས་ཅད་རྒྱལ་རྣམས་ཚུལ་བཞིན་འདི་ན་སྟོན།།ཚིགས་སུ་བཅད་པ་གསུམ་པོ་འདི་
1018.	དག་གིས་ནི་གདམས་ངག་གི་ཆེ་བ་ཉིད་སྟོན་ཏེ།གང་གིས་
1019.	ཆོས་aཀྱི་སྒོའི་རྒྱུན་ལ་གདམས་ངག་འཐོབ་པ་དེས་ནི་རྟག་ཏུ་སངས་རྒྱས་མཐོང་བར་འགྱུར་རོ།།དེས་ན་གང་གིས་ན་ཤིན་ཏུ་དང་བའི་ཤུགས་ཀྱིས་སེམས་ཚིམ་པར་བྱས་པ་འདི་སངས་རྒྱས་རྣམས་རྟག་ཏུ་མཐོང་བ་དེ་དོན་ཆེན་པོར་འགྱུར་བ་མཚུངས་པ་མེད་པའི་ཆོས་ཐོས་སོ།།ལྷག་མ་ནི་དོན་aགོ་བར་ཟད་དོ།།རྗེས་སུ་བསྟན་པ་རྣམ་པ་བཞི་ནི་ཚིགས་སུ་བཅད་པ་གཅིག་གིས་སྟོན་ཏེ།ལྷག་པའི་ཚུལ་ཁྲིམས་ཀྱི་དབང་དུ་མཛད་ནས།བྱང་ཆུབ་སེམས་དཔའ་རང་གི་དོན་ལ་
1020.	ཡང་དག་པར་སྦྱོར་བ་ལ་བསྔགས་པ་མཛད་པ་དང་།ལོག་
1021.	པར་སྦྱོར་བ་ལ་aསྣོད་པ་མཛད་པ་དང་།ལྷག་པའི་སེམས་དང་།ལྷག་པའི་ཤེས་རབ་ཀྱི་དབང་དུ་མཛད་ནས་གནས་པ་དང་།རྣམ་པར་འབྱེད་པ་ལྷུར་ལེན་བ་ལ་དེ་དག་གི་བར་དུ་གཅོད་པ་དང་།དེ་དག་དང་མཐུན་པའི་ཆོས་རྣམ་པ་ཐམས་ཅད་སྟོན་པའོ།།གང་ཞིག་སྤངས་པ་དང་བསྟེན་
1022.	པས་aཞེས་བྱ་བ་ནི་བར་དུ་གཅོད་པ་དང་མཐུན་པ་སྟེ་གོ་རིམས་བཞིན་ནོ།།རྣལ་འབྱོར་ཞེས་བྱ་བ་ནི་ཞི་གནས་དང་།ལྷག་མཐོང་སྒོམ་པའོ།།དེ་ནི་མཐོང་བར་
1023.	རབ་དག་མི་རྟོག་བྱང་ཆུབ་ཀྱིས།།འཇིག་རྟེན་ཐམས་ཅད་ཟིལ་མནན་མུན་པ་ཆེན་པོ་ཡང་།།རྣམ་པ་ཀུན་ཏུ་བསལ་ནས་ཉི་མ་aཆེན་པོ་དག།ཤར་བ་བཞིན་དུ་འགྲོ་བ་རྣམས་ལ་ལྷམ་
1024.	མེའོ།།དེ་ལྟར་རྟག་ཏུ་དགེ་བ་བསགས་པས་རབ་གང་ཞིང་།།ཐུབ་པ་ལས་ནི་རྟག་ཏུ་གདམས་ངག་ཆེ་ཐོབ་པའི།།སེམས་དཔའ་མཆོག་ནི་སེམས་ཀྱི་ཏིང་
1025.	འཛིན་རབ་ཡངས་པ།།ཐོབ་ནས་ཡོན་ཏན་རྒྱ་མཚོའི་ཕ་རོལ་aའགྲོ་བར་འགྱུར།།ཚིགས་སུ་བཅད་པ་འདི་དག་གི་དོན་ནི་
1026.	གོ་བར་ཟད་དོ།།གདམས་ངག་རྗེས་སུ་བསྟན་པའི་སྐབས་རྫོགས་སོ།།
1027.	སྡོམ་ནི།མོས་པ་མང་བ་
1028.	ཉིད་དང་ནི།།ཆོས་ཚོལ་བ་
1029.	དང་བཤད་པ་དང་།།དེ་བཞིན་སྒྲུབ་དང་ཡང་དག་པའི།།གདམས་ངག་རྗེས་སུ་བསྟན་པ་ཡིན།།མཇུག་aསྡུད་པའི་ཚིགས་སུ་བཅད་པ་སྟེ།།དོན་གོ་བར་ཟད་དོ།།།།
1030.	ཐབས་དང་ལྡན་པའི་ལས་རྣམ་པར་དབྱེ་བའི་ཚིགས་སུ་བཅད་པ་བཞི་སྟེ།ཇི་ལྟར་ནགས་ཚལ་དང་ནི་ལུས་ཅན་རི་བོ་དང་།།ཆུ་བོ་རྣམས་ཀྱི་རྟེན་ནི་ཀུན་ནས་ས་ཡིན་པ།།དེ་བཞིན་མཁས་པ་རྣམས་ཀྱི་ལས་aརྣམས་གསུམ་པོ་ཡང་།།ཀུན་ནས་སྦྱིན་པ་ལ་སོགས་དགེ་བ་
1031.	ཡིན་པར་བརྗོད།།ཚིགས་སུ་བཅད་པ་འདིས་ནི་ཀུན་ནས་སློང་བའི་ཐབས་བསྟན་ཏེ།སྦྱིན་པ་ལ་སོགས་པའི་དགེ་བ་ཕ་རོལ་ཏུ་ཕྱིན་པ་དང་།བྱང་ཆུབ་ཀྱི་ཕྱོགས་དང་མཐུན་པ་ལ་སོགས་པ་རྣམ་པ་ཐམས་ཅད་ནི་ལས་aགསུམ་གྱིས་ཀུན་ནས་བསླང་བའི་ཕྱིར་རོ།།མཁས་པ་རྣམས་ཀྱི་ཞེས་བྱ་བ་ནི་བྱང་ཆུབ་སེམས་དཔའ་རྣམས་ཀྱིའོ།།ནགས་ཚལ་ལ་སོགས་པ་སྨོས་པ་ནི་ཉེ་བར་སྤྱད་པར་བྱ་བ་དང་།ཉེ་བར་སྤྱོད་པ་པོ་དང་།བརྟན་
1032.	པ་དང་།མི་བརྟན་
1033.	པའི་དངོས་པོ་ངེས་པར་བསྟན་པའི་ཕྱིར་རོ།ཤིན་ཏུ་དཀའ་aབའི་ལས་ནི་
1034.	ངོ་བོ་སྣ་ཚོགས་པ།།བསྐལ་པ་མང་པོས་ཚར་ཕྱིན་མངོན་བརྩོན་བདག་ཉིད་ཅན།།རྒྱལ་སྲས་རྣམས་ནི་ལུས་དང་ངག་སེམས་རང་བཞིན་གྱི
1035.	།།ལས་རྣམས་དག་གིས་འདི་ན་ཡིད་འབྱུང་འགྱུར་བ་མེད།།ཇི་ལྟར་བདག་ལ་ཕན་འདོད་དུག་དང་མཚོན་དང་ནི།།གནམ་ལྕགས་ལྕེ་དང་aདགྲ་ལས་རང་གི་ལུས་ཟློག་པ།།དེ་བཞིན་རྒྱལ་སྲས་ཐེག་པ་དམན་པ་རྣམ་གཉིས་ལས།།ལས་རྣམས་གསུམ་གྱིས་བདག་ཉིད་ཟློག་པར་བྱེད་པ་ཡིན།།ཚིགས་སུ་བཅད་པ་འདི་གཉིས་ཀྱིས་ནི་ལྡང་བའི་ཐབས་སྟོན་ཏེ།ཐེག་པ་ཆེན་པོ་ལ་སྐྱོ་བ་དང་།ཐེག་པ་གཞན་དུ་ལྷུང་བ་aལས་སློང་བའི་ཕྱིར་གོ་རིམས་བཞིན་ནོ།།ཡིད་འབྱུང་བ་ནི་སྐྱོ་བ་ཞེས་བྱ་བའི་ཐ་ཚིག་གོ།།ཐེག་པ་དམན་པ་དང་ལྡན་པའི་ལས་ནི་ཐེག་པ་དམན་པར་སེམས་ཡོངས་སུ་བསྔོ་བའི་ཕྱིར་དང་།ཐེག་པ་ཆེན་པོ་ལ་དགེ་བའི་རྩ་བ་གཅོད་པའི་ཕྱིར་དང་།དགེ་བ་མ་སྐྱེས་པ་
1036.	མི་སྐྱེད་
1037.	ཅིང་དགེ་aབའི་ལོ་ཏོག་སྐྱེས་པ་འཇོམས་པའི་ཕྱིར་དང་།སངས་རྒྱས་ཉིད་ཕུན་སུམ་ཚོགས་པ་ཐོབ་པའི་གེགས་སུ་གྱུར་པའི་ཕྱིར་དུག་ལ་སོགས་པ་དང་ཆོས་མཐུན་པ་ཡིན་ནོ།།རྟག་ཏུ་རྣམ་པར་མི་རྟོག་ལས་ཅན་ལས་མིན་ཞིང་།།ལས་ཀྱི་བྱ་བ་རྣམ་པ་གསུམ་ལ་མི་ལྟ་སྟེ།།དེས་ན་འདིས་ནི་aདེའི་
1038.	ཐབས་ཡང་དག་བཟུང་བའི་ཕྱིར།།ལས་རྣམས་དག་པ་མཐའ་ཡས་དེ་ཡི་ཕ་རོལ་འགྲོ།།ཚིགས་སུ་བཅད་པ་བཞི་པ་འདིས་ནི་འཁོར་གསུམ་ཡོངས་སུ་དག་པའི་སྒོ་ནས་ལས་རྣམ་པར་དག་པའི་ཐབས་སྟོན་ཏེ།བྱེད་པ་པོ་དང་།ལས་དང་བྱ་བ་རྣམས་མི་དམིགས་པའི་ཕྱིར་རོ།།མཐའ་aཡས་པ་ཞེས་བྱ་བ་ནི་མི་ཟད་པའི་ཕྱིར་རོ།།ཐབས་དང་ལྡན་པའི་ལས་ཀྱི་སྐབས་
1039.	རྫོགས་སོ།།།།ཕ་རོལ་ཏུ་ཕྱིན་པ་རབ་ཏུ་དབྱེ་བའི་བསྡུ་བའི་སྡོམ་ནི།།གྲངས་དང་དེ་ཡི་མཚན་ཉིད་གོ་རིམས་དང་།།ངེས་པའི་ཚིག་དང་གོམས་བྱ་ཡོན་ཏན་དང་།།དེ་དག་རབ་དབྱེ་བསྡུ་དང་མི་aམཐུན་ཕྱོགས།།ཡོན་ཏན་ཕན་ཚུན་རྣམ་ངེས་ཡིན་ཞེས་བྱ།།གྲངས་རྣམ་པར་དབྱེ་བའི་ཚིགས་སུ་བཅད་པ་དྲུག་སྟེ།རེ་ཞིག།ལོངས་སྤྱོད་དང་ལུས་ཕུན་སུམ་ཚོགས་པ་དང་།།འཁོར་རྩོམ་
1040.	ཕུན་སུམ་ཚོགས་པ་མངོན་མཐོ་དང་།།རྟག་ཏུ་ཉོན་མོངས་དབང་ཉིད་མི་aའགྲོ་དང་།།བྱ་བ་རྣམས་ལ་ཕྱིན་ཅི་མ་ལོག་པའོ།།ཞེས་བྱ་བ་ནི་དང་པོའོ།།དེ་ལ་ཕ་རོལ་ཏུ་ཕྱིན་པ་བཞིས་ནི་མངོན་པར་མཐོ་བ་རྣམ་པ་བཞི་སྟེ།སྦྱིན་པས་ནི་ལོངས་སྤྱོད་ཕུན་སུམ་ཚོགས་པའོ།།ཚུལ་ཁྲིམས་ཀྱིས་ནི་ལུས་ཕུན་སུམ་ཚོགས་པའོ།།བཟོད་པས་ནི་འཁོར་ཕུན་སུམ་ཚོགས་aཔ་སྟེ།འདི་ལྟར་དེ་བསྟན་
1041.	པས་ཚེ་ཕྱི་མ་ལ་སྐྱེ་བོ་མང་པོ་དགའ་བར་འགྱུར་རོ།།བརྩོན་འགྲུས་ཀྱིས་ནི་རྩོམ་
1042.	པ་ཕུན་སུམ་ཚོགས་པ་སྟེ།ལས་ཀྱི་མཐའ་ཐམས་ཅད་འགྲུབ་པའི་ཕྱིར་རོ།།ལྔ་པས་
1043.	ནི་ཉོན་མོངས་པའི་དབང་དུ་མི་འགྲོ་བ་ཉིད་དེ
1044.	།བསམ་གཏན་གྱིས་ནི་ཉོན་མོངས་པ་རྣམ་པར་aགནོན་པའི་ཕྱིར་རོ།།དྲུག་པས་ནི་བྱ་བ་རྣམས་ལ་ཕྱིན་ཅི་མ་ལོག་པ་སྟེ།བྱ་བ་ཐམས་ཅད་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པའི་ཕྱིར་རོ།།དེ་ལྟར་ན་མངོན་པར་མཐོ་བ་དང་།དེ་ལ་ཡང་ཀུན་ནས་ཉོན་མོངས་པ་མེད་པ་དང་།བྱ་བ་ལ་ཕྱིན་ཅི་མ་ལོག་པ་དང་།རྩོམ་པའི་དབང་དུ་བྱས་aནས་ཕ་རོལ་ཏུ་ཕྱིན་པ་དྲུག་རྣམ་པར་གཞག་གོ།།སེམས་ཅན་དོན་ལ་རབ་བརྩོན་པ།།གཏོང་དང་མི་གནོད་བཟོད་པས་བྱེད།།གནས་དང་གྲོལ་བ་གཞིར་
1045.	བཅས་པས།།རང་དོན་རྣམ་པ་ཐམས་ཅད་སྤྱོད།།ཅེས་བྱ་བ་ནི་གཉིས་པ་སྟེ།བྱང་ཆུབ་སེམས་དཔའ་སེམས་ཅན་གྱི་
1046.	དོན་aརྣམས་ལ་ཡང་དག་པར་རབ་ཏུ་བརྩོན་པ་ནི་
1047.	ཕ་རོལ་ཏུ་ཕྱིན་པ་གསུམ་པོ་སྦྱིན་པ་དང་།ཚུལ་ཁྲིམས་དང་།བཟོད་པ་དག་གིས་གོ་རིམས་བཞིན་དུ་གཏོང་བ་དང་།མི་གནོད་པ་དང་།གནོད་པ་བྱེད་པ་བཟོད་པས་སེམས་ཅན་གྱི་དོན་བྱེད་དོ།།གསུམ་གྱིས་ནི་སེམས་གནས་པ་དང་།རྣམ་aཔར་གྲོལ་བ་གཞི་
1048.	དང་བཅས་པས་རང་གི་དོན་རྣམ་པ་ཐམས་ཅད་སྤྱོད་དེ
1049.	།བརྩོན་འགྲུས་ལ་བརྟེན་ནས་གོ་རིམས་བཞིན་དུ་བསམ་གཏན་དང་།ཤེས་རབ་དག་གིས་སེམས་མཉམ་པར་མ་བཞག་པ་མཉམ་པར་
1050.	འཇོག་པའི་ཕྱིར་དང་།མཉམ་པར་བཞག་པ་རྣམ་པར་གྲོལ་བའི་ཕྱིར་རོ།།དེ་aལྟར་ན་གཞན་གྱི་
1051.	དོན་དང་རང་གི་དོན་ལས་བརྩམས་ཏེ་ཕ་རོལ་ཏུ་ཕྱིན་པ་དྲུག་གོ།།མི་ཕོངས་པ་དང་རྣམ་པར་མི་འཚེ་དང་།།རྣམ་འཚེ་བཟོད་དང་བྱ་བས་མི་སྐྱོ་དང་།།དགའ་བྱེད་ལེགས་པར་བརྗོད་པ་དེ་ཡི་ཕྱིར།།གཞན་གྱི་དོན་ནི་རང་གི་དོན་ཡིན་ནོ།།ཞེས་བྱ་བ་ནི་གསུམ་པ་ཡིན་ཏེ།བྱང་aཆུབ་སེམས་དཔའི་གཞན་གྱི་དོན་མཐའ་དག་ནི་སྦྱིན་པ་ལ་སོགས་པས་གོ་རིམས་བཞིན་དུ་གཞན་དག་ལ་ཡོ་བྱད་ཀྱིས་མི་ཕོངས་པ་དང་།རྣམ་པར་མི་འཚེ་བ་དང་།རྣམ་པར་འཚེ་བ་བཟོད་པ་དང་།གྲོགས་བྱ་བ་
1052.	ལ་སྐྱོ་བ་མེད་པ་དང་།རྫུ་འཕྲུལ་ལ་སོགས་པའི་མཐུས་དགའ་བར་བྱེད་པ་དང་།aཐེ་ཚོམ་གཅོད་པའི་སྒོ་ནས་ལེགས་པར་བརྗོད་པ་དག་གིས་འགྱུར་རོ།།དེའི་ཕྱིར་ན་གཞན་གྱི་
1053.	དོན་ནི་བྱང་ཆུབ་སེམས་དཔའ་རང་གི་དོན་དུ་འགྱུར་ཏེ།གཞན་གྱི་དོན་ནི་རང་གི་དོན་ཡིན་པའི་ཕྱིར་དང་།བྱང་ཆུབ་ཆེན་པོ་འཐོབ་པའི་ཕྱིར་རོ།།དེ་ལྟར་ན་རང་དང་གཞན་གྱི་དོན་མཐའ་དག་གི་aསྐབས་ཀྱིས་
1054.	ཕ་རོལ་ཏུ་ཕྱིན་པ་དྲུག་གོ།།ལོངས་སྤྱོད་མངོན་པར་མི་དགའ་དང་།།རབ་གུས་གཉིས་ལ་མི་སྐྱོ་དང་།།རྣལ་འབྱོར་རྣམ་པར་མི་རྟོག་པ།།ཐེག་ཆེན་མཐའ་དག་འདིར་ཟད་དོ།།ཞེས་བྱ་བ་ནི་བཞི་པ་སྟེ།།སྦྱིན་པས་ནི་བྱང་ཆུབ་སེམས་དཔའ་ལོངས་སྤྱོད་རྣམས་ལ་མི་ལྟ་བའི་aཕྱིར་མངོན་པར་མི་དགའོ།།ཚུལ་ཁྲིམས་ཡང་དག་པར་བླངས་པས་ནི་བྱང་ཆུབ་སེམས་དཔའ་བསླབ་པ་དག་ལ་ཤིན་ཏུ་གུས་པ་ཉིད་དོ།།བཟོད་པ་དང་བརྩོན་འགྲུས་ཀྱིས་ནི་གོ་རིམས་བཞིན་དུ་སེམས་ཅན་དང་སེམས་ཅན་མ་ཡིན་པས་བྱས་པའི་སྡུག་བསྔལ་དང་།དགེ་བ་ལ་
1055.	རབ་ཏུ་སྦྱོར་བ་དང་aགཉིས་ལ་སྐྱོ་བ་མེད་དོ།།བསམ་གཏན་དང་ཤེས་རབ་དག་གིས་ནི་ཞི་གནས་དང་ལྷག་མཐོང་གིས་བསྡུས་པའི་རྣལ་འབྱོར་རྣམ་པར་མི་རྟོག་པ་
1056.	སྟེ།ཐེག་པ་ཆེན་པོ་མཐའ་དག་ནི་
1057.	འདི་ཙམ་དུ་ཟད་དོ།།དེའི་ཕྱིར་ཐེག་པ་ཆེན་པོ་ཀུན་བསྡུས་པའི་དབང་དུ་བྱས་ནས་ཕ་རོལ་ཏུ་ཕྱིན་པ་དྲུག་གོ།།aཡུལ་རྣམས་ལ་ནི་མ་ཆགས་ལམ།།དེ་ཐོབ་རྣམ་གཡེང་སྡོམ་པའི་ལམ།།སེམས་ཅན་མི་གཏོང་
1058.	འཕེལ་བ་དང་།།སྒྲིབ་པ་རྣམ་པར་སྦྱོང་བའི་གཞན།།ཞེས་བྱ་བ་ནི་ལྔ་པའོ།།དེ་ལ་སྦྱིན་པ་ནི་ཡུལ་རྣམས་ལ་མ་
1059.	ཆགས་པའི་ལམ་ཡིན་ཏེ།གཏོང་བ་ལ་གོམས་པས་དེ་ལ་ཆགས་aཔ་དང་བྲལ་བའི་ཕྱིར་རོ།།ཚུལ་ཁྲིམས་ནི་དེ་ཐོབ་པའི་རྣམ་པར་གཡེང་བ་
1060.	ཡང་དག་པར་སྡོམ་པ་རྣམས་ཀྱི་ལམ་ཡིན་ཏེ།དགེ་སློང་གི་སྡོམ་པ་ལ་གནས་པ་ལ་ཡུལ་ཐོབ་པར་བྱ་བའི་ཕྱིར།ལས་ཀྱི་མཐའི་རྣམ་པར་གཡེང་བ་ཐམས་ཅད་མི་འབྱུང་བའི་ཕྱིར་རོ།།aབཟོད་པ་ནི་སེམས་ཅན་མི་གཏོང་བའི་ལམ་སྟེ།གནོད་པ་བྱེད་པ་ཐམས་ཅད་ཀྱི་སྡུག་བསྔལ་གྱིས་ཡིད་མི་འབྱུང་བའི་ཕྱིར་རོ།།བརྩོན་འགྲུས་ནི་དགེ་བ་འཕེལ་བའི་ལམ་སྟེ།བརྩོན་འགྲུས་བརྩམས་པ་ལ་དེ་འཕེལ་བར་འགྱུར་བའི་ཕྱིར་རོ།།བསམ་གཏན་དང་ཤེས་རབ་ནི་aསྒྲིབ་པ་རྣམ་པར་སྦྱོང་བ་དག་གི་
1061.	ལམ་ཡིན་ཏེ།དེ་གཉིས་ཀྱིས་ཉོན་མོངས་པ་དང་།ཤེས་བྱའི་སྒྲིབ་པ་རྣམ་པར་སྦྱོང་བའི་ཕྱིར་རོ།།ལམ་ཞེས་བྱ་བ་ནི་ཐབས་ཏེ།དེ་ལྟར་ན་ལམ་གྱི་རྣམ་པ་ཐམས་ཅད་ཀྱི་དབང་དུ་བྱས་ནས་ཕ་རོལ་ཏུ་ཕྱིན་པ་དྲུག་གོ།།བསླབ་གསུམ་དབང་དུ་མཛད་ནས་aནི།།རྒྱལ་བས་ཕ་རོལ་ཕྱིན་པ་དྲུག།ཡང་དག་བཤད་དེ་དང་པོ་གསུམ།།ཐ་མ་གཉིས་ཀྱིས་རྣམ་པ་གཉིས།།གཅིག་ནི་གསུམ་ཅར་
1062.	ལ་ཡང་གཏོགས།།ཞེས་བྱ་བ་ནི་དྲུག་པའོ།།དེ་ལ་ལྷག་པའི་ཚུལ་ཁྲིམས་ཀྱི་བསླབ་པ་ནི་ཕ་རོལ་ཏུ་ཕྱིན་པ་དང་པོ་གསུམ་སྟེ།ཚོགས་དང་aབཅས་པ་དང་འཁོར་དང་བཅས་པ་གཟུང་བའི་ཕྱིར་རོ།།སྦྱིན་པས་ལོངས་སྤྱོད་ལ་མི་ལྟ་ན་ཚུལ་ཁྲིམས་ཡང་དག་པར་ལེན་ཏོ།།ཡང་དག་པར་བླངས་པ་ནི་བཟོད་པས་གཤེ་
1063.	བ་ལ་སླར་མི་གཤེ་བ་ལ་སོགས་པས་སྲུང་ངོ༌།།རྣམ་པ་གཉིས་ཞེས་བྱ་བ་ནི།ལྷག་པའི་སེམས་དང་།ལྷག་པའི་aཤེས་རབ་ཀྱི་བསླབ་པའོ།།དེ་ནི་ཐ་མ་གཉིས་ཀྱིས་བསྡུས་ཏེ།བསམ་གཏན་དང་།ཤེས་རབ་དང་གོ་རིམས་བཞིན་ནོ།།གཅིག་པུ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ནི་བསླབ་པ་གསུམ་ཅར་
1064.	དུ་ཡང་གཏོགས་ཏེ།བརྩོན་འགྲུས་ནི་ཐམས་ཅད་ཀྱི་གྲོགས་སུ་གྱུར་པའི་ཕྱིར་རོ།།མཚན་ཉིད་aརྣམ་པར་དབྱེ་བའི་ཚིགས་སུ་བཅད་པ་དྲུག་སྟེ།སྦྱིན་པ་མི་མཐུན་ཕྱོགས་ཉམས་དང་།།རྣམ་པར་མི་རྟོག་ཡེ་ཤེས་ལྡན།།འདོད་པ་ཐམས་ཅད་ཡོངས་རྫོགས་བྱེད།།སེམས་ཅན་རྣམ་སྨིན་བྱེད་རྣམ་གསུམ།།བྱང་ཆུབ་སེམས་དཔའ་
1065.	རྣམས་ཀྱི་སྦྱིན་པའི་མཚན་ཉིད་ནི་རྣམ་པ་བཞི་སྟེ།སེར་སྣ་aསྤངས་པའི་ཕྱིར་མི་མཐུན་པའི་ཕྱོགས་ཉམས་པ་དང་།ཆོས་བདག་མེད་པ་རྟོགས་པ་དང་ལྡན་པའི་ཕྱིར།རྣམ་པར་མི་རྟོག་པའི་ཡེ་ཤེས་དང་ལྡན་པ་དང་།གང་ཅི་འདོད་པ་དེ་ལ་དེ་སྦྱིན་པའི་ཕྱིར།།འདོད་པ་ཐམས་ཅད་ཡོངས་སུ་རྫོགས་པར་བྱེད་པ་དང་།སྦྱིན་པས་བསྡུས་ནས་ཐེག་པ་གསུམ་aལ་སྐལ་བ་ཇི་ལྟ་བ་བཞིན་དུ་སྦྱོར་བའི་ཕྱིར་སེམས་ཅན་ཡོངས་སུ་སྨིན་པར་བྱེད་པ་རྣམ་པ་གསུམ་མོ།།ཚུལ་ཁྲིམས་མི་མཐུན་ཕྱོགས་ཉམས་དང་།།རྣམ་པར་མི་རྟོག་ཡེ་ཤེས་ལྡན།།འདོད་པ་ཐམས་ཅད་ཡོངས་རྫོགས་བྱེད།།སེམས་ཅན་རྣམ་སྨིན་བྱེད་རྣམ་གསུམ།།བཟོད་པ་མི་མཐུན་aཕྱོགས་ཉམས་དང་།།རྣམ་པར་མི་རྟོག་ཡེ་ཤེས་ལྡན།།འདོད་པ་ཐམས་ཅད་ཡོངས་རྫོགས་བྱེད།།སེམས་ཅན་རྣམ་སྨིན་བྱེད་རྣམ་གསུམ།།བརྩོན་འགྲུས་མི་མཐུན་ཕྱོགས་ཉམས་དང་།།རྣམ་པར་མི་རྟོག་ཡེ་ཤེས་ལྡན།།འདོད་པ་ཐམས་ཅད་ཡོངས་རྫོགས་བྱེད།།སེམས་ཅན་aརྣམ་སྨིན་བྱེད་རྣམ་གསུམ།།བསམ་གཏན་མི་མཐུན་ཕྱོགས་ཉམས་དང་།།རྣམ་པར་མི་རྟོག་ཡེ་ཤེས་ལྡན།།འདོད་པ་ཐམས་ཅད་ཡོངས་རྫོགས་བྱེད།།སེམས་ཅན་རྣམ་སྨིན་བྱེད་རྣམ་གསུམ།།ཤེས་རབ་མི་མཐུན་ཕྱོགས་ཉམས་དང་།།རྣམ་པར་མི་རྟོག་
1066.	ཡེ་ཤེས་ལྡན།།འདོད་aཔ་ཐམས་ཅད་ཡོངས་རྫོགས་བྱེད།།སེམས་ཅན་རྣམ་སྨིན་བྱེད་རྣམ་གསུམ།།སྦྱིན་པའི་མཚན་ཉིད་རྣམ་པ་བཞི་ཇི་ལྟ་བར་ཚུལ་ཁྲིམས་ལ་སོགས་པ་འདི་དག་གིས་
1067.	ཡང་དེ་དང་འདྲ་བར་རིག་པར་བྱའོ།།འདི་དག་གི་མི་མཐུན་པའི་ཕྱོགས་ནི་འཆལ་པའི་ཚུལ་ཁྲིམས་དང་།ཁྲོ་བ་དང་།ལེ་aལོ་དང་།རྣམ་པར་གཡེང་བ་དང་།འཆལ་བའི་ཤེས་རབ་སྟེ་གོ་རིམས་བཞིན་ནོ།།འདོད་པ་ཐམས་ཅད་ཡོངས་སུ་རྫོགས་པར་བྱེད་པ་ཉིད་ནི་ཚུལ་ཁྲིམས་ལ་སོགས་པས་གཞན་དག་ལ་ལུས་དང་།ངག་ཐམས་ཅད་ཡང་དག་པར་སྡོམ་པ་དང་།གནོད་པར་བྱེད་པ་ལ་བཟོད་པ་དང་།aགྲོགས་དང་།ཡིད་ལ་འཐད་པ་དང་།ཐེ་ཚོམ་གཅོད་པས་འདོད་པ་ཡོངས་སུ་རྫོགས་པར་བྱེད་པའི་ཕྱིར་རོ།།སེམས་ཅན་ཡོངས་སུ་སྨིན་པར་བྱེད་པ་ཉིད་ནི།ཚུལ་ཁྲིམས་ལ་སོགས་པས་མགུ་བར་བྱས་ཏེ།ཐེག་པ་གསུམ་ལ་ཡོངས་སུ་སྨིན་པར་བྱེད་པའི་ཕྱིར་རོ།།གོ་རིམས་རྣམ་པར་aདབྱེ་བའི་ཚིགས་སུ་བཅད་པ།།སྔ་མ་ལ་བརྟེན་ཕྱི་མ་སྟེ
1068.	།།དམན་དང་མཆོག་ཏུ་གནས་ཕྱིར་དང་།།རགས་པ་དང་ནི་ཕྲ་བའི་ཕྱིར།།དེ་དག་རིམ་པར་བསྟན་པ་ཡིན།།རྒྱུ་གསུམ་གྱིས་སྦྱིན་པ་ལ་སོགས་པ་དེ་དག་རིམ་པར་བསྟན་ཏེ།སྔ་མ་ལ་བརྟེན་ནས་ཕྱི་མ་སྐྱེ་བའི་aཕྱིར་ནི་ལོངས་སྤྱོད་ལ་མི་ལྟ་བའི་ཚུལ་ཁྲིམས་ཡང་དག་པར་ལེན་ཏོ།།ཚུལ་ཁྲིམས་དང་ལྡན་ན་བཟོད་པར་འགྱུར་རོ།།བཟོད་པ་དང་ལྡན་ན་བརྩོན་འགྲུས་རྩོམ་མོ།།བརྩོན་འགྲུས་བརྩམས་ན་ཏིང་ངེ་འཛིན་སྐྱེད་
1069.	པར་བྱེད་དོ།།སེམས་མཉམ་པར་བཞག་ན་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་aསོ།།སྔ་མ་དམན་ལ་ཕྱི་མ་མཆོག་ཏུ་གནས་པའི་ཕྱིར་ནི་སྦྱིན་པ་ནི་དམན་ལ།ཚུལ་ཁྲིམས་ནི་མཆོག་ཡིན་པ་ནས།དེ་བཞིན་དུ་བསམ་གཏན་ནི་དམན་ལ།ཤེས་རབ་ནི་མཆོག་ཡིན་པའི་བར་དུ་ཡིན་ནོ།།སྔ་མ་ནི་རགས་ལ་ཕྱི་མ་ནི་ཕྲ་བའི་ཕྱིར་ནི་
1070.	སྦྱིན་པ་ནི་འཇུག་སླ་
1071.	བའི་ཕྱིར་དང་།བྱ་སླ་aབའི་ཕྱིར་རགས་ལ།ཚུལ་ཁྲིམས་ནི་དེ་བས་ཆེས་འཇུག་དཀའ་བའི་ཕྱིར་དང་།ཆེས་བྱ་དཀའ་བའི་ཕྱིར་ཕྲ་བ་ནས།དེ་བཞིན་དུ་བསམ་གཏན་ནི་རགས་ལ།ཤེས་རབ་ནི་ཕྲ་བའི་བར་དུ་ཡིན་ནོ།།ངེས་པའི་ཚིག་རྣམ་པར་དབྱེ་བའི་ཚིགས་སུ་བཅད་པ།དབུལ་བ་
1072.	འདོར་བར་བྱེད་aཔ་དང་།།བསིལ་བ་འཐོབ་
1073.	དང་ཁྲོ་བཟོད་དང་།།མཆོག་སྦྱོར་བ་དང་ཡིད་འཛིན་དང་།།དོན་དམ་ཤེས་པའི་ཕྱིར་བཤད་དོ།།དབུལ་བ་འདོར་བར་བྱེད་པས་ན་སྦྱིན་པའོ།།བསིལ་བ་འཐོབ་པར་བྱེད་པས་ན་ཚུལ་ཁྲིམས་ཏེ།དེ་དང་ལྡན་པ་ལ་ཡུལ་གྱི་མཚན་མའི་ཉོན་མོངས་པའི་aཡོངས་སུ་གདུང་བ་མེད་པའི་ཕྱིར་རོ།།ཁྲོ་བ་བཟོད་པ་ཞེས་བྱ་བ་ནི་བཟོད་པ་སྟེ།དེས་ཁྲོ་བ་བཟོད་པའི་ཕྱིར་རོ།།མཆོག་དང་སྦྱོར་བར་བྱེད་པས་ན་བརྩོན་འགྲུས་ཏེ།དགེ་བའི་ཆོས་ལ་སྦྱོར་བའི་ཕྱིར་རོ།།ཡིད་ནང་དུ་འཛིན་པར་བྱེད་པས་ན་བསམ་གཏན་ནོ།།འདིས་ནི་དོན་དམ་པ་ཤེས་aཔས་ན་ཤེས་རབ་བོ།།སྒོམ་པ་རྣམ་པར་དབྱེ་བའི་ཚིགས་སུ་བཅད་པ།ཐམས་ཅད་སྒོམ་པ་དངོས་པོ་དང་།།དེ་བཞིན་ཡིད་ལ་བྱེད་པ་དང་།།བསམ་པ་དང་ནི་ཐབས་དག་དང་།།དབང་འབྱོར་ཉིད་ལ་བརྟེན་པར་བརྗོད།།ཕ་རོལ་ཏུ་ཕྱིན་པ་སྒོམ་པ་ནི་དངོས་པོ་ལ་བརྟེན་པ་ནས་དབང་aའབྱོར་བ་ཉིད་ལ་བརྟེན་པའི་བར་རྣམ་པ་ལྔ་ཡིན་ནོ།།དེ་ལ་དངོས་པོ་ལ་བརྟེན་པ་ཡང་རྣམ་པ་བཞི་སྟེ།རྒྱུ་ལ་བརྟེན་པ་ནི་རིགས་ཀྱི་
1074.	སྟོབས་ཀྱིས་ཕ་རོལ་ཏུ་ཕྱིན་པ་རྣམས་ལ་སྒྲུབ་པ་གོམས་པ་གང་ཡིན་པའོ།།རྣམ་པར་སྨིན་པ་ལ་བརྟེན་པ་ནི་ལུས་ཕུན་སུམ་ཚོགས་པའི་སྟོབས་ཀྱིས་གང་ཡིན་པའོ།།aསྨོན་ལམ་ལ་བརྟེན་པ་ནི་སྔོན་གྱི་
1075.	སྨོན་ལམ་གྱི་སྟོབས་ཀྱིས་གང་ཡིན་པའོ།།སོ་སོར་རྟོག་པའི་སྟོབས་ལ་བརྟེན་པ་ནི།ཤེས་རབ་ཀྱི་སྟོབས་ཀྱིས་ཕ་རོལ་ཏུ་ཕྱིན་པ་རྣམས་ལ་སྒྲུབ་པ་གོམས་པ་གང་ཡིན་པའོ།།ཕ་རོལ་ཏུ་ཕྱིན་པ་སྒོམ་པ་ཡིད་ལ་བྱེད་པ་ལ་བརྟེན་པ་ཡང་རྣམ་པ་བཞི་སྟེ།མོས་aཔ་ཡིད་ལ་བྱེད་པ་ནི་ཕ་རོལ་ཏུ་ཕྱིན་པ་དང་ལྡན་པའི་མདོ་སྡེ་ཐམས་ཅད་ལ་མོས་པ་ཡིན་ནོ།།རོ་མྱང་བ་ཡིད་ལ་བྱེད་པ་ནི།ཕ་རོལ་ཏུ་ཕྱིན་པ་ཐོབ་པ་དག་ལ་ཡོན་ཏན་དུ་ལྟ་བའི་ཚུལ་གྱིས་རོ་མྱོང་བར་བྱེད་པ་ཡིན་ནོ།།རྗེས་སུ་ཡི་རང་བ་ཡིད་ལ་བྱེད་པ་ནི།འཇིག་རྟེན་གྱི་ཁམས་ཐམས་ཅད་ན་
1076.	སེམས་aཅན་ཐམས་ཅད་ཀྱི་སྦྱིན་པ་ལ་སོགས་པ་ལ་རྗེས་སུ་ཡི་རང་བ་ཡིན་ནོ།།མངོན་པར་དགའ་བ་ཡིད་ལ་བྱེད་པ་ནི།བདག་ཉིད་དང་སེམས་ཅན་ཐམས་ཅད་ཀྱི་ཕ་རོལ་ཏུ་ཕྱིན་པའི་ཁྱད་པར་མ་འོངས་པ་ལ་མངོན་པར་དགའ་བ་ཡིན་ནོ།།ཕ་རོལ་ཏུ་ཕྱིན་པ་སྒོམ་
1077.	པ་བསམ་པ་ལ་བརྟེན་
1078.	པ་ནི་རྣམ་པ་དྲུག་aསྟེ།ངོམས་
1079.	མི་ཤེས་པའི་བསམ་པ་དང་།རྒྱ་ཆེན་པོའི་བསམ་པ་དང་།དགའ་བའི་བསམ་པ་དང་།ཕན་པའི་བསམ་པ་དང་།མ་གོས་པའི་བསམ་པ་དང་།དགེ་བའི་བསམ་པའོ།།དེ་ལ་བྱང་ཆུབ་སེམས་དཔའི་སྦྱིན་པ་ལ་ངོམས་མི་ཤེས་པའི་བསམ་པ་ནི།བྱང་ཆུབ་སེམས་aདཔའ་སེམས་ཅན་གཅིག་ལ་ཡང་སྐད་ཅིག་མ་གཅིག་ལ་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་རིན་པོ་ཆེ་སྣ་བདུན་གྱིས་བཀང་བ་དང་།ལུས་གང་གཱའི་
1080.	ཀླུང་གི་བྱེ་མ་སྙེད་སྦྱིན་པར་བྱེད་ཅིང་།དེ་བཞིན་དུ་བསྐལ་པ་གང་གཱའི་ཀླུང་གི་བྱེ་མ་སྙེད་དུ་སྐད་ཅིག་མ་རེ་རེ་ལ་སྦྱིན་པར་བྱེད་ལ།aསེམས་ཅན་གཅིག་ལ་ཇི་ལྟ་བ་དེ་བཞིན་དུ།བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་སྨིན་པར་བྱ་བའི་སེམས་ཅན་གྱི་ཁམས་ཇི་སྙེད་པ་དེ་དག་ལ་རྣམ་གྲངས་འདིས་སྦྱིན་པར་བྱེད་ཀྱང་བྱང་ཆུབ་སེམས་དཔའ་སྦྱིན་པའི་བསམ་པ་ལ་ངོམས་པ་མེད་པ་ཉིད་གང་ཡིན་པ་སྟེ།བསམ་aཔ་དེ་ལྟ་བུ་གང་ཡིན་པ་དེ་ནི་བྱང་ཆུབ་སེམས་དཔའི་སྦྱིན་པ་ལ་ངོམས་མི་ཤེས་པའི་བསམ་པ་ཡིན་ནོ།།བྱང་ཆུབ་སེམས་དཔའི་
1081.	སྦྱིན་པ་བརྒྱུད་པ་དེ་ལྟ་བུ་ཡང་སྐད་ཅིག་ཙམ་ཡང་ཉམས་པར་མི་བྱེད་ཅིང་བྱང་ཆུབ་ཀྱི་སྙིང་པོ་ལ་འདུག་གི་བར་དུ་རྒྱུན་གཅོད་པར་མི་བྱེད་དེ།བསམ་aཔ་དེ་ལྟ་བུ་གང་ཡིན་པ་དེ་ནི་བྱང་ཆུབ་སེམས་དཔའི་སྦྱིན་པ་ལ་རྒྱ་ཆེན་པོའི་བསམ་པ་ཡིན་ནོ།།སེམས་ཅན་དེ་དག་དེ་ལྟར་སྦྱིན་པས་རྗེས་སུ་འཛིན་པ་ནི།བྱང་ཆུབ་སེམས་དཔའ་ཆེས་དགའ་བར་འགྱུར་གྱི།སྦྱིན་པ་དེས་རྗེས་སུ་བཟུང་བའི་སེམས་ཅན་དེ་དག་ནི་དེ་ལྟ་མ་ཡིན་ཏེ།བསམ་aཔ་དེ་ལྟ་བུ་གང་ཡིན་པ་དེ་ནི་བྱང་ཆུབ་སེམས་དཔའི་སྦྱིན་པ་ལ་དགའ་བའི་བསམ་པ་ཡིན་ནོ།།བྱང་ཆུབ་སེམས་དཔའ་སེམས་ཅན་གང་དག་ལ་དེ་ལྟར་སྦྱིན་པས་ཕན་འདོགས་པའི་སེམས་ཅན་དེ་དག་བདག་
1082.	ཉིད་ལ་ཆེས་ཕན་འདོགས་པ་ཡིན་པར་ཡང་དག་པར་རྗེས་སུ་ལྟ་བ་ལྟར་བདག་ཉིད་ནི་མ་ཡིན་ཏེ།aདེ་དག་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཉེ་བར་སྟོན་པའི་ཕྱིར་རོ།།བསམ་པ་དེ་ལྟ་བུ་གང་ཡིན་པ་དེ་ནི་བྱང་ཆུབ་སེམས་དཔའི་སྦྱིན་པ་ལ་ཕན་པའི་བསམ་པ་ཡིན་ནོ།།བྱང་ཆུབ་སེམས་དཔའ་སེམས་ཅན་རྣམས་ལས་དེ་ལྟར་སྦྱིན་པ་ལས་བྱུང་པའི་བསོད་ནམས་རྒྱ་ཆེན་aཔོ་མངོན་པར་འདུས་བྱས་ཀྱང་ལན་དང་རྣམ་པར་སྨིན་པ་
1083.	དོན་དུ་གཉེར་བ་ཡང་མ་ཡིན་ཏེ།བསམ་པ་དེ་ལྟ་བུ་གང་ཡིན་པ་དེ་ནི་བྱང་ཆུབ་སེམས་དཔའི་སྦྱིན་པའི་ཕ་རོལ་ཏུ་ཕྱིན་པ་བསྒོམ་པ་ལ་མ་གོས་པའི་བསམ་པ་ཡིན་ནོ།།བྱང་ཆུབ་སེམས་དཔའ་སྦྱིན་པའི་ཕུང་པོ་དེ་ལྟར་རྒྱ་ཆེ་བའི་རྣམ་པར་སྨིན་aཔ་གང་ཡིན་པ་དེ་ཡང་སེམས་ཅན་རྣམས་ཁོ་ན་ལ་འདོར་
1084.	གྱི།བདག་ཉིད་ལ་ནི་མ་ཡིན་ཞིང་།སེམས་ཅན་ཐམས་ཅད་དང་ཐུན་མོང་དུ་བྱས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་ཡོངས་སུ་སྔོ་
1085.	བར་བྱེད་དེ།།བསམ་པ་དེ་ལྟ་བུ་གང་ཡིན་པ་དེ་ནི་བྱང་ཆུབ་སེམས་aདཔའི་སྦྱིན་པའི་ཕ་རོལ་ཏུ་ཕྱིན་པ་བསྒོམ་པ་ལ་དགེ་བའི་བསམ་པ་ཡིན་ནོ།།དེ་ལ་བྱང་ཆུབ་སེམས་དཔའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་བསྒོམ་པ་ནས།ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པའི་བར་ལ་ངོམས་མི་ཤེས་པའི་བསམ་པ་ནི་བྱང་ཆུབ་སེམས་དཔའ་ལུས་གང་གཱའི་ཀླུང་གི་བྱེ་aམ་སྙེད་ཀྱིས་
1086.	ཆེའི་ཚད་བསྐལ་པ་གང་གཱའི་ཀླུང་གི་བྱེ་མ་སྙེད་དུ་རྟག་པར་ཡོ་བྱད་ཐམས་ཅད་ཀྱིས་ཕོངས་བཞིན་དུ།སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་མེ་མར་མུར་གྱིས་རབ་ཏུ་གང་བར་སྤྱོད་ལམ་རྣམ་པ་བཞི་བྱེད་ཅིང་།ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་སྐད་ཅིག་མ་གཅིག་aནས།ཤེས་རབ་ཀྱི་ཕ་རོལ་ཏུ་ཕྱིན་པའི་སྐད་ཅིག་མ་གཅིག་གི་བར་སྒོམ་པར་བྱེད་ཅིང་།རྣམ་གྲངས་དེས་གང་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་བའི་ཚུལ་ཁྲིམས་ཀྱི་ཕུང་པོ་ཇི་སྙེད་པ་ནས་ཤེས་རབ་ཀྱི་ཕུང་པོ་ཇི་སྙེད་པའི་བར་གྱི་aཚུལ་ཁྲིམས་ཀྱི་
1087.	ཕུང་པོ་ནས་ཤེས་རབ་ཀྱི་ཕུང་པོའི་བར་དེ་སྒོམ་པར་བྱེད་ཀྱང་བྱང་ཆུབ་སེམས་དཔའ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་བསྒོམ་པའི་བསམ་པ་ནས།ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པའི་བསམ་པའི་བར་ལ་ངོམས་པ་
1088.	མེད་པ་ཉིད་གང་ཡིན་པ་སྟེ།བསམ་པ་དེ་ལྟ་བུ་གང་ཡིན་aཔ་དེ་ནི་བྱང་ཆུབ་སེམས་དཔའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་བསྒོམ་པ་ལ་ངོམས་མི་ཤེས་པའི་བསམ་པ་ནས།ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་པ་ལ་ངོམས་མི་ཤེས་པའི་བསམ་བའི་བར་ཡིན་ནོ།།འདི་ལྟར་བྱང་ཆུབ་སེམས་དཔའ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་བསྒོམ་པ་བརྒྱུད་པ་aནས།ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པ་བརྒྱུད་པའི་བར་དེ་མི་གཏོང་ཞིང་བྱང་ཆུབ་ཀྱི་སྙིང་པོ་ལ་འདུག་གི་བར་དུ་རྒྱུད་གཅོད་པར་མི་བྱེད་དོ
1089.	།།བསམ་པ་དེ་ལྟ་བུ་
1090.	གང་ཡིན་པ་དེ་ནི་བྱང་ཆུབ་སེམས་དཔའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་བསྒོམ་པ་ནས།ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་aཔའི་བར་ལ་རྒྱ་ཆེན་པོའི་བསམ་པ་ཡིན་ནོ།།ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་བསྒོམ་པ་ནས།།ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པའི་བར་དེས་སེམས་ཅན་རྣམས་རྗེས་སུ་འཛིན་པ་ན།བྱང་ཆུབ་སེམས་དཔའ་ཆེས་དགའ་བར་འགྱུར་གྱི།རྗེས་སུ་བཟུང་བའི་སེམས་ཅན་དེ་དག་ནི་aདེ་ལྟ་
1091.	མ་ཡིན་ཏེ།བསམ་པ་དེ་ལྟ་བུ་གང་ཡིན་པ་དེ་ནི་བྱང་ཆུབ་སེམས་དཔའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་བསྒོམ་པ་ནས།ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པའི་བར་དག་ལ་དགའ་བའི་བསམ་པ་ཡིན་ནོ།།བྱང་ཆུབ་སེམས་དཔའ་སེམས་ཅན་གང་དག་ལ་དེ་ལྟར་ཚུལ་ཁྲིམས་aཀྱི་ཕ་རོལ་ཏུ་ཕྱིན་པ་བསྒོམ་པ་ནས།ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པའི་བར་གྱིས་
1092.	ཕན་འདོགས་པའི་སེམས་ཅན་དེ་དག་བདག་ཉིད་ལ་ཆེས་ཕན་འདོགས་པ་ཡིན་པར་ཡང་དག་པར་རྗེས་སུ་ལྟ་བ་ལྟར་བདག་ཉིད་ལ་ནི་མ་ཡིན་ཏོ
1093.	།དེ་དག་ནི་བླ་ན་མེད་པ་ཡང་དག་aཔར་རྫོགས་པའི་བྱང་ཆུབ་ཉེ་བར་རྟོན་པའི་ཕྱིར་རོ།།བསམ་པ་དེ་ལྟ་བུ་གང་ཡིན་པ་དེ་ནི་བྱང་ཆུབ་སེམས་དཔའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་བསྒོམ་པ་ནས།ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པའི་བར་གྱིས་
1094.	ཕན་པའི་བསམ་པ་ཡིན་ནོ།།བྱང་ཆུབ་སེམས་དཔའ་དེ་ལྟར་ཚུལ་aཁྲིམས་ཀྱི་ཕ་རོལ་ཏུ་ཕྱིན་པ་ལས་བྱུང་བ་ནས།ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བའི་བར་གྱི་བསོད་ནམས་རྒྱ་ཆེན་པོ་མངོན་པར་འདུས་བྱས་ཀྱང་ལན་དང་རྣམ་པར་སྨིན་པ་དོན་དུ་གཉེར་བ་ཡང་མ་ཡིན་ཏེ།།བསམ་པ་དེ་ལྟ་བུ་གང་ཡིན་པ་དེ་ནི།བྱང་ཆུབ་སེམས་དཔའི་ཚུལ་ཁྲིམས་ཀྱི་ཕ་རོལ་aཏུ་ཕྱིན་པ་བསྒོམ་པ་ནས།ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པའི་བར་ལ་མ་གོས་པའི་བསམ་པ་ཡིན་ནོ།།བྱང་ཆུབ་སེམས་དཔའ་དེ་ལྟར་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་བསྒོམས་
1095.	པ་ལས་བྱུང་བ་ནས།ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམས་
1096.	པ་ལས་བྱུང་བའི་བར་གྱི་བསོད་ནམས་ཀྱི་ཕུང་པོ་aདེ་ལྟ་བུའི་རྣམ་པར་སྨིན་པ་གང་ཡིན་པ་དེ་ཡང་སེམས་ཅན་རྣམས་ཁོ་ན་ལ་འདར་གྱི།བདག་ཉིད་ལ་ནི་མ་ཡིན་ཞིང་།སེམས་ཅན་ཐམས་ཅད་དང་ཐུན་མོང་དུ་བྱས་ནས
1097.	།བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་ཡོངས་སུ་སྔོ་
1098.	བར་བྱེད་དེ།བསམ་པ་དེ་ལྟ་བུ་གང་ཡིན་པ་དེ་aནི་བྱང་ཆུབ་སེམས་དཔའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་བསྒོམ་པ་ནས།ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པའི་བར་ལ་དགེ་བའི་བསམ་པ་ཡིན་ནོ།།ཕ་རོལ་ཏུ་ཕྱིན་པ་བསྒོམ་པ་ཐབས་ལ་བརྟེན་པ་ནི་རྣམ་པ་གསུམ་སྟེ།རྣམ་པར་མི་རྟོག་པའི་ཡེ་ཤེས་ཀྱིས།འཁོར་གསུམ་ཡོངས་aསུ་དག་པར་སོ་སོར་རྟོག་པའི་ཕྱིར་ཏེ།འདི་ལྟར་ཐབས་དེ་ནི་ཡིད་ལ་བྱེད་པ་ཐམས་ཅད་མངོན་པར་འགྲུབ་པར་བྱེད་པ་ཡིན་ནོ།།ཕ་རོལ་ཏུ་ཕྱིན་པ་བསྒོམ་པ་དབང་འབྱོར་པ་ཉིད་ལ་བརྟེན་པ་ནི་རྣམ་པ་གསུམ་སྟེ།སྐུ་ལ་དབང་འབྱོར་པ་ཉིད་དང་།སྤྱོད་པ་ལ་དབང་འབྱོར་པ་ཉིད་དང་།སྟོན་པ་ལ་དབང་aའབྱོར་པ་ཉིད་དོ།།དེ་ལ་སྐུ་ལ་དབང་འབྱོར་པ་ཉིད་ནི་དེ་བཞིན་གཤེགས་པའི་སྐུ་གཉིས་པོ་ངོ་བོ་ཉིད་ཀྱི་སྐུ་དང་།ལོངས་སྤྱོད་རྫོགས་པའི་སྐུ་ཡིན་པར་བལྟ་བར་བྱའོ།།དེ་ལ་སྤྱོད་པ་ལ་དབང་འབྱོར་པ་ཉིད་ནི།སྤྲུལ་པའི་སྐུ་ཡིན་པར་བལྟ་བར་བྱ་སྟེ།དེས་ནི་སེམས་ཅན་ཐམས་ཅད་ལ་aཆོས་དང་མཐུན་པའི་སྤྱོད་པ་རྣམ་པ་
1099.	ཐམས་ཅད་སྟོན་པར་བྱེད་དོ།།སྟོན་པ་ལ་དབང་འབྱོར་པ་ཉིད་ནི།ཕ་རོལ་ཏུ་ཕྱིན་པ་དྲུག་པོ་རྣམ་པ་ཐམས་ཅད་སྟོན་པ་ལ་ཐོགས་
1100.	པ་མེད་པ་ཡིན་ནོ།།རབ་ཏུ་དབྱེ་བ་བསྡུ་བའི་ཚིགས་སུ་བཅད་པ་བཅུ་གཉིས་ཏེ།སྦྱིན་པ་ལ་སོགས་པ་སོ་སོར་དོན་དྲུག་ཏུ་རབ་ཏུ་aདབྱེ་བའི་ཕྱིར་རོ།།དོན་དྲུག་ནི་ངོ་བོ་ཉིད་དང་།རྒྱུ་དང་།འབྲས་བུ་དང་།ལས་དང་།ལྡན་པ་དང་།འཇུག་པའི་དོན་རྣམས་སོ།།དེ་ལ་སྦྱིན་པའི་རབ་ཏུ་དབྱེ་བ་ལ་ཚིགས་སུ་བཅད་པ་གཉིས་ཏེ།དོན་རྣམས་གཏོང་བར་བྱེད་པ་དང་།།རྩ་བ་སེམས་པ་ལ་བརྟེན་དང་།།ལུས་aདང་ལོངས་སྤྱོད་ཕུན་ཚོགས་དང་།།གཉིས་རྗེས་འཛིན་དང་རྫོགས་བྱེད་དང་།།དེ་ཡང་སེར་སྣ་མེད་ལྡན་དང་།།ཆོས་དང་ཟང་ཟིང་མི་འཇིགས་གཏོང་།།སྦྱིན་པ་དེ་འདྲར་ཡོངས་ཤེས་ནས།།མཁས་པ་ཡང་དག་སྒྲུབ་པར་བྱེད།།སྦྱིན་པའི་ངོ་བོ་ཉིད་ནི་ལེན་པ་པོ་རྣམས་ལ་དོན་གཏོང་བའོ།།aརྒྱུ་ནི་མ་ཆགས་པ་
1101.	ལ་སོགས་པ་དང་ལྷན་ཅིག་སྐྱེས་པའི་སེམས་པའོ
1102.	།།འབྲས་བུ་ནི།ལུས་ཕུན་སུམ་ཚོགས་པ་ཚེ་ལ་སོགས་པས་བསྡུས་པ་དང་།ལོངས་སྤྱོད་ཕུན་སུམ་ཚོགས་པ་སྟེ།གནས་ལྔའི་མདོ་ལས་འབྱུང་བ་བཞིན་ནོ།།ལས་ནི།རང་དང་གཞན་རྗེས་སུ་འཛིན་པ་དང་།བྱང་ཆུབ་aཆེན་པོའི་ཚོགས་ཡོངས་སུ་རྫོགས་པར་བྱེད་པའོ།།ལྡན་པ་ནི།།སེར་སྣ་མེད་པ་དང་
1103.	སྟེ།སེར་སྣ་མེད་པ་དག་ལ་ཡོད་དོ།།འཇུག་པ་ནི་ཆོས་དང་ཟང་ཟིང་དང་མི་འཇིགས་
1104.	པ་སྦྱིན་པའི་རབ་ཏུ་དབྱེ་བས་སོ།།ཚུལ་ཁྲིམས་ཀྱི་རབ་ཏུ་དབྱེ་བ་ལ་ཚིགས་སུ་བཅད་པ་གཉིས་ཏེ།ཡན་ལག་aདྲུག་ཞི་བསམ་པས་ཟིན།།བདེ་འགྲོ་གནས་པ་སྦྱིན་བྱེད་དང་།།རྟེན་དང་ཞི་དང་འཇིགས་
1105.	པ་མེད།།བསོད་ནམས་ཚོགས་དང་ལྡན་པ་དང་།།བརྡར་བཏགས་
1106.	ཆོས་ཉིད་ཐོབ་པ་སྟེ།།སྡོམ་པ་གནས་པ་རྣམས་ལ་ཡོད།།ཚུལ་ཁྲིམས་དེ་འདྲར་ཡོངས་ཤེས་ནས།།མཁས་པ་aཡང་དག་སྒྲུབ་པར་བྱེད།།ཡན་ལག་དྲུག་ཅེས་བྱ་བ་ནི་ངོ་བོ་ཉིད་དོ།།ཡན་ལག་དྲུག་ནི་ཚུལ་ཁྲིམས་དང་ལྡན་པར་གནས་པ་ནས་བསླབ་པའི་གཞི་རྣམས་ལ་ཡང་དག་པར་བླངས་
1107.	ཏེ།སློབ་པ་ཞེས་བྱ་བའི་བར་ཡིན་ནོ།ཞི་བའི་བསམ་པས་ཟིན་པ་ཞེས་བྱ་བ་ནི་རྒྱུ་aསྟེ།མྱ་ངན་ལས་འདས་པའི་བསམ་པས་ཡང་དག་པར་ལེན་པའི་ཕྱིར་རོ།།བདེ་འགྲོ་གནས་པ་སྦྱིན་བྱེད་དང་།།ཞེས་བྱ་བ་ནི་འབྲས་བུ་སྟེ
1108.	།ཚུལ་ཁྲིམས་ཀྱིས་བདེ་འགྲོར་འགྲོ་བའི་ཕྱིར་དང་།འགྱོད་པ་མེད་པ་ལ་སོགས་པའི་རིམ་
1109.	གྱིས་སེམས་གནས་པ་ཐོབ་པའི་ཕྱིར་རོ།།རྟེན་དང་ཞི་དང་aའཇིགས་པ་མེད།།ཅེས་བྱ་བ་ནི་ལས་ཏེ།ཚུལ་ཁྲིམས་ནི་ཡོན་ཏན་ཐམས་ཅད་ཀྱི་རྟེན་ཡིན་ནོ།།ཉོན་མོངས་པའི་ཡོངས་སུ་གདུང་བ་ཞི་བས་ཞི་བའོ།།སྲོག་གཅོད་པ་ལ་སོགས་པའི་རྐྱེན་ཅན་གྱི་རྟེན་འཇིགས་པ་དང་།ཁ་ན་མ་ཐོ་བ་དང་།ཁོན་རྣམས་མི་འབྱུང་བའི་ཕྱིར་འཇིགས་པ་མེད་aཔའོ།།བསོད་ནམས་ཚོགས་དང་ལྡན་པ་དང་།།ཞེས་བྱ་བ་ནི་ལྡན་པ་སྟེ།དུས་ཐམས་ཅད་དུ་ལུས་དང་ངག་དང་ཡིད་ཀྱི་
1110.	ལས་ཡང་དག་པར་ཀུན་ཏུ་སྤྱོད་པའི་ཕྱིར་རོ།།བརྡར་བཏགས་ཆོས་ཉིད་ཐོབ་པ་སྟེ།།སྡོམ་ལ་གནས་པ་རྣམས་ལ་ཡོད།།ཅེས་བྱ་བ་ནི་འཇུག་པ་སྟེ།དེ་ལ་བརྡར་aབཏགས་པས་ཐོབ་པ་ནི་སོ་སོར་ཐར་པའི་སྡོམ་པས་བསྡུས་པའོ།།ཆོས་ཉིད་ཀྱིས་ཐོབ་པ་ནི་བསམ་གཏན་དང་།ཟག་པ་མེད་པའི་སྡོམ་པས་བསྡུས་པའོ།།དེ་ནི་འདིའི་རབ་ཏུ་དབྱེ་བས་འཇུག་པ་སྟེ།རབ་ཏུ་དབྱེ་བ་རྣམ་པ་གསུམ་གྱིས་འཇུག་པའི་ཕྱིར་རོ།།སྡོམ་ལ་གནས་པ་རྣམས་ལ་aཡོད།།ཅེས་བྱ་བ་ནི་རྟེན་གྱིས་འཇུག་པའོ།།བཟོད་པ་རབ་ཏུ་དབྱེ་བ་ལ་ཚིགས་སུ་བཅད་པ་གཉིས་ཏེ།མི་མཇེད་ཇི་མི་སྙམ་ཤེས་དང་།།སྙིང་རྗེས་ཆོས་ལ་བརྟེན་པའི་ཕྱིར།།ཕན་ཡོན་ལྔར་ནི་ཡང་དག་བཤད།།དེ་ནི་གཉིས་ཀྱི་དོན་བྱེད་དེ།།དཀའ་ཐུབ་གཙོ་དང་ཀུན་ཏུ་ལྡན།།aདེ་ལ་དེ་ནི་རྣམ་གསུམ་འདོད།།བཟོད་པ་དེ་འདྲར་ཡོངས་ཤེས་ནས།།མཁས་པ་ཡང་དག་སྒྲུབ་པར་བྱེད།།མི་མཇེད་ཇི་མི་སྙམ་ཤེས་དང་།།ཞེས་བྱ་བ་ནི་བཟོད་པ་རྣམ་པ་གསུམ་གྱི་ངོ་བོ་ཉིད་ཡིན་ནོ།།གནོད་པ་བྱེད་པ་ལ་མི་མཇེད་པའི་བཟོད་པ་ནི་མི་མཇེད་པའི་བཟོད་པ་སྟེ།མི་aའཐིང་
1111.	བའི་ཕྱིར་རོ།།སྡུག་བསྔལ་ལ་ཇི་མི་སྙམ་པའི་བཟོད་པ་དང་།ཆོས་ལ་ངེས་པར་རྟོག་པའི་བཟོད་པ་ཡང་གོ་རིམས་བཞིན་ནོ།།སྙིང་རྗེས་ཆོས་ལ་བརྟེན་པའི་ཕྱིར།།ཞེས་བྱ་བ་ནི་རྒྱུ་སྟེ།ཆོས་ལ་བརྟེན་པ་ནི་ཚུལ་
1112.	ཁྲིམས་ཡང་དག་པར་ལེན་པ་དང་།ཐོས་པ་ཆུབ་པའོ།།aཕན་ཡོན་ལྔར་ནི་ཡང་དག་བཤད།།ཅེས་བྱ་བ་ནི་འབྲས་བུ་སྟེ།ཇི་སྐད་དུ།མདོ་ལས་བཟོད་པ་ལ་ཕན་ཡོན་རྣམ་པ་
1113.	ལྔ་སྟེ།ཁོན་མི་མང་བ་ཡིན།དབྱེན་མི་མང་བ་ཡིན།བདེ་བ་དང་ཡིད་བདེ་བ་མང་བ་ཡིན།འགྱོད་པ་མེད་པར་འཆི་བའི་དུས་བྱེད་པ་ཡིན།ལུས་ཞིག་aནས་ཀྱང་བདེ་འགྲོ་མཐོ་རིས་ཀྱི་འཇིག་རྟེན་དག་ཏུ་སྐྱེ་བར་འགྱུར་རོ་ཞེས་གསུངས་པ་ལྟ་བུའོ།།དེ་ནི་གཉིས་ཀྱི་དོན་བྱེད་དེ།།ཞེས་བྱ་བ་ནི་མི་མཇེད་པ་དང་།ཇི་མི་སྙམ་པ་དང་།ཤེས་པ་ཞེས་བྱ་བའི་དབང་དུ་བྱས་པའོ།།འདི་ནི་ལས་ཡིན་ཏེ།ཇི་སྐད་དུ།གང་ཞིག་ཕ་རོལ་aའཁྲུགས་ཤེས་ནས།།བདག་ཉིད་དེ་ལ་ཉེར་ཞི་བ།།དེ་ནི་བདག་དང་ཕ་རོལ་དང་།།གཉིས་པོ་དག་གི་དོན་བྱེད་དོ།།ཞེས་བཤད་པ་ལྟ་བུའོ།།དཀའ་ཐུབ་གཙོ་དང་ཀུན་ཏུ་ལྡན།།ཞེས་བྱ་བ་ནི་ལྡན་པ་སྟེ།ཇི་སྐད་དུ།བཟོད་པ་ནི་དཀའ་
1114.	ཐུབ་ཀྱི་མཆོག་གོ་ཞེས་བཤད་aཔ་ལྟ་བུའོ།།དེ་ལ་དེ་ནི་ཞེས་བྱ་བ་ནི་རྟེན་གྱིས་འཇུག་པའོ།།རྣམ་གསུམ་འདོད་ཅེས་བྱ་བ་ནི།།རབ་ཏུ་དབྱེ་བས་འཇུག་པ་སྟེ།།བཟོད་པ་རྣམ་པ་གསུམ་གྱི་རབ་ཏུ་དབྱེ་བས་ཇི་སྐད་དུ་སྔར་བཤད་པ་ལྟ་བུའོ།།བརྩོན་འགྲུས་ཀྱི་རབ་ཏུ་དབྱེ་བ་ལ་ཚིགས་སུ་བཅད་པ་གཉིས་ཏེ།དགེ་aལ་ཡང་དག་
1115.	སྤྲོ་བ་དང་།།དད་དང་འདུན་ལ་བརྟེན་པ་དང་།།དྲན་སོགས་ཡོན་ཏན་འཕེལ་བྱེད་དང་།།ཀུན་ནས་ཉོན་མོངས་གཉེན་པོ་དང་།།མ་ཆགས་ལ་སོགས་ཡོན་ཏན་ལྡན།།དེ་དག་ལ་ནི་དེ་རྣམ་བདུན།།བརྩོན་འགྲུས་དེ་འདྲར་ཡོངས་ཤེས་ནས།།མཁས་པ་ཡང་དག་སྒྲུབ་aཔར་བྱེད།།དགེ་ལ་ཡང་དག་སྤྲོ་བ་དང་།།ཞེས་བྱ་བ་ནི་ངོ་བོ་ཉིད་དེ།དགེ་ལ་ཞེས་བྱ་བ་ནི་དེ་ལས་གཞན་པའི་བྱ་བ་ལ་སྤྲོ་བ་བསལ་བའི་ཕྱིར་རོ།།ཡང་དག་སྤྲོ་བ་ཞེས་བྱ་བ་ནི།གཞན་མུ་སྟེགས་ཅན་གྱི་ཐར་པའི་དོན་དུ་སྤྲོ་བ་བསལ་བའི་ཕྱིར་རོ།།དད་དང་འདུན་ལ་བརྟེན་པ་དང་།ཞེས་aབྱ་བ་ནི་རྒྱུ་སྟེ།དད་པ་དང་དོན་དུ་གཉེར་བ་ནི་བརྩོན་འགྲུས་རྩོམ་པར་བྱེད་དོ།།དྲན་སོགས་ཡོན་ཏན་འཕེལ་བྱེད་དང་།།ཞེས་བྱ་བ་ནི་འབྲས་བུ་སྟེ།བརྩོན་འགྲུས་བརྩམས་པ་ལ་དྲན་པ་དང་
1116.	ཏིང་ངེ་འཛིན་ལ་སོགས་པའི་ཡོན་ཏན་འབྱུང་བའི་ཕྱིར་རོ།།ཀུན་ནས་ཉོན་མོངས་aགཉེན་པོ་དང་།།ཞེས་བྱ་བ་ནི་ལས་ཏེ།ཇི་སྐད་དུ།བརྩོན་འགྲུས་བརྩམས་པ་ནི་སྡིག་པ་མི་དགེ་བའི་ཆོས་རྣམས་དང་མ་འདྲེས་པར་བདེ་བར་གནས་སོ་ཞེས་གསུངས་པ་ལྟ་བུའོ།།མ་ཆགས་ལ་སོགས་ཡོན་ཏན་ལྡན།།ཞེས་བྱ་བ་ནི་ལྡན་པའོ།།དེ་དག་ལ་ཞེས་བྱ་བ་ནི་བརྩོན་འགྲུས་aབརྩམས་པ་དག་ལ་སྟེ།དེ་ནི་རྟེན་གྱིས་འཇུག་པའོ།།དེ་རྣམ་བདུན་ཞེས་བྱ་བ་ནི་རབ་ཏུ་དབྱེ་བས་འཇུག་པ་སྟེ།དེ་ཡང་ལྷག་པའི་ཚུལ་ཁྲིམས་ལ་སོགས་པའི་བསླབ་པ་གསུམ་ལ་ལུས་དང་སེམས་ཀྱི་བརྩོན་འགྲུས་རྟག་ཏུ་བྱེད་པ་དང་།གུས་པར་བྱེད་པ་གང་ཡིན་པའོ།།བསམ་གཏན་aགྱི་དབྱེ་བ་ལ་ཚིགས་སུ་བཅད་པ་གཉིས་ཏེ།སེམས་ནི་ནང་དུ་གནས་པ་དང་།།དྲན་དང་བརྩོན་འགྲུས་ལ་བརྟེན་པ།།བདེ་བ་སྐྱེད་པར་བྱེད་པ་དང་།།མངོན་ཤེས་གནས་ལ་དབང་བསྒྱུར་བ།།ཆོས་རྣམས་ཀྱི་ནི་གཙོ་བོ་སྟེ།།དེ་དག་ལ་ཡོད་དེ་རྣམ་གསུམ།།བསམ་གཏན་དེ་འདྲར་aཡོངས་ཤེས་ནས།།མཁས་པ་ཡང་དག་སྒྲུབ་པར་བྱེད།།སེམས་ནི་ནང་དུ་གནས་པ་དང་།།ཞེས་བྱ་བ་ནི་ངོ་བོ་ཉིད་དོ།།དྲན་དང་བརྩོན་འགྲུས་ལ་བརྟེན་པ།ཞེས་བྱ་བ་ནི་རྒྱུ་སྟེ།དམིགས་པ་མ་བརྗེད་ན་བརྩོན་འགྲུས་ལ་བརྟེན་ནས་བསམ་གཏན་མངོན་པར་སྒྲུབ་པའི་ཕྱིར་རོ།།བདེ་aབ་སྐྱེད་པར་བྱེད་པ་དང་།།ཞེས་བྱ་བ་ནི་འབྲས་བུ་སྟེ།བསམ་གཏན་གྱི་འབྲས་བུ་ནི་གནོད་པ་མེད་པར་སྐྱེ་བ་ཡིན་པའི་ཕྱིར་རོ།།མངོན་ཤེས་གནས་ལ་དབང་བསྒྱུར་བ།།ཞེས་བྱ་བ་ནི་ལས་ཏེ།བསམ་གཏན་གྱིས་མངོན་པར་ཤེས་པ་ལ་དབང་བསྒྱུར་བའི་ཕྱིར་དང་།འཕགས་aཔ་དང་།ལྷ་དང་།ཚངས་པའི་གནས་ལ་དབང་བསྒྱུར་བའི་ཕྱིར་རོ།།ཆོས་རྣམས་ཀྱི་ནི་གཙོ་བོ་སྟེ།།ཞེས་བྱ་བ་ནི་གཙོ་བོ་དང་ལྡན་པ་ཡིན་ཏེ།ཇི་སྐད་དུ།ཆོས་ཐམས་ཅད་ཀྱི་གཙོ་བོ་ནི་ཏིང་ངེ་འཛིན་ཏོ་ཞེས་གསུངས་པ་ལྟ་བུའོ།།དེ་དག་ལ་ཡོད་ཅེས་བྱ་བ་ནི་བསམ་གཏན་པ་དག་ལ་aསྟེ།འདི་ནི་རྟེན་གྱིས་འཇུག་པའོ།།དེ་རྣམ་
1117.	གསུམ་ཞེས་བྱ་བ་ནི་རྟོག་པ་དང་བཅས་ཤིང་།དཔྱོད་པ་དང་བཅས་པ་དང་།རྟོག་པ་མེད་
1118.	ལ་དཔྱོད་པ་ཙམ་དང་།རྟོག་པ་ཡང་མེད་དཔྱོད་པ་ཡང་མེད་པའོ།།ཡང་དགའ་བ་དང་ལྡན་པ་དང་།སིམ་པ་དང་ལྡན་པ་དང་།བཏང་སྙོམས་དང་aལྡན་པ་སྟེ།འདི་ནི་རབ་ཏུ་དབྱེ་བས་འཇུག་པའོ།།ཤེས་རབ་ཀྱི་དབྱེ་བ་ལ་ཚིགས་སུ་བཅད་པ་གཉིས་ཏེ།ཤེས་བྱ་ཡང་དག་རབ་རྣམ་འབྱེད།།ཏིང་ངེ་འཛིན་ལ་བརྟེན་
1119.	པ་དང་།།ཀུན་ནས་ཉོན་མོངས་ཤིན་ཏུ་གྲོལ།།ཤེས་རབ་འཚོ་བ་ལེགས་བཤད་དང་།།ཆོས་རྣམས་ཀྱི་ནི་མཆོག་aཡིན་ཏེ།།དེ་དག་ལ་ཡོད་དེ་རྣམ་གསུམ།།ཤེས་རབ་དེ་འདྲར་ཡོངས་ཤེས་ནས།།མཁས་པ་ཡང་དག་སྒྲུབ་པར་བྱེད།།ཤེས་བྱ་ཡང་དག་རབ་རྣམ་འབྱེད།།ཅེས་བྱ་བ་ནི་ངོ་བོ་ཉིད་དེ།།ཤེས་བྱ་ཞེས་བྱ་བ་ནི་འཇིག་རྟེན་པའི་བྱ་བ་ཡང་དག་པར་རབ་ཏུ་རྣམ་པར་འབྱེད་པ་བསལ་
1120.	བའི་ཕྱིར་རོ།།ཡང་དག་aཔ་ཞེས་བྱ་བ་ནི་ལོག་པ་མ་ཡིན་པའོ།།ཏིང་ངེ་འཛིན་ལ་བརྟེན་པ་དང་།།ཞེས་བྱ་བ་ནི་རྒྱུ་སྟེ།འདི་ལྟར་སེམས་མཉམ་པར་གཞག་པས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ།།ཀུན་ནས་ཉོན་མོངས་ཤིན་ཏུ་གྲོལ།།ཞེས་བྱ་བ་ནི་འབྲས་བུ་སྟེ།འཇིག་རྟེན་པ་དང་།འཇིག་རྟེན་aལས་འདས་པ་དམན་པ་དང་།འཇིག་རྟེན་ལས་འདས་པ་ཆེན་པོའི་རབ་ཏུ་རྣམ་པར་འབྱེད་པ་དེས་ནི་ཀུན་ནས་ཉོན་མོངས་པ་ལས་ཤིན་ཏུ་རྣམ་པར་གྲོལ་བར་འགྱུར་རོ།།ཤེས་རབ་འཚོ་བ་
1121.	ལེགས་བཤད་དང་།།ཞེས་བྱ་བ་ནི་
1122.	ཤེས་རབ་ཀྱིས་འཚོ་བ་དང་།ལེགས་པར་བཤད་པ་ནི་འདིའི་ལས་ཡིན་ཏེ།aདེས་ནི་ཤེས་རབ་ཀྱིས་
1123.	འཚོ་བ་རྣམས་ཀྱི་ནང་ན་བླ་ན་མེད་པར་འཚོ་བ་དང་།ཆོས་ཡང་དག་པར་འཆད་
1124.	པར་ཡང་བྱེད་དོ།།ཆོས་རྣམས་ཀྱི་ནི་མཆོག་ཡིན་ཏེ།།ཞེས་བྱ་བ་ནི་མཆོག་ཉིད་དང་ལྡན་པ་སྟེ།ཇི་སྐད་དུ།ཤེས་རབ་ནི་ཆོས་ཐམས་ཅད་ཀྱི་མཆོག་གོ་ཞེས་གསུངས་པ་ལྟ་བུའོ།།དེ་aདག་ལ་ཡོད་དེ་རྣམ་གསུམ།ཞེས་བྱ་བ་ནི་འཇུག་པ་སྟེ།ཤེས་རབ་ཅན་དག་ལ་ཡོད་པའི་ཕྱིར་རོ།།རབ་ཏུ་དབྱེ་བ་རྣམ་པ་གསུམ་གྱིས་འཇུག་པ་ནི་འཇིག་རྟེན་པ་དང་།འཇིག་རྟེན་ལས་འདས་པ་དམན་པ་དང་།འཇིག་རྟེན་ལས་འདས་པ་ཆེན་པོའོ།།སྦྱིན་པ་ལ་སོགས་པ་སོ་སོའི་aདོན་དྲུག་ཏུ་རབ་ཏུ་ཕྱེ་བས་རབ་ཏུ་དབྱེ་བ་བཤད་ཟིན་ཏོ།།།།བསྡུ་བ་རྣམ་པར་དབྱེ་བའི་ཚིགས་སུ་བཅད་པ།དཀར་པོའི་ཆོས་ཀུན་རྣམ་པར་གཡེངས་པ་དང་།།མཉམ་པར་གཞག་དང་གཉིས་ཀར་ཤེས་པར་བྱ།།ཕ་རོལ་ཕྱིན་པ་གཉིས་དང་ནི།།aགཉིས་དང་གཉིས་ཀྱིས་ཡོངས་སུ་བསྡུས།།དཀར་པོའི་ཆོས་ཀུན་ནི་སྦྱིན་པ་ལ་སོགས་པའོ།།དེ་ལ་རྣམ་པར་གཡེངས་པ་ནི་ཕ་རོལ་ཏུ་ཕྱིན་པ་དང་པོ་གཉིས་ཀྱིས་བསྡུས་ཏེ།སྦྱིན་པ་དང་ཡང་དག་པར་བླངས་པའི་ཚུལ་ཁྲིམས་དག་ནི་མཉམ་པར་གཞག་པ་མ་ཡིན་པའི་ཕྱིར་རོ།།མཉམ་aཔར་བཞག་པ་ནི་ཕྱི་མ་
1125.	གཉིས་ཀྱིས་ཏེ།བསམ་གཏན་དང༌།ཡང་དག་པ་ཇི་ལྟ་བ་བཞིན་གྱི་ཤེས་རབ་དག་ནི་མཉམ་པར་གཞག་པ་ཡིན་པའི་ཕྱིར་རོ།།གཉིས་ཀ་སྟེ་མཉམ་པར་གཞག་པ་དང་།མཉམ་པར་མ་གཞག་པ་ནི་ཕ་རོལ་ཏུ་ཕྱིན་པ་གཉིས་ཀྱིས་བསྡུས་ཏེ།བཟོད་པ་aདང།བརྩོན་འགྲུས་ཀྱི་ཕ་རོལ་ཏུ་ཕྱིན་པ་དག་ནི་མཉམ་པར་གཞག་པ་དང་།མཉམ་པར་མ་གཞག་པ་ཡིན་པའི་ཕྱིར་རོ།།མི་མཐུན་པའི་ཕྱོགས་རྣམ་པར་དབྱེ་བའི་ཚིགས་སུ་བཅད་པ་དྲུག་སྟེ།བྱང་ཆུབ་སེམས་དཔའི་སྦྱིན་པ་ནི།།མ་ཆགས་མི་ཆགས་ཆགས་པ་མེད།།aཆགས་པ་ཉིད་ཀྱང་མ་ཡིན་ཏེ།།མ་ཆགས་མི་ཆགས་ཆགས་པ་མེད།།ཆགས་པ་རྣམ་པ་བདུན་ནི།སྦྱིན་པའི་མི་མཐུན་པའི་ཕྱོགས་ཡིན་ཏེ།ལོངས་སྤྱོད་ལ་ཆགས་པ་དང་།བཤོལ་བ་ལ་ཆགས་པ་དང་།དེ་ཙམ་གྱིས་ཆོག་
1126.	པར་འཛིན་པ་ལ་ཆགས་པ་དང་།ལེན་
1127.	ལ་རེ་aཔ་ལ་ཆགས་པ་དང་།རྣམ་པར་སྨིན་པ་ལ་ཆགས་པ་དང་།དེའི་མི་མཐུན་པའི་ཕྱོགས་ལ་ཆགས་པའི་བག་ལ་ཉལ་ཡང་དག་པར་མ་བཅོམ་
1128.	པའི་ཕྱིར་མི་མཐུན་པའི་ཕྱོགས་ལ་ཆགས་པ་དང་།རྣམ་པར་གཡེང་བ་ལ་ཆགས་པའོ།།རྣམ་པར་གཡེང་བ་དེ་ཡང་རྣམ་པ་གཉིས་ཏེ།aཡིད་ལ་བྱེད་པའི་རྣམ་པར་གཡེང་བ་ནི་ཐེག་པ་དམན་པ་ལ་དགའ་བའི་
1129.	ཕྱིར་རོ།།རྣམ་པར་རྟོག་པའི་རྣམ་པར་གཡེང་བ་ནི་
1130.	སྦྱིན་པ་པོ་དང་།ལེན་པ་པོ་དང་།སྦྱིན་པར་རྣམ་པར་རྟོག་
1131.	པའི་ཕྱིར་རོ།།དེ་བས་ན་ཆགས་པ་རྣམ་པ་བདུན་ལས་གྲོལ་བའི་ཕྱིར་སྦྱིན་པའི་མ་ཆགས་པ་ཉིད་ལན་aབདུན་བཤད་དོ།།བྱང་ཆུབ་སེམས་དཔའི་ཚུལ་ཁྲིམས་ནི།།མ་ཆགས་མི་ཆགས་ཆགས་པ་མེད།།ཆགས་པ་ཉིད་ཀྱང་མ་ཡིན་ཏེ།།མ་ཆགས་མི་ཆགས་ཆགས་པ་མེད།།བྱང་ཆུབ་སེམས་དཔའི་བཟོད་པ་ནི།།མ་ཆགས་མི་ཆགས་ཆགས་པ་མེད།།ཆགས་པ་ཉིད་ཀྱང་མ་aཡིན་ཏེ།།མ་ཆགས་མི་ཆགས་ཆགས་པ་མེད།།བྱང་ཆུབ་སེམས་དཔའི་བརྩོན་འགྲུས་ནི།།མ་ཆགས་མི་ཆགས་ཆགས་པ་མེད།།ཆགས་པ་ཉིད་ཀྱང་མ་ཡིན་ཏེ།།མ་ཆགས་མི་ཆགས་ཆགས་པ་མེད།།བྱང་ཆུབ་སེམས་དཔའི་བསམ་གཏན་ནི།།མ་ཆགས་མི་ཆགས་ཆགས་པ་aམེད།།ཆགས་པ་ཉིད་ཀྱང་མ་ཡིན་ཏེ།།མ་ཆགས་མི་ཆགས་ཆགས་པ་མེད།།བྱང་ཆུབ་སེམས་དཔའི་ཤེས་རབ་ནི།།མ་ཆགས་མི་ཆགས་ཆགས་པ་མེད།།ཆགས་པ་ཉིད་ཀྱང་མ་ཡིན་ཏེ།།མ་ཆགས་མི་ཆགས་ཆགས་པ་མེད།།ཇི་ལྟར་སྦྱིན་པ་ལ་མ་ཆགས་པ་བཤད་པ་ལྟར་ཚུལ་aཁྲིམས་ནས་ཤེས་རབ་ཀྱི་བར་ལ་ཡང་དེ་དང་འདྲ་བར་རིག་པར་བྱའོ།།ཁྱད་པར་ནི་འདི་ཡོད་དེ།ལོངས་སྤྱོད་ལ་ཆགས་པའི་སྐྱིན་
1132.	པར་འཆལ་བའི་ཚུལ་ཁྲིམས་ལ་སོགས་པ་ལ་ཆགས་པ་
1133.	བརྗོད་པར་བྱའོ།།མི་མཐུན་པའི་ཕྱོགས་ལ་ཆགས་པ་ནི་དེའི་མི་མཐུན་པའི་ཕྱོགས་ཀྱི་བག་ལ་ཉལ་aཡང་དག་པར་མ་བཅོམ་པའི་ཕྱིར་རོ།།རྣམ་པར་རྟོག་
1134.	པའི་རྣམ་པར་གཡེང་བ་ནི་ཅི་རིགས་
1135.	པར་འཁོར་གསུམ་དུ་རྣམ་པར་
1136.	རྟོག་པའི་ཕྱིར་རོ།།ཡོན་ཏན་རྣམ་པར་དབྱེ་བའི་ཚིགས་སུ་བཅད་པ་ཉི་ཤུ་རྩ་གསུམ་སྟེ།།སངས་རྒྱས་སྲས་རྣམས་སློང་དང་ཕྲད་ན་རང་གི་སྲོག་
1137.	ཀྱང་རྟག་ཏུ་གཏོང་
1138.	།།aསྙིང་རྗེས་གཞན་ལས་ལན་ཀྱང་མི་རེ་འདོད་པའི་འབྲས་བུ་དོན་མི་གཉེར།།སྦྱིན་པ་དེ་ཉིད་ཀྱིས་ཀྱང་སྐྱེ་བོ་ཐམས་ཅད་བྱང་ཆུབ་གསུམ་ལ་བཀོད།།སྦྱིན་པ་ཡེ་ཤེས་ཀྱིས་ཡོངས་ཟིན་པས་འཇིག་རྟེན་དག་ན་
1139.	མི་ཟད་གཞག།ཅེས་བྱ་བའི་ཚིག་
1140.	གི་དོན་ནི་གོ་བར་སླའོ།།རྒྱལ་བའི་སྲས་aརྣམས་སྡོམ་དང་བརྩོན་
1141.	པའི་རང་བཞིན་ཚུལ་ཁྲིམས་གསུམ་རྟག་བླངས།།མཐོ་རིས་མངོན་པར་མི་འདོད་ཡང་དག་ཐོབ་ཀྱང་དེ་ལ་ཆགས་མི་བསྐྱེད
1142.	།།ཚུལ་ཁྲིམས་དེ་ཉིད་ཀྱིས་ཀྱང་སྐྱེ་བོ་ཐམས་ཅད་བྱང་ཆུབ་གསུམ་ལ་བཀོད།།ཚུལ་ཁྲིམས་ཡེ་ཤེས་ཀྱིས་ཡོངས་ཟིན་པས་འཇིག་aརྟེན་དག་ན་མི་ཟད་གཞག།ཅེས་བྱ་བ་ལ་ཚུལ་ཁྲིམས་རྣམ་པ་གསུམ་ནི་སྡོམ་པའི་ཚུལ་ཁྲིམས་དང་།དགེ་བའི་
1143.	ཆོས་སྡུད་པའི་ཚུལ་ཁྲིམས་དང་།སེམས་ཅན་དོན་བྱེད་པའི་ཚུལ་ཁྲིམས་ཏེ།འདི་རྣམས་ལས་གཅིག་ནི་སྡོམ་པའི་རང་བཞིན་ཡིན་ནོ།།གཉིས་ནི་བརྩོན་པའི་རང་བཞིན་ཡིན་
1144.	ནོ།།aསངས་རྒྱས་སྲས་རྣམས་ཤིན་ཏུ་བྱ་དཀའ་དེ་བཞིན་མི་ཡི་གནོད་ཀུན་བཟོད།།མཐོ་རིས་གཉེར་དང་མི་ནུས་པས་མིན་འཇིགས་པས་མ་ཡིན་ཕན་ལྟས་མིན།།བཟོད་པ་བླ་ན་མེད་པས་སྐྱེ་བོ་ཐམས་ཅད་བྱང་ཆུབ་གསུམ་ལ་བཀོད།།བཟོད་པ་ཡེ་ཤེས་aཀྱིས་ཡོངས་ཟིན་པས་འཇིག་རྟེན་དག་ན་མི་ཟད་གཞག།ཅེས་བྱ་བ་ནི་སྡུག་བསྔལ་ལ་ཇི་མི་སྙམ་པའི་
1145.	བཟོད་པ་དང་།གནོད་པ་བྱེད་པ་ལ་མི་མཇེད་པའི་བཟོད་པ་དང་གོ་རིམས་བཞིན་ནོ།།རྒྱལ་བའི་སྲས་རྣམས་གོ་ཆ་སྦྱོར་བའི་བདག་ཉིད་བརྩོན་འགྲུས་དཔེ་མེད་བྱས།།རང་དང་གཞན་གྱི་ཉོན་aམོངས་ཚོགས་གཞོམ་བྱང་ཆུབ་དམ་པ་འཐོབ་པར་བྱེད།།བརྩོན་འགྲུས་དེ་ཉིད་ཀྱིས་ཀྱང་སྐྱེ་བོ་ཐམས་ཅད་བྱང་ཆུབ་གསུམ་ལ་བཀོད།།བརྩོན་འགྲུས་ཡེ་ཤེས་ཀྱིས་ཡོངས་ཟིན་པས་འཇིག་རྟེན་དག་ན་མི་ཟད་གཞག།ཅེས་བྱ་བ་ནི་གོ་ཆའི་བརྩོན་འགྲུས་དང་སྦྱོར་བའི་བརྩོན་འགྲུས་ཡིན་ནོ།།aརྒྱལ་བའི་སྲས་རྣམས་ཏིང་
1146.	འཛིན་མང་ལྡན་བསམ་གཏན་རྣམ་པ་ཐམས་ཅད་བསྒྲུབས།།བསམ་གཏན་བདེ་བ་ཕུལ་གྱིས་གནས་ཤིང་སྙིང་རྗེས་སྐྱེ་བ་དམན་ལ་བརྟེན།།བསམ་གཏན་དེ་ཉིད་ཀྱིས་ཀྱང་སྐྱེ་བོ་ཐམས་ཅད་བྱང་ཆུབ་གསུམ་ལ་བཀོད།།བསམ་གཏན་ཡེ་ཤེས་ཀྱིས་ཡོངས་ཟིན་པས་aའཇིག་རྟེན་དག་ན་མི་ཟད་གཞག།ཅེས་བྱ་བ་ལ།ཏིང་ངེ་འཛིན་མང་པོ་དང་ལྡན་པ་ཞེས་བྱ་བ་ནི།བྱང་ཆུབ་སེམས་དཔའི་ཏིང་ངེ་འཛིན་མཐའ་ཡས་པས་བསྡུས་པའོ།།རྒྱལ་བའི་སྲས་རྣམས་དེ་ཉིད་ཤེས་བྱ་གང་ཡིན་མཐའ་དག་རྣམ་ཀུན་ཤེས།།མྱ་ངན་འདས་པའང་
1147.	བློ་ཡིས་aཆགས་རབ་མ་བསྐྱེད་འཁོར་བར་སྨོས་ཅི་དགོས།།ཡེ་ཤེས་དེ་ཉིད་ཀྱིས་ཀྱང་སྐྱེ་བོ་ཐམས་ཅད་བྱང་ཆུབ་གསུམ་ལ་བཀོད།།ཡེ་ཤེས་སེམས་ཅན་ཡོངས་སུ་བཟུང་བས་འཇིག་རྟེན་དག་ན་མི་ཟད་གཞག།ཅེས་བྱ་བ་ལ་དེ་ཉིད་ཅེས་བྱ་བ་ནི་དོན་དམ་པས་བསྡུས་པའི་སྤྱིའི་མཚན་ཉིད་གང་ཟག་དང་།ཆོས་ལ་aབདག་མེད་པའོ།།ཤེས་བྱ་གང་ཡིན་པ་མཐའ་དག་རྣམ་པ་ཀུན་ཏུ་ཞེས་བྱ་བ་ནི་རང་གི་བརྡ་ལ་སོགས་པའི་མཚན་ཉིད་ཀྱི་དབྱེ་བ་མཐའ་ཡས་པས་ཐ་དད་པའི་ཤེས་བྱ་གཞན་གང་ཡིན་པ་དེ་ཡིན་ནོ།།སྦྱིན་པ་ལ་སོགས་པ་རྣམས་ནི་རྣམ་པར་མི་རྟོག་པའི་ཡེ་ཤེས་ཀྱིས་ཡོངས་སུ་ཟིན་པས་མི་ཟད་པ་ཉིད་aདེ།ཕུང་པོའི་ལྷག་མ་མེད་པའི་མྱ་ངན་ལས་འདས་པ་ན་ཡང་དེ་མི་ཟད་པའི་ཕྱིར་རོ།།ཡེ་ཤེས་ནི་སེམས་ཅན་ཡོངས་སུ་བཟུང་བས་མི་ཟད་པ་ཉིད་དེ།སྙིང་རྗེས་སེམས་ཅན་རྣམས་ཡོངས་སུ་མི་གཏོང་བའི་ཕྱིར་རོ།།ཚིགས་སུ་བཅད་པ་དྲུག་པོ་འདི་རྣམས་ཀྱི་
1148.	བསྡུས་པའི་དོན་ནི་ཚིགས་སུ་aབཅད་པ་བདུན་པ།།རྒྱ་ཆེ་བ་དང་ཟང་ཟིང་མེད།།དོན་ཆེ་བ་དང་མི་ཟད་པ།།སྦྱིན་ལ་སོགས་པ་ཐམས་ཅད་ཀྱི
1149.	།།ཡོན་ཏན་གཞིར་
1150.	ནི་ཤེས་པར་བྱ།།ཞེས་བྱ་བས་བསྟན་ཏེ།དེ་ལ་རྩ་བ་དང་པོས་ནི་སྦྱིན་པ་ལ་སོགས་པའི་རྒྱ་ཆེ་བ་ཉིད་ཡོངས་སུ་བསྟན་ཏོ།།གཉིས་པས་ནི་ཟང་ཟིང་aམེད་པ་ཉིད་དོ།།གསུམ་པས་ནི་དོན་ཆེན་པོ་ཉིད་དེ།།སེམས་ཅན་གྱི་
1151.	དོན་ཆེན་པོ་སྒྲུབ་པའི་ཕྱིར་རོ།།བཞི་པས་ནི་མི་ཟད་པ་ཉིད་དེ།དེ་ལྟར་ན་ཚིགས་སུ་བཅད་པ་དེ་དག་གིས་དེ་རྣམས་ཀྱི་ཡོན་ཏན་བཞིར་རིག་པར་བྱའོ།།སློང་བ་མཐོང་རྫོགས་དགའ་བ་དང་།།མི་དགའ་བ་དང་སྨོན་aཔ་ཡང།།སྦྱིན་པ་པོ་ནི་བརྩེར་ལྡན་པས།།ལྷག་པར་ལྡན་པས་རྟག་ཟིལ་གནོན།།སློང་བ་པོའི་སྐྱེ་བོ་ལ་སྦྱིན་པ་པོ་མཐོང་བ་དང་།དེ་ལས་ཅི་འདོད་པ་ཐོབ་པས་ཡིད་ལ་རེ་བ་ཡོངས་སུ་རྫོགས་པས་དགའ་བ་གང་ཡིན་པ་དང་།མ་མཐོང་བ་དང་།ཡོངས་སུ་མ་རྫོགས་པས་aམི་དགའ་བ་དང་།དེ་མཐོང་བ་དང་།ཡིད་ལ་རེ་བ་
1152.	ཡོངས་སུ་རྫོགས་པར་སྨོན་པ་སྐྱེ་བ་གང་ཡིན་པ་དེ་ནི་བྱང་ཆུབ་སེམས་དཔའ་ལ་དུས་ཐམས་ཅད་དུ་སློང་བ་པོ་མཐོང་བ་དང་།དེའི་ཡིད་ལ་རེ་བ་ཡོངས་སུ་རྫོགས་པ་དང་།མ་མཐོང་བ་དང་།ཡོངས་སུ་མ་རྫོགས་པས་ལྷག་པར་སྐྱེ་aསྟེ།དེའི་ཕྱིར་སྦྱིན་པ་པོ་བརྩེ་བ་དང་ལྡན་པས་ལྷག་པར་ལྡན་པའི་སྒོ་ནས་དེ་དག་ཐམས་ཅད་ཟིལ་གྱིས་གནོན་ཏོ།།བརྩེ་བས་སེམས་ཅན་རྣམས་ལ་ནི།།སྲོག་དང་ལོངས་སྤྱོད་ཆུང་མ་དག།རྟག་གཏོང་ཤིན་ཏུ་དགའ་བྱེད་པ།།དེ་སྤང་
1153.	ཇི་ལྟར་སྲུང་མི་འགྱུར།།དེ་དག་སྤོང་བ་aནི་དེ་སྤང་
1154.	བ་སྟེ།།གཞན་གྱི་སྲོག་དང་ལོངས་སྤྱོད་དང་ཆུང་མ་དག་གོ།།འདིས་ནི་ལུས་ཀྱི་ཉེས་པར་སྤྱོད་པ་རྣམ་པ་གསུམ་ལས་ལྡོག་པའི་ཚུལ་ཁྲིམས་ཀྱི་ཡོན་ཏན་སྟོན་ཏོ།།འཕགས་པ་མི་ལྟ་སེམས་སྙོམས་ཤིང་།།མི་འཇིགས་བརྩེ་ཕྱིར་ཀུན་སྟེར་བ།།གཞན་aལ་གནོད་པར་བྱེད་པ་ཡི།།ལོག་པའི་ཚིག་ནི་ཇི་ལྟར་སྨྲ།།འདིས་ནི་བརྫུན་དུ་སྨྲ་བ་ལས་ལོག་པའི་ཡོན་ཏན་སྟོན་ཏེ།བརྫུན་དུ་སྨྲ་བ་ནི་བདག་ཉིད་ཀྱི་ཕྱིར་ཏེ།ལུས་དང་སྲོག་ལ་ལྟ་བས་སམ།སྐྱེ་བོ་གཞན་གྱི་
1155.	ཕྱིར་ཏེ།སྐྱེ་བོ་མཛའ་
1156.	བ་ལ་བྱམས་པས་སམ།འཇིགས་པས་ཏེ།རྒྱལ་aཔོ་ལ་སོགས་པས་སྐྲག་པས་སམ།།ཟང་ཟིང་ཅུང་ཟད་ཙམ་གྱི་ཕྱིར་ཏེ།རྙེད་པའི་དོན་དུ་སྨྲ་བར་འགྱུར་གྲང་ན།།བྱང་ཆུབ་སེམས་དཔའ་ནི་རང་གི་ལུས་དང་སྲོག་ལ་མི་ལྟ་བ་དང་།བདག་ཉིད་དང་སྙོམས་པའི་སེམས་ཀྱིས་སེམས་ཅན་ཐམས་ཅད་ལ་སེམས་སྙོམས་པ་དང་།འཇིགས་པ་ལྔ་ལས་ཡང་aདག་པར་འདས་པའི་ཕྱིར་མི་འཇིགས་པ་དང་།བདོག་པ་ཐམས་ཅད་ཡོངས་སུ་གཏོང་བའི་ཕྱིར།སློང་བ་པོ་རྣམ་པ་
1157.	ཐམས་ཅད་སྟེར་བ་ཡིན་ན་དེ་རྒྱུ་གང་གིས་བརྫུན་དུ་སྨྲ་བར་འགྱུར།སྙོམས་པར་ཕན་པར་འདོད་པ་བརྩེ་བ་ཅན།།གཞན་གྱི་སྡུག་བསྔལ་སྐྱེ་བས་ཤིན་ཏུ་འཇིགས།།སེམས་aཅན་གདུལ་བ་ལ་ནི་ལེགས་བརྩོན་པ།།ངག་གི་ཉེས་རྣམ་
1158.	གསུམ་ལས་ཤིན་ཏུ་རིང་།།བྱང་ཆུབ་སེམས་དཔའ་ནི་སེམས་ཅན་ཐམས་ཅད་ལ་སྙོམས་པར་ཕན་པར་འདོད་པ་ཡིན་ན།དེ་ཇི་ལྟར་གཞན་དག་ལ་བཤེས་
1159.	པ་དབྱེ་བའི་ཕྱིར་ཕྲ་མ་བྱེད་པར་འགྱུར།གཞན་གྱི་སྡུག་བསྔལ་aབསལ་བའི་བསམ་པ་ཅན་ཡིན་པའི་ཕྱིར་བརྩེ་བ་ཅན་གཞན་གྱི་སྡུག་བསྔལ་སྐྱེ་བས་ཤིན་ཏུ་འཇིགས་པ་ཡང་ཡིན་ན།དེ་ཇི་ལྟར་གཞན་དག་ལ་སྡུག་བསྔལ་བསྐྱེད་པའི་ཕྱིར།ཚིག་རྩུབ་མོས་
1160.	སྨྲ་བར་འགྱུར།སེམས་ཅན་རྣམས་གདུལ་བ་ལ་ཡང་དག་པར་
1161.	རབ་ཏུ་བརྩོན་པ་ཡང་ཡིན་ན།aདེ་ཇི་ལྟར་ཚིག་ཀྱལ་པ་སྨྲ་བར་འགྱུར་ཏེ།དེ་ལྟ་བས་ན་འདི་ནི་ངག་གི་ཉེས་པ་རྣམ་པ་གསུམ་པོ་ཕྲ་མ་དང་།ཚིག་རྩུབ་པོ་དང་།ཚིག་ཀྱལ་པ་ལས་ཤིན་ཏུ་རིང་བ་ཡིན་ནོ།།ཐམས་ཅད་གཏོང་བ་སྙིང་རྗེ་ཅན།།རྟེན་
1162.	འབྱུང་ཆོས་ལ་རབ་མཁས་པ།།དེ་ནི་ཡིད་ཀྱི་ཉོན་མོངས་ཀུན།།ཇི་ལྟ་བུར་aན་དང་དུ་ལེན།།བརྣབ་སེམས་དང་།གནོད་སེམས་དང་།ལོག་པར་ལྟ་བ་སྟེ་གོ་རིམས་བཞིན་ནོ།།འདི་ནི་འཆལ་བའི་ཚུལ་ཁྲིམས་ཀྱི་གཉེན་པོའི་ཆོས་ཀྱི་ཁྱད་པར་དང་ལྡན་པའི་ཕྱིར།བྱང་ཆུབ་སེམས་དཔའ་རྣམས་ཀྱི་ཚུལ་ཁྲིམས་རྣམ་པར་དག་པའི་ཡོན་ཏན་ཡིན་པར་རིག་པར་བྱའོ།།བརྩེ་aལྡན་གང་ཚེ་གནོད་པ་བྱེད་པ་དང་།།གཞན་ལ་ཕན་པའི་སྡུག་བསྔལ་ལ་རྟག་ཏུ།།ཕན་པའི་འདུ་ཤེས་དགའ་བ་རྙེད་གྱུར་པ།།དེ་ཡིས་གང་ལ་ཅི་ཞིག་བཟོད་པར་བྱ།།གནོད་པ་བྱེད་པ་ལ་བཟོད་པ་བྱ་དགོས་པ་ཡིན་ན།བྱང་ཆུབ་སེམས་དཔའ་ནི་དེ་ལ་ཕན་པའི་འདུ་ཤེས་འཐོབ་སྟེ།aབཟོད་པའི་ཚོགས་ཀྱི་རྒྱུ་མཚན་ཡིན་པའི་ཕྱིར་རོ།།སྡུག་བསྔལ་ལ་ཡང་བཟོད་པ་བྱ་དགོས་པ་ཡིན་ན།བྱང་ཆུབ་སེམས་དཔའ་ནི་གཞན་ལ་ཕན་པའི་རྒྱུར་གྱུར་པའི་སྡུག་བསྔལ་དེ་ལ་ཡང་རྟག་ཏུ་དགའ་བ་འཐོབ་པ་ན་གང་ལ་གནོད་པ་བྱེད་པའི་འདུ་ཤེས་ཀྱང་མི་འབྱུང་།སྡུག་བསྔལ་གྱི་aའདུ་ཤེས་ཀྱང་མི་འབྱུང་བ་དེས་གང་ལ་ཅི་ཞིག་བཟོད་པར་བྱ།།གཞན་ལ་གཞན་གྱི་འདུ་ཤེས་བྲལ་བ་དང་།།བདག་པས་ཆེས་ལྷག་གཞན་ལ་རྟག་བྱམས་དང་།།དཀའ་བ་སྤྱོད་ཕྱིར་བརྩེ་བ་དང་བཅས་ལ།།བརྩོན་འགྲུས་དཀའ་བ་མིན་ལ་ཤིན་ཏུ་དཀའ།།བརྩེ་བ་དང་བཅས་པ་ནི།aབྱང་ཆུབ་སེམས་དཔའ་སྟེ།བརྩེ་བ་དང་བཅས་པ་དེ་ལ་ནི་
1163.	གཞན་གྱི་དོན་དུ་དཀའ་བ་སྤྱོད་པའི་བརྩོན་འགྲུས་གང་ཡིན་པ་དེ་དཀའ་བ་ཡང་མ་ཡིན་ལ།ཤིན་ཏུ་དཀའ་བ་ཡང་ཡིན་ནོ།།ཇི་ལྟར་དཀའ་བ་མ་ཡིན་ཞེ་ན།གཞན་ལ་གཞན་གྱི་འདུ་ཤེས་དང་བྲལ་བའི་ཕྱིར་དང་།རྟག་ཏུ་aབདག་པས་ཆེས་ལྷག་པར་གཞན་དག་ལ་བྱམས་པའི་ཕྱིར་རོ།།ཇི་ལྟར་ཤིན་ཏུ་དཀའ་བ་ཡིན་ཞེ་ན།དེ་ལྟར་གཞན་གྱི་འདུ་ཤེས་དང་བྲལ་བ་དང་།བདག་པས་ཆེས་ལྷག་པར་བྱམས་པའི་བརྩོན་འགྲུས་གང་ཡིན་པ་དེའོ།།གསུམ་གྱི་
1164.	བསམ་གཏན་བདེ་བ་ཆུང་།།བདག་བདེ་ཞེན་པ་aཡོངས་ཉམས་འགྱུར།།ཟད་འགྱུར་རྨོངས་དང་བཅས་པར་འདོད།།བྱང་ཆུབ་སེམས་དཔའི་བཟློག་པའོ།།འཇིག་རྟེན་པ་རྣམས་ཀྱི་བསམ་གཏན་ནི་བདེ་བ་ཆུང་བའོ།།ཉན་ཐོས་དང་།རང་སངས་རྒྱས་རྣམས་ཀྱི་ནི་བདག་ཉིད་བདེ་བའོ།།འཇིག་རྟེན་པ་རྣམས་ཀྱི་ནི་འཇིག་ཚོགས་aལ་ཞེན་པའོ།།ཉན་ཐོས་དང་།རང་སངས་རྒྱས་རྣམས་ཀྱི་ནི་མྱ་ངན་ལས་འདས་པ་ལ་ཞེན་པའོ།།འཇིག་རྟེན་པ་རྣམས་ཀྱི་ནི་ཡོངས་སུ་ཉམས་པར་འགྱུར་བའོ།།ཉན་ཐོས་དང་།རང་སངས་རྒྱས་རྣམས་ཀྱི་ནི་ཟད་པར་འགྱུར་བ་སྟེ།ཕུང་པོའི་ལྷག་མ་མེད་aཔའི་མྱ་ངན་ལས་འདས་པར་དེ་ཟད་པར་འགྱུར་བའི་ཕྱིར་རོ།།ཐམས་ཅད་ཀྱི་ཡང་ཅི་རིགས་པར་ཉོན་མོངས་པ་ཅན་དང་།ཉོན་མོངས་པ་ཅན་མ་ཡིན་པའི་རྨོངས་པས་རྨོངས་པ་དང་བཅས་པའོ།།བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་བདེ་བ་མང་བ་དང་།བདག་དང་གཞན་བདེ་བ་aདང།མ་ཞེན་པ་དང་།ཡོངས་སུ་མི་
1165.	ཉམས་པ་དང་།མི་ཟད་པ་དང་།རྨོངས་པ་མེད་པ་ཡིན་ནོ།།ཇི་ལྟར་མཚན་མོ་ལག་ནོམ་དང་།།ཁེབས་སྒྲོན་དེ་བཞིན་ཤེས་པ་གསུམ།།སྙིང་རྗེ་ཅན་གྱི་ཤེས་པ་ནི།།ཉི་མའི་ཟེར་བཞིན་མཚུངས་པ་མེད།།ཇི་ལྟར་མུན་ཁུང་ན་ལག་ནོམ་དག་གི་aཤེས་པ་ཡུལ་ཆུང་བ་དང་།མངོན་སུམ་མ་ཡིན་པ་དང་།མི་གསལ་
1166.	བ་ལྟར་སོ་སོའི་སྐྱེ་བོ་རྣམས་ཀྱི་ཡང་དེ་དང་འདྲའོ།།ཇི་ལྟར་ཕུག་ཏུ་སྒྲོན་མས་ཤེས་པ་ཉི་ཚེ་བའི་མངོན་སུམ་དང་།ཤིན་ཏུ་དྲི་མ་མེད་པ་མ་ཡིན་པ་ལྟར་ཉན་ཐོས་དང་།རང་སངས་རྒྱས་རྣམས་
1167.	ཀྱི་ཡང་དེ་དང་འདྲའོ།།aཇི་ལྟར་ཉི་མའི་འོད་ཟེར་དག་གིས་ཤེས་པ་ཀུན་ནས་མངོན་སུམ་དང་།ཤིན་ཏུ་དྲི་མ་མེད་པ་ལྟར་བྱང་ཆུབ་སེམས་དཔའ་རྣམས་ཀྱི་ཡང་དེ་དང་འདྲ་སྟེ།དེ་ཉིད་ཀྱི་ཕྱིར་དེ་ནི་མཚུངས་པ་མེད་པ་ཡིན་ནོ།།སྦྱིན་པ་རྟེན་དང་གཞི་དང་ནི།།རྒྱུ་མཚན་དང་ནི་ཡོངས་བསྔོ་དང་།།རྒྱུ་དང་ཡེ་aཤེས་ཞིང་དག་དང་།།གནས་ཀྱི་སྒོ་ནས་མཆོག་ཏུ་འདོད།།དེ་ལ་རྟེན་ནི་བྱང་ཆུབ་སེམས་དཔའོ།།གཞི་མཆོག་ནི་ཟང་ཟིང་སྦྱིན་པའི་ནི་ནང་གི་དངོས་པོའོ།།མི་འཇིགས་པ་སྦྱིན་པའི་ནི་ངན་སོང་དང་འཁོར་བས་འཇིགས་པ་དག་ལ་དེ་དག་གིས་མི་འཇིགས་པའོ།།ཆོས་སྦྱིན་པའི་aནི་ཐེག་པ་ཆེན་པོའོ།།རྒྱུ་མཚན་ནི་སྙིང་རྗེའོ།།ཡོངས་སུ་བསྔོ་བ་ནི་གང་གིས་འབྲས་བུ་བྱང་ཆུབ་ཆེན་པོ་དོན་དུ་གཉེར་བའོ།།རྒྱུ་ནི་སྔོན་སྦྱིན་པའི་ཕ་རོལ་ཏུ་ཕྱིན་པ་ལ་གོམས་པའི་བག་ཆགས་སོ།།ཡེ་ཤེས་ནི་གང་གིས་འཁོར་གསུམ་ཡོངས་སུ་
1168.	དག་པའི་སྦྱིན་པ་སྦྱིན་
1169.	པ་སྟེ།སྦྱིན་པ་aཔོ་དང་སྦྱིན་པར་བྱ་བ་དང་།ལེན་པ་པོ་རྣམས་སུ་རྣམ་པར་མི་རྟོག་པའི་ཕྱིར་རོ།།ཞིང་ནི་རྣམ་པ་ལྔ་སྟེ།སློང་བ་དང་།སྡུག་བསྔལ་བ་
1170.	དང་།རྟེན་མེད་པ་དང་།ཉེས་པར་སྤྱད་པ་སྤྱོད་པ་དང་།ཡོན་ཏན་དང་ལྡན་པའོ།།གཞི་
1171.	ནི་ཕྱི་མ་ཕྱི་མ་ཞིང་དམ་པ་ཡིན་ནོ།།དེ་དག་aམེད་ན་ལྔ་པའོ།།གང་ལ་གནས་ནས་སྦྱིན་པའི་གནས་ནི་རྣམ་པ་གསུམ་སྟེ།མོས་པ་དང་།ཡིད་ལ་བྱེད་པ་དང་།ཏིང་ངེ་འཛིན་ཏོ།།མོས་པ་ནི།ཇི་སྐད་དུ།སྒོམ་པ་རྣམ་པར་དབྱེ་བ་ལས་མོས་པ་ཡིད་ལ་བྱེད་པ་བཤད་པ་ལྟ་བུའོ།།ཡིད་ལ་བྱེད་པ་ནི་ཇི་སྐད་དུ།དེ་ཉིད་aལས་རོ་མྱང་བ་དང་།རྗེས་སུ་ཡི་རང་བ་དང་།མངོན་པར་དགའ་བ་ཡིད་ལ་བྱེད་པ་བཤད་པ་ལྟ་བུའོ།།ཏིང་ངེ་འཛིན་ནི་ནམ་མཁའ་མཛོད་ལ་སོགས་པ་སྟེ།ཇི་སྐད་དུ་དེ་ཉིད་ལས་དབང་འབྱོར་པ་བཤད་པ་ལྟ་བུའོ།།དེ་ལྟར་ན་རྟེན་ལ་སོགས་པ་མཆོག་གིས་སྦྱིན་པ་མཆོག་ཡིན་ནོ།།འདིར་aནི་གང་ཞེས་བསྟན་པ་ཡིན་པར་རིག་པར་བྱ་སྟེ
1172.	།གང་དང་།གང་ཞིག་དང་
1173.	།གང་གིས་དང་།གང་གི་ཕྱིར་དང་།གང་ལས་དང་།གང་གིས་ཡོངས་སུ་ཟིན་པ་
1174.	དང་།གང་ལ་
1175.	དང་རྣམ་པ་ཇི་སྙེད་སྦྱིན་པ་དེ་ནི་སྦྱིན་པ་ཡིན་ནོ།།ཚུལ་ཁྲིམས་རྟེན་དང་གཞི་དང་ནི།།རྒྱུ་མཚན་དང་ནི་aཡོངས་བསྔོ་དང་།།རྒྱུ་དང་ཡེ་ཤེས་ཞིང་དག་དང་།།གནས་ཀྱི་སྒོ་ནས་མཆོག་ཏུ་འདོད།།བཟོད་པ་རྟེན་དང་གཞི་དང་ནི།།རྒྱུ་མཚན་དང་ནི་ཡོངས་བསྔོ་དང་།།རྒྱུ་དང་ཡེ་ཤེས་ཞིང་དག་དང་།།གནས་ཀྱི་སྒོ་ནས་མཆོག་ཏུ་འདོད།།བརྩོན་འགྲུས་རྟེན་དང་གཞི་དང་ནི།།རྒྱུ་aམཚན་དང་ནི་ཡོངས་བསྔོ་དང་།།རྒྱུ་དང་ཡེ་ཤེས་ཞིང་དག་དང་།།གནས་ཀྱི་སྒོ་ནས་མཆོག་ཏུ་འདོད།།བསམ་གཏན་རྟེན་དང་གཞི་དང་ནི།།རྒྱུ་མཚན་དང་ནི་ཡོངས་བསྔོ་དང་།།རྒྱུ་དང་ཡེ་ཤེས་ཞིང་དག་དང་།།གནས་ཀྱི་སྒོ་ནས་མཆོག་ཏུ་འདོད།།ཤེས་རབ་རྟེན་དང་གཞི་aདང་ནི།།རྒྱུ་མཚན་དང་ནི་ཡོངས་བསྔོ་དང་།།རྒྱུ་དང་ཡེ་ཤེས་ཞིང་དག་དང་།།གནས་ཀྱི་སྒོ་ནས་མཆོག་ཏུ་འདོད།།ཚུལ་ཁྲིམས་ཀྱི་གཞི་མཆོག་ནི།བྱང་ཆུབ་སེམས་དཔའི་སྡོམ་པའོ།བཟོད་པའི་ནི་ངན་པ་སྟོབས་
1176.	ཆུང་ངུས་གསོད་པ་དག་གོ།།བརྩོན་འགྲུས་ཀྱི་ནི་ཕ་རོལ་ཏུ་aཕྱིན་པ་སྒོམ་པ་དང་།དེའི་མི་མཐུན་པའི་ཕྱོགས་སྤང་བའོ།།བསམ་གཏན་གྱི་ནི་བྱང་ཆུབ་སེམས་དཔའི་ཏིང་ངེ་འཛིན་རྣམས་སོ།།ཤེས་རབ་ཀྱི་ནི་དེ་བཞིན་ཉིད་དོ།།ཚུལ་ཁྲིམས་ལ་སོགས་པ་ཐམས་ཅད་ཀྱི་ཞིང་ནི་ཐེག་པ་ཆེན་པོའོ།།ལྷག་མ་ནི་སྔ་མ་aབཞིན་དུ་རིག་པར་བྱའོ།།བྱང་ཆུབ་སེམས་དཔའི་སྦྱིན་པ་ནི།།སེམས་ཅན་གཅིག་བདེ་བསྐལ་མང་དུ།།གནོད་པ་བྱེད་ཀྱང་དགའ་འགྱུར་ན།།དེ་ལས་བཟློག་པ་སྨོས་ཅི་དགོས།།གལ་ཏེ་བྱང་ཆུབ་སེམས་དཔའ་རྣམས་ཀྱི་སྦྱིན་པ་ནི་སེམས་ཅན་གཅིག་ཁོ་ན་བདེ་བར་འགྱུར་ལ།བདག་aལ་ནི་བསྐལ་པ་མང་པོར་གནོད་པ་བྱེད་དུ་ཟིན་ཀྱང་།འོན་ཀྱང་སྙིང་རྗེའི་ཁྱད་པར་གྱིས་དེ་དག་དེ་ལ་དགའ་བར་འགྱུར་ན།སེམས་ཅན་ཡང་དུ་མ་ཞིག་ལ་བདེ་བར་འགྱུར་ལ།བདག་ཉིད་ལ་ཡང་བསྐལ་པ་མང་པོར་ཕན་པ་བྱེད་པ་གང་ཡིན་པ་ལྟ་སྨོས་ཀྱང་ཅི་དགོས།།ལུས་ཅན་རྣམས་aནི་གང་ཕྱིར་ནོར་འདོད་པ།།བརྟན་རྣམས་དེ་ཉིད་ལུས་ཅན་རྣམས་ལ་གཏོང་
1177.	།།སྐྱེ་བོ་རྣམས་ནི་ལུས་ཕྱིར་ནོར་འདོད་དེ།།དེ་ཉིད་བརྟན་
1178.	རྣམས་བརྒྱ་ཕྲག་རྣམས་སུ་གཏོང་།།དེ་ལ་ཕྱེད་སྔ་མ་ཕྱེད་ཕྱི་མས་བཤད་དོ།།གང་ཚེ་ལུས་ཉིད་གཏོང་
1179.	ཡང་ཡིད་སྡུག་མི་བསྔལ་བ།།དེ་ཚེ་རྫས་ངན་ལྟ་aལ་སྨོས་ཀྱང་ཅི་ཞིག་དགོས།།དེ་འདིའི་འཇིག་རྟེན་འདས་པ་དེ་དེས་དགའ་འགྱུར་བ།།གང་ཡིན་དེ་ནི་དེ་ཡི་ཡང་ནི་བླ་མ་ཡིན།།འདི་ལ་གང་གི་ཚེ་ལུས་ཉིད་གཏོང་བ་ན་ཡིད་སྡུག་བསྔལ་བར་མི་འགྱུར་བ་དེ་ནི་འདིའི་འཇིག་རྟེན་ལས་འདས་པ་ཡིན་ནོ་ཞེས་བསྟན་ཏོ།།དེ་སྡུག་བསྔལ་དེས་བདེ་aབར་འགྱུར་བ་གང་ཡིན་པ་དེ་ནི་དེའི་ཡང་བླ་མ་ཡིན་པས་འཇིག་རྟེན་ལས་འདས་པ་དེ་བས་ཀྱང་བླ་མ་ཡིན་ནོ།།ཇི་ལྟར་བློ་ལྡན་འདི་ན་ཀུན་གཏོང་བས།།དོན་གཉེར་སྐྱེ་བོ་དགའ་བས་དགའ་བ་ལྟར།།དེ་ལྟར་སློང་མོ་པ་དག་བླང་བྱ་བ།།འདོད་དགུ་ཐོབ་པ་དག་གིས་དགའ་མི་འགྱུར།།aཀུན་གཏོང་བ་ཞེས་བྱ་བ་ནི་
1180.	རང་གི་སྲོག་མན་ཆད་གཏོང་བས་སོ།འདོད་དགུ་ཐོབ་པ་དག་གིས་ཞེས་བྱ་བ་ནི་ཅི་འདོད་པ་ཐོབ་པ་དག་གིས་སོ།།བློ་ཅན་བདོག་དགུ་བཏང་བས་ནོར་མེད་པ།།བདག་ཉིད་ནོར་ལྡན་སེམས་པ་ཇི་ལྟ་བར།།སློང་བ་ལོངས་སྤྱོད་ཀུན་རྫོགས་བདག་ཉིད་ནི།།aདེ་ལྟར་ནོར་དང་ལྡན་པར་མི་སེམས་སོ།།ཇི་ལྟར་བློ་ལྡན་འདི་ནི་
1181.	སྦྱིན་པ་བཟང་པོས་ཚུལ་བཞིན་དུ།།དོན་གཉེར་ཚིམ་བྱས་དེ་ལ་ཕན་ཆེན་འདོགས་པར་སེམས་པ་ལྟར།དེ་བཞིན་སློང་མོ་བ་དག་ཤིན་ཏུ་ནོར་མང་ཐོབ་ནས་ནི།།སྦྱིན་པ་པོ་ལ་རྙེད་པའི་རྒྱུ་ཡིས་དྲིན་དུ་མི་རྩིའོ།།ཚིགས་སུ་aབཅད་པ་གཉིས་ཀྱི་དོན་ནི་གོ་བར་ཟད་དོ།།ལམ་ཀའི་
1182.	འབྲས་མཆོག་ལྡན་པའི་ཤིང་ལས་ལོངས་སྤྱོད་ཇི་ལྟ་བར།།ལུས་ཅན་རྣམས་ཀྱིས་གང་གི་
1183.	ནོར་རྫས་རྒྱ་ཆེར་བླངས་ནས་ནི།།བདག་ཉིད་དོགས་དང་བྲལ་བར་རང་ཉམས་
1184.	སྤྱོད་པར་བྱེད་པ་ལ།།བཏང་དགའ་
1185.	ལོངས་སྤྱོད་ཅན་དེ་aབྱང་ཆུབ་སེམས་དཔའ་ལས་གཞན་མིན།།འདི་ལ་བཏང་པ་ལ་དགའ་བའི་ལོངས་སྤྱོད་ཡོད་པས་ན་བཏང་དགའ་ལོངས་སྤྱོད་ཅན་ཏེ།དེ་ནི་བྱང་ཆུབ་སེམས་དཔའ་ལས་གཞན་མ་ཡིན་པར་རིག་པར་བྱའོ།།ལྷག་མ་ནི་དོན་གོ་བར་ཟད་དོ།།གཙོ་དང་འདི་
1186.	རྒྱུ་ལས་ཀྱི་དབྱེ་བ་དང་།།aརྣམ་པའི་དབྱེ་བ་རྟེན་གྱི་དབྱེ་བ་དང་།།བར་ཆད་རྣམ་བཞིའི་
1187.	གཉེན་པོའི་དབྱེ་བ་ཡིས།།བརྩོན་འགྲུས་ཡོངས་ཤེས་བྱ་ཞེས་རབ་ཏུ་བསྟན།།རབ་ཏུ་དབྱེ་བ་རྣམ་པ་དྲུག་པོ་གཙོ་བོའི་དབྱེ་བ་དང་།དེའི་རྒྱུའི་དབྱེ་བ་དང་།ལས་ཀྱི་དབྱེ་བ་དང་།རྣམ་པའི་དབྱེ་བ་དང་།རྟེན་aགྱི་དབྱེ་བ་དང་།བར་ཆད་རྣམ་པ་བཞིའི་གཉེན་པོའི་དབྱེ་བས་བརྩོན་འགྲུས་ཡོངས་སུ་ཤེས་པར་བྱ་སྟེ།བསྟན་པ་འདི་ནི་ཚིགས་སུ་བཅད་པ་ཕྱི་མ་རྣམས་ཀྱིས་བཤད་དོ།།དགེ་བའི་ཚོགས་ཀྱི་ནང་ན་བརྩོན་འགྲུས་མཆོག།།འདི་ལྟར་དེ་ལ་
1188.	བརྟེན་ནས་དེ་རྗེས་འཐོབ།།བརྩོན་aའགྲུས་ཀྱིས་ནི་མོད་ལ་བདེ་གནས་མཆོག།དངོས་གྲུབ་འཇིག་རྟེན་འདས་དང་འཇིག་རྟེན་གཏོགས།།དགེ་བའི་ཚོགས་ཀྱི་ནང་ན་བརྩོན་འགྲུས་མཆོག།ཅེས་བྱ་བ་ནི་བརྩོན་འགྲུས་དགེ་བའི་ཆོས་ཐམས་ཅད་ཀྱི་གཙོ་བོ་ཡིན་པར་བསྟན་ཏོ།།འདི་ལྟར་དེ་ལ་བརྟེན་ནས་དེ་རྗེས་འཐོབ།།ཅེས་aབྱ་བ་ནི་གཙོ་བོའི་རྒྱུ་བསྟན་པ་
1189.	སྟེ།འདི་ལྟར་བརྩོན་འགྲུས་ལ་བརྟེན་ནས་དགེ་བའི་ཆོས་ཐམས་ཅད་འཐོབ་བོ།།བརྩོན་འགྲུས་ཀྱིས་ནི་མོད་ལ་བདེ་
1190.	གནས་མཆོག།དངོས་གྲུབ་འཇིག་རྟེན་འདས་དང་འཇིག་རྟེན་གཏོགས།།ཞེས་བྱ་བ་ནི་ལས་བསྟན་པ་སྟེ།བརྩོན་འགྲུས་aཀྱིས་ནི་མཐོང་བའི་ཆོས་ལ་བདེ་བར་གནས་པའི་མཆོག་དང་།འཇིག་རྟེན་ལས་འདས་པ་དང་།འཇིག་རྟེན་པ་ཐམས་ཅད་ཀྱང་
1191.	འགྲུབ་པར་བྱེད་དོ།།བརྩོན་འགྲུས་ཀྱིས་ནི་སྲིད་གཅོད་འདོད་པ་འཐོབ།།བརྩོན་འགྲུས་ཀྱིས་ནི་དག་པ་རབ་aའགྱུར་ལྡན།།བརྩོན་འགྲུས་ཀྱིས་ནི་འཇིག་ཚོགས་འདས་ནས་གྲོལ།།བརྩོན་འགྲུས་ཀྱིས་ནི་བྱང་ཆུབ་མཆོག་སངས་རྒྱས།།འཇིག་རྟེན་པ་དང་།འཇིག་རྟེན་ལས་འདས་པའི་དངོས་གྲུབ་ཀྱི་བྱེ་བྲག་གི་
1192.	སྒོ་ནས་རྣམ་གྲངས་གཞན་གྱིས་བརྩོན་འགྲུས་ཀྱི་ལས་
1193.	ཁོ་aན་བསྟན་ཏེ།དེ་ལ་རབ་ཏུ་འགྱུར་བ་ནི་འཇིག་རྟེན་པའི་དངོས་གྲུབ་གཏན་དུ་བ་མ་ཡིན་པའི་ཕྱིར་རོ།།གཞན་ཡང་ཉམས་དང་འཕེལ་བའི་བརྩོན་འགྲུས་དང་།།ཐར་པའི་དབང་དང་མི་མཐུན་
1194.	ཕྱོགས་སྤངས་གཞན།།དེ་ཉིད་རབ་ཞུགས་ཡོངས་སུ་སྒྲུབ་
1195.	བྱེད་aདང།།བརྩོན་འགྲུས་དོན་ཆེན་ངེས་ཚིག་
1196.	གཞན་དུ་འདོད།།ཐོག་མར་གོ་ཆའི་བརྩོན་འགྲུས་དེ་ནས་ནི།།ཚུལ་བཞིན་རབ་ཞུགས་
1197.	སྦྱོར་བའི་བརྩོན་འགྲུས་ཏེ།།མ་ཞུམ་མི་འཁྲུགས་ཆོག་
1198.	མི་ཤེས་བརྩོན་འགྲུས།།རྣམ་པ་ཐམས་ཅད་སངས་རྒྱས་རྣམས་རབ་aགསུངས།།འདི་ནི་རྣམ་པའི་དབྱེ་བ་སྟེ།དེ་ལ་ཉམས་པ་དང་།འཕེལ་བའི་བརྩོན་འགྲུས་ནི་ཡང་དག་པར་སྤོང་བ་རྣམས་ལ་སྟེ།གཉིས་ལ་མི་དགེ་བའི་ཆོས་ཉམས་པར་བྱེད་པ་དང་།གཉིས་ལ་དགེ་བའི་ཆོས་འཕེལ་བར་བྱེད་པ་ཡིན་ནོ།།ཐར་aཔའི་དབང་གི་བརྩོན་འགྲུས་ནི་དབང་པོ་རྣམས་ལ་སྟེ།།འདི་ལྟར་ཐར་པ་ལ་དབང་བྱེད་པའི་དོན་གྱིས་དབང་པོ་རྣམས་ཡིན་པས་སོ།།མི་མཐུན་པའི་ཕྱོགས་སྤངས་པ་ནི།སྟོབས་རྣམས་ལ་སྟེ།འདི་ལྟར་མི་མཐུན་པའི་ཕྱོགས་ཀྱིས་མི་བརྫི་
1199.	བའི་དོན་གྱིས་སྟོབས་aརྣམས་ཡིན་པས་སོ།།དེ་ཁོ་ན་ཉིད་ལ་རབ་ཏུ་ཞུགས་པ་ནི།བྱང་ཆུབ་ཀྱི་ཡན་ལག་རྣམས་ལ་སྟེ།མཐོང་བའི་ལམ་ལ་དེ་རྣམ་པར་གཞག་པའི་ཕྱིར་རོ།།དེ་ཡོངས་སུ་སྒྱུར་བར་བྱེད་པ་ནི།ལམ་གྱི་ཡན་ལག་རྣམས་ལ་སྟེ།འདི་ནི་བསྒོམ་
1200.	པའི་ལམ་ལ་aགནས་ཡོངས་སུ་འགྱུར་བའི་རྒྱུ་ཡིན་པའི་ཕྱིར་རོ།།དོན་ཆེན་པོའི་བརྩོན་འགྲུས་ནི།ཕ་རོལ་ཏུ་ཕྱིན་པའི་ངོ་བོ་ཉིད་དེ།རང་དང་གཞན་གྱི་
1201.	དོན་མངོན་པར་སྒྲུབ་པའི་ཕྱིར་རོ།།གོ་ཆའི་བརྩོན་འགྲུས་ནི་སྦྱོར་བའི་ཕྱིར་གོ་བགོས་པ་ཡིན་ནོ།།སྦྱོར་བའི་aབརྩོན་འགྲུས་ནི།དེ་བཞིན་དུ་སྦྱོར་བའི་ཕྱིར་རོ།།མ་ཞུམ་པའི་བརྩོན་འགྲུས་ནི།རྟོགས་
1202.	པར་བྱ་བ་རྒྱ་ཆེན་པོ་ལ་ཡང་ཞུམ་པ་མེད་པའི་
1203.	ཕྱིར་རོ།།མི་འཁྲུགས་པའི་བརྩོན་འགྲུས་ནི།གྲང་བ་དང་ཚ་བ་ལ་སོགས་པའི་སྡུག་བསྔལ་གྱིས་མི་aའཁྲུགས་པའི་ཕྱིར་རོ།།ཆོག་མི་ཤེས་པའི་བརྩོན་འགྲུས་ནི།རྟོགས་པ་ཅུང་ཟད་ཙམ་གྱིས་ཆོག་
1204.	པར་མི་འཛིན་པའི་ཕྱིར་རོ།།གོ་ཆའི་བརྩོན་འགྲུས་ལ་སོགས་པ་འདི་དག་ཉིད།མདོ་ལས།མཐུ་དང་ལྡན་པ་དང་།བརྩོན་འགྲུས་དང་ལྡན་པ་དང་།aསྤྲོ་བ་ཅན་དང་།།ཕ་རོལ་གནོན་པ་བརྟན་
1205.	པ་དང་།དགེ་བའི་ཆོས་རྣམས་ལ་བརྩོན་པ་མ་བཏང་
1206.	བ་ཞེས་འབྱུང་བ་དང་གོ་རིམས་བཞིན་ནོ།།ཐེག་པ་གསུམ་བརྩོན་སྐྱེ་བོ་ལ་བརྟེན་
1207.	ནས།།བསམ་བློ་ཞན་
1208.	དང་རྒྱ་རབ་ཆེ་ལྡན་ཕྱིར།།བརྩོན་འགྲུས་ཐ་མ་aའབྲིང་དང་མཆོག་གཞན་ཏེ།།དེ་ནི་དོན་ཆུང་བ་དང་དོན་ཆེན་འདོད།།འདིས་ནི་རྟེན་གྱི་
1209.	བྱེ་བྲག་གིས་བརྩོན་འགྲུས་ཀྱི་དབྱེ་བ་བསྟན་ཏེ།།ཐེག་པ་གསུམ་ལ་རབ་ཏུ་བརྩོན་པའི་སྐྱེ་བོ་གང་ཡིན་པ་དེ་ལ་བརྟེན་ནས་གོ་རིམས་བཞིན་དུ་བརྩོན་འགྲུས་aཐ་མ་དང་།།འབྲིང་དང་མཆོག་ཏུ་རིག་པར་བྱའོ།།ཅིའི་ཕྱིར་ཞེ་ན།།བསམ་པ་དང་བློ་ཞན་པ་དང་།རྒྱ་རབ་ཏུ་ཆེན་པོ་དང་ལྡན་པའི་ཕྱིར་རོ།།བསམ་པ་དང་བློ་ཞན་པ་ནི་ཐེག་པ་གཉིས་ལ་རབ་ཏུ་བརྩོན་པ་རྣམས་ཀྱི་སྟེ།བདག་འབའ་aཞིག་གི་ཡུས་སུ་བྱེད་པའི་ཕྱིར་རོ།།རྒྱ་རབ་ཏུ་ཆེན་པོ་ནི་ཐེག་པ་ཆེན་པོ་ལ་
1210.	རབ་ཏུ་བརྩོན་པ་རྣམས་ཀྱི་སྟེ།།རང་དང་གཞན་གྱི་དོན་གྱི་སྐབས་ཡིན་པའི་ཕྱིར་རོ།།དེ་ཉིད་ཀྱི་ཕྱིར་བརྩོན་འགྲུས་དེ་ནི་གོ་རིམས་བཞིན་དུ་དོན་ཆུང་བ་དང་།།དོན་ཆེན་པོར་འདོད་aདེ།རང་གི་དོན་གྱི་ཡུས་སུ་བྱེད་པའི་ཕྱིར་དང་།རང་དང་གཞན་གྱི་དོན་གྱི་སྐབས་ཡིན་པའི་ཕྱིར་རོ།།བརྩོན་འགྲུས་ལྡན་པ་ལོངས་སྤྱོད་ཀྱིས་ཕམ་མེད།།བརྩོན་འགྲུས་ལྡན་པ་ཉོན་མོངས་ཀྱིས་ཕམ་མེད།།བརྩོན་aའགྲུས་ལྡན་པ་སྐྱོ་བས་ཕམ་པ་མེད།།བརྩོན་འགྲུས་ལྡན་པ་ཐོབ་པས་ཕམ་པ་མེད།།ཅེས་བྱ་བ་འདི་ནི་བར་དུ་གཅོད་པ་རྣམ་པ་བཞིའི་གཉེན་པོའི་དབྱེ་བ་སྟེ།།གང་གིས་སྦྱིན་པ་ལ་སོགས་པ་ལ་འཇུག་པར་མི་འགྱུར་བ་སྦྱིན་པ་ལ་སོགས་པའི་བར་དུ་aགཅོད་པ་ནི་རྣམ་པ་བཞི་སྟེ།།ལོངས་སྤྱོད་ལ་ཆགས་པ་ནི་དེ་ཀུན་ཏུ་འཛིན་པའི་ཕྱིར་རོ།།ཉོན་མོངས་པ་ནི་དེ་ཡོངས་སུ་གཅོད་
1211.	པ་ལ་ལྷག་པར་ཞེན་པའི་ཕྱིར་རོ།།སྐྱོ་བ་ནི་སྦྱིན་པ་ལ་སོགས་པ་ལ་སྦྱོར་བར་བརྩོན་པ་ལ་ཡོངས་སུ་སྐྱོ་བའི་ཕྱིར་རོ།།aཐོབ་པ་ནི་སྦྱིན་པ་ལ་སོགས་པ་ཅུང་ཟད་ཙམ་གྱིས་ཆོག་
1212.	པར་འཛིན་པའི་ཕྱིར་རོ།།དེ་དག་གི་གཉེན་པོའི་བྱེ་བྲག་གིས་
1213.	བརྩོན་འགྲུས་རྣམ་པ་འདི་བཞི་བཤད་དོ།།ཕན་ཚུན་རྣམ་པར་ངེས་པ་རྣམ་
1214.	པར་དབྱེ་བའི་ཚིགས་སུ་བཅད་པ།།ཕན་ཚུན་བསྡུས་aཕྱིར་རབ་དབྱེའི་ཕྱིར།།ཆོས་ཉིད་ཕྱིར་དང་རྒྱུ་མཚན་ཕྱིར།།ཕ་རོལ་ཕྱིན་དྲུག་རྣམ་ཀུན་ཏུ།།རྣམ་པར་ངེས་པར་ཤེས་པར་བྱ།།ཕན་ཚུན་བསྡུས་པའི་ཕྱིར་རྣམ་པར་ངེས་པ་ནི་མི་
1215.	འཇིགས་པའི་སྦྱིན་པས་ནི་ཚུལ་ཁྲིམས་དང་བཟོད་པ་aབསྡུས་ཏེ།འདི་ལྟར་དེ་གཉིས་ཀྱིས་མི་འཇིགས་པ་སྦྱིན་པར་བྱེད་དོ།།ཆོས་ཀྱི་སྦྱིན་པས་ནི་བསམ་གཏན་དང་ཤེས་རབ་དག་སྟེ།འདི་ལྟར་དེ་གཉིས་ཀྱིས་
1216.	ཆོས་སྦྱིན་པར་བྱེད་དོ།།གཉི་གས་ནི་བརྩོན་འགྲུས་ཏེ་འདི་ལྟར་དེས་གཉིས་ཀ་སྦྱིན་པར་aབྱེད་དོ།།དགེ་བའི་ཆོས་སྡུད་པའི་ཚུལ་ཁྲིམས་ཀྱིས་ནི་སྦྱིན་པ་ལ་སོགས་པ་ཐམས་ཅད་
1217.	བསྡུས་ཏེ།དེ་བཞིན་དུ་བཟོད་པ་ལ་སོགས་པ་
1218.	ཐམས་ཅད་བསྡུས་པ་ཡང་ཅི་རིགས་པར་སྦྱར་བར་བྱའོ།།རབ་ཏུ་དབྱེ་བས་རྣམ་པར་ངེས་པ་ནི།གཞན་aགྱི་རྒྱུད་ལ་ཚུལ་ཁྲིམས་ལ་སོགས་པ་འཇོག་པའི་ཕྱིར་སྦྱིན་པ་ནི་རྣམ་པ་དྲུག་སྟེ།སྦྱིན་པའི་སྦྱིན་པ་དང་།ཚུལ་ཁྲིམས་ཀྱི་སྦྱིན་པ་ནས་ཤེས་རབ་ཀྱི་སྦྱིན་པའི་པར་ཡིན་ནོ
1219.	།།ཆོས་ཉིད་ཀྱིས་རྣམ་པར་ངེས་པ་ནི་སྦྱིན་པ་ལ་སོགས་པའི་དོན་གང་དག་ལ་མདོ་aལ་སོགས་པ་སྣང་བ་གང་དག་ཡིན་པ་དང་།།མདོ་ལ་སོགས་པའི་ཆོས་གང་དག་ལ།སྦྱིན་པ་ལ་སོགས་པ་སྣང་བ་གང་དག་ཡིན་པ་དེ་དག་ནི་ཕན་ཚུན་བསྡུས་པ་ཡིན་པར་རིག་
1220.	པར་བྱའོ།།རྒྱུ་མཚན་གྱི་ཕྱིར་རྣམ་པར་ངེས་པ་ནི་སྦྱིན་པའི་
1221.	ཚུལ་aཁྲིམས་ལ་སོགས་པའི་རྒྱུ་མཚན་ཡིན་ཏེ།།ལོངས་སྤྱོད་ལ་མི་ལྟ་ན་ཚུལ་ཁྲིམས་ལ་སོགས་པ་ལ་འཇུག་པའི་ཕྱིར་རོ།།ཚུལ་ཁྲིམས་ཀྱང་སྦྱིན་པ་ལ་སོགས་པའི་རྒྱུ་མཚན་ཡིན་ཏེ།དགེ་སློང་གི་སྡོམ་པ་ཡང་དག་པར་བླངས་ན་ཡོངས་སུ་འཛིན་པ་aཐམས་ཅད་གཏོང་བའི་ཕྱིར་དང་།།ཚུལ་ཁྲིམས་ལ་གནས་ན་བཟོད་པ་ལ་སོགས་པ་དང་ལྡན་པའི་ཕྱིར་རོ།།དགེ་བའི་ཆོས་སྡུད་པའི་ཚུལ་ཁྲིམས་ཡང་དག་པར་བླངས་པ་ནི།སྦྱིན་པ་ལ་སོགས་པ་ཐམས་ཅད་ཀྱི་རྒྱུ་མཚན་ཡིན་ཏེ།དེ་བཞིན་དུ་aབཟོད་པ་ལ་སོགས་པ་ཕན་ཚུན་གྱི་རྒྱུ་མཚན་གྱི་དངོས་པོ་ཡིན་པ་ཡང་ཅི་རིགས་པར་སྦྱར་བར་བྱའོ།།བསྡུ་བའི་དངོས་པོ་རྣམ་པར་དབྱེ་བའི་ཚིགས་སུ་བཅད་པ་བདུན་སྟེ།བསྡུ་བའི་དངོས་པོ་བཞི་ནི།སྦྱིན་པ་དང་།སྙན་པར་སྨྲ་བ་ཉིད་དང་།དོན་aསྤྱོད་པ་ཉིད་དང་།།དོན་མཐུན་པ་ཉིད་དོ
1222.	།།དེ་ལ།སྦྱིན་མཚུངས་དེ་སྟོན་ལེན་འཇུག་དང་།།བདག་ཉིད་རྗེས་སུ་འཇུག་རྣམས་ཀྱིས།།སྙན་པར་སྨྲ་དང་དོན་སྤྱོད་དང་།།དོན་མཐུན་ཉིད་དུ་འདོད་པ་ཡིན།།སྦྱིན་པ་ནི་མཚུངས་aཔར་འདོད་དེ།ཕ་རོལ་ཏུ་ཕྱིན་པ་དག་གི་སྐབས་ནས་ཇི་སྐད་དུ་བཤད་པ་ལྟ་བུ་ཡིན་ནོ།།སྙན་པར་སྨྲ་བ་ནི་དེ་སྟོན་པ་ཡིན་ནོ།།དོན་སྤྱོད་པ་ནི།དེ་ཡང་དག་པར་ལེན་དུ་འཇུག་པའོ།།དེ་ཞེས་བྱ་བའི་སྒྲས་ནི་ཕ་རོལ་ཏུ་ཕྱིན་པ་རྣམས་བཟུང་aསྟེ།ཕ་རོལ་ཏུ་ཕྱིན་པ་སྟོན་པ་དང་།ཕ་རོལ་ཏུ་ཕྱིན་པ་ཡང་དག་པར་ལེན་དུ་འཇུག་པ་ཞེས་བྱ་བའི་ཐ་ཚིག་གོ།།དོན་མཐུན་པ་ཉིད་ནི་གང་ལ་གཞན་ཡང་དག་པར་ལེན་དུ་འཇུག་པ་དེ་ལ་བདག་ཉིད་རྗེས་སུ་འཇུག་པའོ།།ཡང་ཅིའི་ཕྱིར་བསྡུ་བའི་དངོས་པོ་aབཞིར་འདོད་ཅེ་ན།འདི་ནི་གཞན་དག་ལ།།ཕན་པར་བྱེད་པའི་ཐབས་དང་ནི།།འཛིན་པར་བྱེད་དང་འཇུག་བྱེད་དང་།།དེ་བཞིན་རྗེས་སུ་འཇུག་བྱེད་པ།།བསྡུ་བའི་དངོས་པོ་བཞིར་ཤེས་བྱ།།སྦྱིན་པ་ནི་ཕན་པར་བྱེད་པའི་ཐབས་ཏེ།།ཟང་ཟིང་གི་སྦྱིན་པས་ལུས་ལ་ཕན་པ་བསྐྱེད་
1223.	aཔའི་ཕྱིར་རོ།།སྙན་པར་སྨྲ་བ་ནི་འཛིན་པར་བྱེད་པ་སྟེ།བྱེ་བྲག་ཏུ་མི་ཤེས་པ་དང་།།ཐེ་ཚོམ་ཟ་བར་དོན་འཛིན་དུ་འཇུག་པའི་ཕྱིར་རོ།།དོན་སྤྱོད་པ་ནི་འཇུག་པར་བྱེད་པ་སྟེ།དགེ་བ་ལ་འཇུག་པར་བྱེད་པའི་ཕྱིར་རོ།།དོན་མཐུན་པ་ནི་རྗེས་སུ་འཇུག་པར་བྱེད་པ་སྟེ།ཡང་དག་པར་ལེན་aདུ་འཇུག་པར་བྱེད་པ་པོ་ནི་ཇི་སྐད་སྨྲས་པ་དེ་བཞིན་བྱེད་པ་ཡིན་ནོ་ཞེས་བྱ་བར་རིག་ནས་དེས་དགེ་བ་གང་ལ་གཞན་དག་བཅུག་
1224.	པ་དེ་ལ་རྗེས་སུ་འཇུག་པ་ཡིན་ནོ།།དང་པོས་སྣོད་འགྱུར་དངོས་པོ་སྟེ།།གཉིས་པ་ཡིས་ནི་མོས་པ་ཡིན།།གསུམ་པ་ཡིས་ནི་སྒྲུབ་པ་སྟེ།།བཞི་པས་རྣམ་པར་aཔར་སྦྱོང་བའོ།།ཟང་ཟིང་གི་སྦྱིན་བས[་པས]ནི་སྣོད་དུ་རུང་བར་འགྱུར་ཏ།ཆོས་ཉན་དུ་བཏུབ་པར་བྱེད་པའི་ཕྱིར་རོ།།སྙན་པར་སྨྲ་བས་ནི་ཆོས་དེ་ལ་མོས་པར་བྱེད་དེ།།དེའི་དོན་བྱེ་བྲག་ཏུ་ཤེས་པར་བྱེད་པ་དང་།།ཐེ་ཚོམ་
1225.	གཅོད་པའི་ཕྱིར་རོ།།དོན་སྤྱོད་པས་ནི་ཆོས་བཞིན་དུ་སྒྲུབ་བར[་པར]aབྱེད་དོ།།དོན་མཐུན་པས་ཡུན་རིང་པོར་སྒྲུབ་པའི་ཕྱིར་སྒྲུབ་པ་དེ་རྣམ་པར་སྦྱོང་བར་བྱེད་དེ།འདི་ནི་བསྡུ་བའི་དངོས་པོ་རྣམས་ཀྱི་ལས་ཡིན་ནོ།།ཟང་ཟིང་དང་ནི་ཆོས་ཀྱིས་ཏེ།།དམིགས་པའི་ཆོས་ལ་སོགས་པ་ཡིས།།བསྡུ་
1226.	བ་གཉིས་ཀྱི་སྒོ་ནས་ནི།།བསྡུ་བའི་དངོས་པོ་བཞིར་aའདོད་དོ།།གང་ཡང་བཅོམ་ལྡན་འདས་ཀྱིས་ཟང་ཟིང་གིས་བསྡུ་བ་དང་།ཆོས་ཀྱིས་བསྡུ་བ་དང་།བསྡུ་བ་གཞན་གཉིས་གསུངས་པ་དེ་དག་གིས་བསྡུ་བའི་དངོས་པོ་བཞི་པོ་
1227.	འདི་དག་ཁོ་ན་བསྡུས་ཏེ།།དང་པོ་ནི་ཟང་ཟིང་གིས་
1228.	བསྡུ་བས་སོ།།ལྷག་མ་རྣམས་ནི་aཆོས་ཀྱིས་
1229.	བསྡུ་བས་སོ།།དེ་དག་ཀྱང་ཆོས་རྣམ་པ་གསུམ་པོ་དམིགས་པའི་ཆོས་དང་།སྒྲུབ་པའི་ཆོས་དང་དེ་
1230.	རྣམ་པར་སྦྱོང་བའི་ཆོས་དང་གོ་རིམས་བཞིན་ནོ།།རྣམ་པའི་དབྱེ་བའི་སྒོ་ནས་ནི།།བསྡུ་བ་དམན་དང་འབྲིང་དང་མཆོག།ཕལ་ཆེར་དོན་མེད་དོན་ཡོད་དང་།།རྣམ་ཀུན་དོན་aཡོད་ཤེས་པར་བྱ།འདི་ནི་བསྡུ་བའི་རྣམ་པའི་རབ་ཏུ་དབྱེ་བའོ།།དེ་ལ་བྱང་ཆུབ་སེམས་དཔའ་རྣམས་ཀྱི་བསྡུ་བ་དམན་པ་དང་།འབྲིང་དང་།མཆོག་ནི་ཐེག་པ་གསུམ་ལ་རབ་ཏུ་ཞུགས་པ་དག་ལ་རིག་པར་བྱ་སྟེ་གོ་རིམས་བཞིན་ནོ།།ཕལ་ཆེར་དོན་མེད་བ[་པ]ནི་མོས་པས་སྤྱོད་པའི་aས་ལའོ།།ཕལ་ཆེར་དོན་ཡོད་པ་ནི་ས་ལ་ཞུགས་པ་རྣམས་ཀྱིའོ།།རྣམ་པ་ཐམས་ཅད་དུ་དོན་ཡོད་པ་ནི་ས་བརྒྱད་པ་ལ་སོགས་པ་ལ་སྟེ།སེམས་ཅན་གྱི་དོན་གདོན་མི་ཟ་བར་འགྲུབ་པའི་ཕྱིར་རོ།།འཁོར་སྡུད་པ་དང་ལྡན་པ་རྣམས།།ཚུལ་འདི་ལ་ནི་ཡང་དག་བརྟེན།།ཀུན་གྱི་
1231.	དོན་ཀུན་aསྒྲུབ་
1232.	བྱེད་ཅིང་།།ཐབས་བཟང་ཡིན་པར་རབ་ཏུ་བསྔགས།།སུ་དག་འཁོར་སྡུད་པ་ལ་ཞུགས་པ་དེ་དག་ཐམས་ཅད་ཀྱིས་ནི་འདི་ལྟ་སྟེ།བསྡུ་བའི་དངོས་པོ་བཞིའི་ཐབས་ཁོ་ན་ལ་ཡང་དག་པར་བརྟེན་ཏེ།འདི་ལྟར་འདི་ནི་ཐམས་ཅད་ཀྱི་དོན་
1233.	ཀུན་འགྲུབ་པར་བྱེད་པ་དང་།ཐབས་བཟང་པོ་ཡིན་aཔར་སངས་རྒྱས་རྣམས་ཀྱིས་རབ་ཏུ་བསྔགས་སོ།།བསྡུས་དང་སྡུད་པར་འགྱུར་བ་དང་།།གང་དག་ད་ལྟར་སྡུད་བྱེད་པ།།དེ་ཀུན་དེ་འདྲ་དེ་ལྟ་བས།།འདི་ནི་སེམས་ཅན་སྨིན་བྱེད་ལམ།།འདིས་ནི་སེམས་ཅན་
1234.	ཐམས་ཅད་ཡོངས་སུ་སྨིན་པར་བྱ་བ་ལ་བསྡུ་བའི་དངོས་པོ་བཞི་
1235.	དུས་གསུམ་དུ་ཡང་བགྲོད་པ་གཅིག་aཔའི་ལམ་ཉིད་ཡིན་པར་སྟོན་ཏེ།ལམ་གཞན་མེད་པའི་ཕྱིར་རོ།།དེ་ལྟར་རྟག་ཏུ་ལོངས་སྤྱོད་མ་ཆགས་བློ།།ཞི་སྡོམ་
1236.	བརྩོན་པའི་ཕ་རོལ་ཕྱིན་གནས་བདག།སྲིད་ཡུལ་མཚན་མ་རྣམ་པར་མི་རྟོག་པ།།དེ་ནི་སེམས་ཅན་ཚོགས་
1237.	སྡུད་བྱེད་པ་ཡིན།འདིས་ནི་ཇི་སྐད་དུ་བཤད་པའི་aཕ་རོལ་ཏུ་ཕྱིན་པ་དྲུག་ལ་གནས་པའི་བྱང་ཆུབ་སེམས་དཔའི་བསྡུ་བའི་དངོས་པོའི་སྦྱོར་བ་སྟོན་ཏེ།ཕ་རོལ་ཏུ་ཕྱིན་པ་དག་དང་།བསྡུ་བའི་དངོས་པོ་དག་གིས་གོ་རིམས་བཞིན་དུ་རང་དང་གཞན་གྱི་དོན་སྒྲུབ་པའི་ཕྱིར་རོ།།ཕ་རོལ་ཏུ་ཕྱིན་པའི་སྐབས་རྫོགས་སོ།།།སངས་རྒྱས་aལ་མཆོད་པའི་རྣམ་པར་དབྱེ་བའི་ཚིགས་སུ་བཅད་པ་རྣམ་པ་བདུན་ཏེ།རབ་དང་སེམས་དང་ལྡན་པ་ཡིས།།ཚོགས་གཉིས་རྫོགས་པར་བྱ་བའི་ཕྱིར།།སངས་རྒྱས་རྣམས་ལ་གོས་སོགས་ཀྱིས།།མངོན་སུམ་མངོན་སུམ་མིན་པར་མཆོད།།སངས་རྒྱས་aའབྱུང་བ་དོན་ཡོད་པར།།སྨོན་ལམ་དང་ནི་ལྡན་པ་ཡི།།གསུམ་པོ་དམིགས་པར་མི་བྱེད་པ།།སངས་རྒྱས་མཆོད་པ་རྫོགས་པ་ཡིན།།སེམས་ཅན་དག་ནི་ཚད་མེད་པ།།ཡོངས་སུ་སྨིན་པར་བྱེད་པ་གཞན།།རྫས་དང་སེམས་ཀྱི་སྒོ་ནས་གཞན།།མོས་པ་དང་ནི་སྨོན་པ་དང་།།aབརྩེ་དང་བཟོད་པ་དག་དང་ནི།།ཡང་དག་སྤྱོད་པའི་སྒོ་དང་ནི།།གཞི་ལ་གཏོད་དང་རྟོགས་པ་དང་།།གྲོལ་དང་དེ་བཞིན་ཉིད་ཀྱིས་གཞན།།དེ་ལྟར་ན་ཚིགས་སུ་བཅད་པ་འདི་བཞིས་ནི།།རྒྱུ་མཚན་དང་ནི་ཡོངས་བསྔོ་དང་།།རྟེན་དང་དངོས་དང་
1238.	རྒྱུ་དང་ནི།།ཡེ་ཤེས་དང་ནི་ཞིང་དག་aདང།།གནས་ཀྱི་མཆོད་པ་རབ་བསྟན་པར།།རིག་པར་བྱ་སྟེ།དེ་ལ་རྒྱུ་མཚན་ནི་རབ་ཏུ་དང་བ་དང་ལྡན་པའི་སེམས་སོ།།ཡོངས་སུ་བསྔོ་བ་ནི།བསོད་ནམས་དང་ཡེ་ཤེས་ཀྱི་
1239.	ཚོགས་ཡོངས་སུ་རྫོགས་པར་བྱེད་པའོ།།རྟེན་ནི་མངོན་སུམ་དང་ལྐོག་ཏུ་གྱུར་པའི་སངས་རྒྱས་རྣམས་སོ།།དངོས་aཔོ་ནི་གོས་ལ་སོགས་པའོ།།རྒྱུ་ནི་བདག་ལ་སངས་རྒྱས་འབྱུང་བ་དོན་ཡོད་པར་གྱུར་ཅིག་ཅེས་སྔོན་སྨོན་པའོ།།ཡེ་ཤེས་ནི་མཆོད་པར་བྱེད་པ་དང་།མཆོད་པར་བྱ་བ་དང་།མཆོད་པ་མི་དམིགས་པའི་ཕྱིར་རྣམ་པར་མི་རྟོག་པའོ།།ཞིང་ནི་སེམས་ཅན་ཚད་མེད་པ་རྣམས་ཏེ།དེ་ཡོངས་སུ་སྨིན་aཔར་བྱ་བའི་ཕྱིར།དེ་དག་གིས་དེ་ལ་རབ་ཏུ་སྦྱོར་
1240.	བས་དེ་དག་ལ་དེ་བཏབ་པའི་
1241.	ཕྱིར་རོ།།གནས་ནི་རྫས་དང་སེམས་ཏེ།དེ་ལ་རྫས་ལ་བརྟེན་ནས་མཆོད་པ་ནི་གོས་ལ་སོགས་པའོ།།སེམས་ལ་བརྟེན་ནས་མཆོད་པ་ནི་རོ་མྱང་བ་དང་།རྗེས་སུ་ཡི་
1242.	རང་བ་དང་།མངོན་པར་དགའ་བའི་ཡིད་ལ་བྱེད་aཔ་དག་དང་།མོས་པ་ལ་སོགས་པ་ཇི་སྐད་དུ་བཤད་པ་འདི་ལྟ་སྟེ།ཐེག་པ་ཆེན་པོ་ལ་མོས་པ་དང་
1243.	།བྱང་ཆུབ་ཏུ་སེམས་བསྐྱེད་པ་སྟེ།འདིར་ཚིགས་སུ་བཅད་པ་སྦྱར་བའི་ངོར་སྨོན་ལམ་ཉིད་སྨོན་པར་བཤད་པ་དང་།སེམས་ཅན་ལ་བརྩེ་བ་དང་།དཀའ་བ་སྤྱོད་བའི་སྡུག་བསྔལ་aབཟོད་པ་དང་།ཕ་རོལ་ཏུ་ཕྱིན་པ་ཡང་དག་པར་སྤྱོད་པ་དང་།ཆོས་ལ་ཚུལ་བཞིན་ཡིད་ལ་བྱེད་པའི་སྒོ་ནས་ཏེ།།དེ་ནི་ཕྱིན་ཅི་མ་ལོག་པའི་ཕྱིར་གཞི་ལ་གཏོད་
1244.	པ་ཡིན་ནོ།།ཡང་དག་པའི་ལྟ་བའི་སྒོ་ནས་ནི་མཐོང་བའི་ལམ་
1245.	ལ་སྟེ།དེ་ནི་ཡང་དག་པ་ཇི་ལྟ་བ་བཞིན་དུ་རྟོགས་
1246.	པའི་ཕྱིར་aགཞི་
1247.	རྟོགས་པ་ཡིན་ནོ།།རྣམ་པར་གྲོལ་བའི་སྒོ་ནས་ནི་ཉོན་མོངས་པ་ལས་རྣམ་པར་གྲོལ་བའི་ཕྱིར་ཉན་ཐོས་རྣམས་ཀྱི་ཡིན་ནོ།།དེ་བཞིན་ཉིད་ཀྱི་སྒོ་ནས་བྱང་ཆུབ་ཆེན་པོ་འཐོབ་སྟེ།འདི་ནི་མཆོད་པའི་རྣམ་པའི་དབྱེ་བ་ཡིན་ནོ།།རྒྱུ་དང་འབྲས་བུ་ཉིད་དང་ནི།།བདག་ཉིད་དང་ནི་གཞན་aདག་དང་།།རྙེད་དང་བཀུར་སྟི་ཉིད་དང་ནི།།སྒྲུབ་པའི་སྒོ་ནས་དེ་རྣམ་གཉིས།།མཆོད་པ་ཆུང་དང་ཆེན་པོ་དེ།།ང་རྒྱལ་བཅས་དང་ང་རྒྱལ་མེད།།སྦྱོར་དང་འགྲོ་བ་ཉིད་དང་ནི།།སྨོན་པའི་སྒོ་ནས་དེར་འདོད་དོ།།ཞེས་བྱ་བ་འདི་ནི་དུས་ལ་སོགས་པའི་དབྱེ་བས་རྣམ་པའི་དབྱེ་བ་གཞན་ཡིན་aཏེ།དེ་ལ་རྒྱུ་ནི་འདས་པའོ།།འབྲས་བུ་ནི་ད་ལྟར་བྱུང་བའོ།།རྒྱུ་ནི་ད་ལྟར་བྱུང་བའོ།།འབྲས་བུ་ནི་མ་འོངས་པའོ།།དེ་ལྟར་ན་རྒྱུ་དང་འབྲས་བུའི་སྒོ་ནས་འདས་པ་དང་།མ་འོངས་པ་དང་།ད་ལྟར་བྱུང་བར་རིག་
1248.	པར་བྱའོ།།བདག་ཉིད་ཅེས་བྱ་བ་ནི་ནང་གིའོ།།གཞན་aདག་ཅེས་བྱ་བ་ནི་ཕྱིའིའོ།།རྙེད་པ་དང་བཀུར་སྟི་ནི་རགས་པའོ།།སྒྲུབ་པ་ནི་ཕྲ་བའོ།།ཆུང་ངུ་ནི་དམན་པའོ།།ཆེན་པོ་ནི་གྱ་ནོམ་པའོ།།ཡང་ང་རྒྱལ་དང་བཅས་པ་ནི་དམན་པའོ།།ང་རྒྱལ་མེད་པ་ནི་གྱ་ནོམ་པ་སྟེ།འཁོར་གསུམ་དུ་རྣམ་པར་མི་རྟོག་པའི་ཕྱིར་རོ།།དུས་གཞན་aན་སྦྱར་བར་བྱ་བ་ནི་རིང་བའོ།།དེའི་དུས་ན་སྦྱར་བར་བྱ་བ་ནི་ཉེ་བའོ།།འགྲོ་བ་རྣམ་པར་ཆད་པ་ནི་མི་
1249.	རིང་བའོ།།དེ་མ་ཐག་པའི་ནི་ཉེ་བའོ།།ཡང་མཆོད་པ་གང་ཞིག་ཚེ་ཕྱི་མ་ལ་སྦྱར་བར་སྨོན་ལམ་འདེབས་པ་དེ་ནི་རིང་བའོ།།གང་ཞིག་བྱ་བར་སྨོན་ལམ་འདེབས་
1250.	པ་དེ་ནི་ཉེ་བའོ།།aཡང་སངས་རྒྱས་ལ་མཆོད་པའི་མཆོག་གང་ཡིན་པར་རིག་པར་བྱ་ཞེ་ན།།རང་གི་སེམས་ཀྱིས་སངས་རྒྱས་རྣམས་མཆོད་པ།།ཆོས་ལ་མོས་དང་བསམ་དང་དབང་འབྱོར་དང་།།རྣམ་པར་མི་རྟོག་ཐབས་ཡོངས་བཟུང་བ་དང་།།ཀུན་དང་དོན་གཅིག་ཉིད་ལ་འཇུག་པས་མཆོག།aཅེས་བྱ་བ་སྨོས་ཏེ།རྣམ་པ་
1251.	ལྔས་རང་གི་
1252.	སེམས་ཀྱིས་སངས་རྒྱས་རྣམས་ལ་
1253.	མཆོད་པ་མཆོག་ཏུ་རིག་པར་བྱའོ།།འདི་ལྟ་སྟེ་མཆོད་པ་དང་ལྡན་པའི་ཐེག་པ་ཆེན་པོའི་ཆོས་ལ་མོས་པ་དང་།བསམ་པ་སྟེ།བསམ་པ་དགུ་པོ་རོ་མྱང་བ་དང་།རྗེས་སུ་ཡི་རང་བ་དང།aམངོན་པར་དགའ་བའི་བསམ་པ་དག་དང་།ངོམས་
1254.	མི་ཤེས་པ་དང་།རྒྱ་ཆེན་པོ་དང་།དགའ་བ་དང་།ཕན་པ་དང་།མ་གོས་པ་དང་།དགེ་བའི་བསམ་པ་གང་དག་ཕ་རོལ་ཏུ་ཕྱིན་པ་སྒོམ་
1255.	པ་ལས་བསྟན་པ་རྣམས་དང་།དབང་འབྱོར་བ་ཉིད་དེ
1256.	།ནམ་མཁའ་མཛོད་ལ་སོགས་པའི་ཏིང་ངེ་aའཛིན་དང་།རྣམ་པར་མི་རྟོག་པའི་ཡེ་ཤེས་ཀྱིས་
1257.	ཐབས་ཡོངས་སུ་བཟུང་བ་དང་།བྱང་ཆུབ་སེམས་དཔའ་ཆེན་པོ་ཐམས་ཅད་དང་།དོན་གཅིག་པ་ཉིད་ལ་འཇུག་པའི་སྒོ་ནས་ཏེ།དོན་ཐམས་ཅད་ནི་འདྲེས་པ་ཉེ་བར་འདྲེས་པ་ཡིན་པའི་ཕྱིར་རོ།།དགེ་བའི་བཤེས་གཉེན་ལ་བརྟེན་པ་རྣམ་པར་དབྱེ་aབའི་ཚིགས་སུ་བཅད་པ་བདུན་ཏེ།དེ་ལ་ཚིགས་སུ་བཅད་པ་ཕྱེད་དང་ལྔས་ནི།།བསྟེན་པ་རྟེན་
1258.	དང་གཞི་དང་ནི།།རྒྱུ་མཚན་དང་ནི་ཡོངས་བསྔོ་དང་།།རྒྱུ་དང་ཡེ་ཤེས་ཞིང་དག་དང་།།གནས་ཀྱི་སྒོ་ནས་རབ་ཏུ་བསྟན།།བཤེས་
1259.	གཉེན་དུལ་བ་ཞི་ཞིང་ཉེར་ཞི་བ།།ཡོན་ཏན་ལྷག་པ་བརྩོན་བཅས་aལུང་གིས་ཕྱུག།དེ་ཉིད་རབ་ཏུ་རྟོགས་པ་སྨྲ་མཁས་ལྡན།།བརྩེ་བའི་བདག་ཉིད་སྐྱོ་བ་སྤངས་ལ་བསྟེན
1260.	།།བསྟེན་པའི་རྟེན་ནི་ཡོན་ཏན་དེ་ལྟ་བུ་དང་ལྡན་པའི་བཤེས་གཉེན་ཡིན་ཏེ།དུལ་བ་ནི་ཚུལ་ཁྲིམས་དང་ལྡན་པའི་ཕྱིར་དབང་པོ་དུལ་བས་སོ།།ཞི་བ་ནི་ཏིང་ངེ་འཛིན་དང་ལྡན་པའི་ཕྱིར་སེམས་aནང་དུ་ཞི་བར་གནས་པས་སོ།།ཉེ་བར་ཞི་བ་ནི་ཤེས་རབ་དང་ལྡན་པའི་ཕྱིར་ཉོན་མོངས་པ་ཉེ་བར་གནས་པ་ཉེ་བར་ཞི་བས་སོ།།ཡོན་ཏན་ལྷག་པ་
1261.	ནི་མཉམ་པའམ་ཆུང་བ་མ་ཡིན་པའོ།།བརྩོན་པ་དང་བཅས་པ་ནི།གཞན་གྱི་དོན་ལ་གཡེལ་བ་མ་ཡིན་པའོ།།ལུང་གིས་ཕྱུག་པ་ནི་ཐོས་པ་aཉུང་ངུ་མ་ཡིན་པའོ།།དེ་ཁོ་ན་ཉིད་རབ་ཏུ་རྟོགས་
1262.	པ་ནི་དེ་ཁོ་ན་ཉིད་ཁོང་དུ་ཆུད་པའི་ཕྱིར་རོ།།སྨྲ་མཁས་པ་དང་ལྡན་པ་ནི་སྨྲ་མཁས་པ་དང་ལྡན་པའོ།།བརྩེ་བའི་བདག་ཉིད་ནི་ཟང་ཟིང་གི་སེམས་མེད་པའི་ཕྱིར་རོ།།སྐྱོ་བ་སྤངས་པ་ནི་རྟག་ཏུ་ཆོས་སྟོན་པའི་ཕྱིར་རོ།།བཀུར་སྟི་རྙེད་པ་དག་aདང་རིམ་གྲོ་དང་།།སྒྲུབ་པའི་སྒོ་ནས་བཤེས་གཉེན་བསྟེན་པར་བྱ།།ཞེས་བྱ་བ་ནི།རྟེན་བཞི་
1263.	དེ་བཞིན་བློ་ལྡན་ཆོས་ལ་ནི།།ཤེས་བསམ་དུས་སུ་འདུད་པས་བཤེས་གཉེན་བགྲོད།།ཅེས་བྱ་བ་ནི་རྒྱུ་མཚན་རྣམས་
1264.	པ་གསུམ་སྟེ།ཀུན་ཤེས་པར་འདོད་པ་ཉིད་དང་།དུས་ཤེས་པ་ཉིད་aདང་།ང་རྒྱལ་མེད་པ་ཉིད་དོ།།དེ་ནི་བསྙེན་བཀུར་རྙེད་ལ་འདོད་པ་མེད།།བསྒྲུབ་པར་བྱ་ཕྱིར་དེ་ཡོངས་སྔོ་
1265.	བར་བྱེད།།ཅེས་བྱ་བ་ནི་ཡོངས་སུ་བསྔོ་བ་སྟེ།སྒྲུབ་པའི་དོན་དུ་རྟེན་གྱིས་
1266.	རྙེད་པ་དང་བཀུར་སྟིའི་དོན་དུ་ནི་མ་ཡིན་ནོ།།བསྟན་པ་ཇི་སྐད་བསྟན་པ་སྒྲུབ་པ་དེས།།དེ་ཡི་སེམས་ནི་ཡང་དག་aམགུ་བར་བྱེད།།ཅེས་བྱ་བ་ནི་བསྟན་
1267.	པའི་རྒྱུ་ནི་ཇི་སྐད་བསྟན་པ་བཞིན་དུ་སྒྲུབ་པ་ཡིན་ཏེ།དེས་དེའི་སེམས་མགུ་བར་འགྱུར་བའི་ཕྱིར་རོ།།ཐེག་པ་གསུམ་ལ་མཁས་པ་བློས་རྟོགས་ནས།།རང་གི་ཐེག་པ་བསྒྲུབ་
1268.	པར་བྱ་ཕྱིར་འབད།།ཅེས་བྱ་བ་ལ་ཡེ་ཤེས་ནི་ཐེག་པ་གསུམ་ལ་མཁས་པ་ཡིན་ནོ།།aསེམས་ཅན་ཚད་མེད་ཡོངས་
1269.	སྨིན་བྱ་ཕྱིར་དང་།།ཞིང་དག་པ་ཡང་སྦྱང་བར་བྱ་བའི་ཕྱིར།།ཞེས་བྱ་བ་ནི་དེ་བསྟེན་པའི་ཞིང་རྣམ་པ་གཉིས་ཏེ།སེམས་ཅན་ཚད་མེད་པ་དང་སངས་རྒྱས་ཀྱི་ཞིང་ཡོངས་སུ་དག་པ་སྟེ།གོང་དུ་གནས་ནས་ཆོས་ཐོས་པ་དེ་དག་ལ་
1270.	འཇོག་པའི་ཕྱིར་རོ།།དེ་ཆོས་བགོ་སྐལ་aལ་སྤྱོད་ཡོན་ཏན་ལྡན།།བཤེས་གཉེན་རབ་ཏུ་བརྟེན་
1271.	བྱ་ཟང་ཟིང་མིན།།ཞེས་བྱ་བ་ནི་བསྟེན་
1272.	པའི་གནས་ཡིན་ཏེ།ཆོས་ཀྱི་བགོ་སྐལ་ལ་སྤྱོད་པ་ལ་བརྟེན་ནས་དགེ་བའི་བཤེས་གཉེན་ལ་བརྟེན་པར་བྱའི།ཟང་ཟིང་གི་བགོ་སྐལ་ལ་སྤྱོད་པ་ལ་ནི་མ་ཡིན་ནོ།།འདི་མན་ཆད་ཚིགས་སུ་བཅད་པ་ཕྱེད་aདང་གཉིས་ཀྱིས་ནི་བསྟན་
1273.	པའི་རྣམ་པའི་དབྱེ་བ་རིག་པར་བྱ་སྟེ།བློ་དང་ལྡན་པ་རྒྱུ་དང་འབྲས་བུ་དང་།།ཆོས་སྒོ་རྗེས་འགྲོ་ཕྱིར་དང་ཐོས་མཉམ་དང་།།སེམས་ཀྱི་
1274.	རྣལ་འབྱོར་ང་རྒྱལ་བཅས་པ་དང་།ང་རྒྱལ་མེད་ཡིད་ལྡན་པས་བཤེས་གཉེན་བསྟེན།།དེ་ལ་བློ་དང་ལྡན་པ་རྒྱུ་དང་འབྲས་བུ་དང་།།aཞེས་བྱ་བ་ནི་འདས་པ་ལ་སོགས་པར་དབྱེ་བ་སྟེ་སྔ་མ་བཞིན་ནོ།།ཆོས་སྒོ་རྗེས་འགྲོ་ཕྱིར་
1275.	དང་ཞེས་བྱ་བ་ནི།ནང་དང་ཕྱིའི་བྱེ་བྲག་གིས་ནི་ཆོས་ཀྱི་སྒོའི་རྗེས་སུ་འགྲོ་བ་ནི་ཆོས་ཀྱི་སྒོའི་རྒྱུན་ནོ།།ཕྱི་ནི་ཕྱི་རོལ་ལོ།།ཐོས་པ་མཉན་པ་དང་།སེམས་ཀྱི་རྣལ་འབྱོར་ཞེས་བྱ་བ་ནི་རགས་པ་དང་ཕྲ་བའི་དབྱེ་aབ་སྟེ་མཉན་པ་ནི་རགས་པའོ།།བསམ་པ་དང་སྒོམ་
1276.	པ་ནི་ཕྲ་བ་སྟེ།དེ་ཉིད་སེམས་ཀྱི་རྣལ་འབྱོར་ཡིན་ནོ།།ང་རྒྱལ་བཅས་པ་དང་།ང་རྒྱལ་
1277.	མེད་པའི་ཡིད་དང་ལྡན་པས་ཞེས་བྱ་བ་ནི་དམན་པ་དང་།གྱ་ནོམ་པའི་དབྱེ་བའོ།།བློ་ལྡན་འགྲོ་དང་སྦྱར་
1278.	བ་དང་།།སྨོན་པའི་སྒོ་aནས་དགེ་བཤེས་བསྟན
1279.	།།ཞེས་བྱ་བ་ནི་རིང་བ་དང་།ཉེ་བའི་དབྱེ་བ་སྟེ།སྔ་མ་བཞིན་དུ་སྦྱར་བར་བྱའོ།།བསྟན་
1280.	པའི་མཆོག་གང་ཞེ་ན།ཚིགས་སུ་བཅད་པ་བདུན་པ་སྟེ
1281.	།།རང་གི་སེམས་ཀྱིས་
1282.	བཤེས་གཉེན་མཆོག་བསྟེན་པ།།ཆོས་ལ་མོས་དང་བསམ་དང་དབང་འབྱོར་དང་།།aརྣམ་པར་མི་རྟོག་ཐབས་ཡོངས་བཟུང་བ་དང་།།ཀུན་ནས་
1283.	དོན་གཅིག་ཉིད་ལ་འཇུག་པས་མཆོག།ཅེས་བྱ་བ་ནི་
1284.	སྔ་མ་བཞིན་ནོ།།ཚད་མེད་པ་རྣམ་པར་དབྱེ་བའི་ཚིགས་སུ་བཅད་པ་བཅུ་གཉིས་ཏེ།བརྟན་
1285.	པའི་ཚངས་པའི་མི་མཐུན་སྤངས།།རྣམ་པར་མི་རྟོག་ཡེ་ཤེས་ལྡན།།དམིགས་པ་རྣམ་aཔ་གསུམ་ལ་འཇུག།སེམས་ཅན་རྣམས་ནི་ཡོངས་སྨིན་བྱེད།།ཚངས་པའི་གནས་པ་ནི་ཚད་མེད་པ་བཞི་སྟེ།བྱམས་པ་དང་།སྙིང་རྗེ་དང་།དགའ་བ་དང་།བཏང་སྙོམས་སོ།།བྱང་ཆུབ་སེམས་དཔའ་དེ་དག་ཀྱང་མཚན་ཉིད་བཞིར་རིག་པར་བྱ་སྟེ།མི་མཐུན་པའི་ཕྱོགས་སྤངས་པ་aདང།གཉེན་པོའི་ཁྱད་པ་
1286.	དང་ལྡན་པ་དང་།དམིགས་པ་རྣམ་པ་གསུམ་ལ་འཇུག་པའི་ཕྱིར་འཇུག་པའི་ཁྱད་པར་ཏེ།འདི་ལྟར་དེ་དག་ནི་སེམས་ཅན་ལ་དམིགས་པ་དང་།ཆོས་ལ་དམིགས་པ་དང་།དམིགས་པ་མེད་པའོ།།ལས་ཀྱི་ཁྱད་པར་ནི།སེམས་ཅན་ཡོངས་སུ་སྨིན་པར་aབྱེད་པའི་ཕྱིར་རོ།།
1287.	སེམས་ཅན་དང་།ཆོས་ལ་དམིགས་པ་དག་ཀྱང་སེམས་ཅན་གྱི་རིས་སམ།ཆོས་གང་ལ་འཇུག།དམིགས་པ་མེད་པ་དག་ཀྱང་དམིགས་པ་གང་ལ་འཇུག་ཅེ་ན།བརྟན་པ་རྣམས་ཀྱི་དེ་དག་བདེ་འདོད་དང་།།སྡུག་བསྔལ་གྱིས་ཉམ་
1288.	ཐག་དང་བདེ་བ་དང་།།ཉོན་མོངས་aཅན་དང་དེ་དག་བསྟན་ཆོས་དང་།།དེ་ཡི་དེ་བཞིན་ཉིད་ལ་རབ་ཏུ་འཇུག།སེམས་ཅན་ལ་དམིགས་པ་ནི་བདེ་བར་འདོད་པ་ནས་སེམས་ཅན་གྱི་ཚོགས་ཉོན་མོངས་པ་ཅན་གྱི་བར་ལ་འཇུག་སྟེ།འདི་ལྟར་བྱམས་པ་ནི་སེམས་ཅན་རྣམས་ལ་བདེ་བ་དང་ལྡན་པའི་རྣམ་པ་ཡིན་ནོ།།སྙིང་རྗེ་ནི་སྡུག་བསྔལ་aདང་བྲལ་བའི་རྣམ་པ་ཡིན་ནོ།།དགའ་བ་ནི་བདེ་བ་དང་མི་འབྲལ་བའི་རྣམ་པ་ཡིན་ནོ།།བཏང་སྙོམས་ནི་ཚོར་བ་དེ་དག་ལ་སེམས་ཅན་རྣམས་ཀྱི་ཀུན་ནས་ཉོན་མོངས་པ་མེད་པར་སྒྲུབ་པའི་རྣམ་པ་ཡིན་ནོ།།ཆོས་ལ་དམིགས་པ་ནི།།དེ་དག་བསྟན་པའི་ཆོས་ལ་སྟེ།གང་ལ་གནས་པ་དེ་aདག་བསྟན་པའི་ཆོས་ལ་འཇུག་གོ།།དམིགས་པ་མེད་པ་ནི་དེ་བཞིན་ཉིད་ལ་འཇུག་པ་སྟེ།དེ་དག་ཏུ་
1289.	རྣམ་པར་མི་རྟོག་པའི་ཕྱིར་དམིགས་པ་མེད་པ་
1290.	དང་འདྲ་བས་ན་དམིགས་པ་མེད་པའོ།།གཞན་ཡང་།དེ་དོན་དེ་བཞིན་ཉིད་ཕྱིར་དང་།།ཞི་བ་ཐོབ་པས་དག་ཕྱིར་དང་།།ལས་གཉིས་aཉོན་མོངས་ཟད་པའི་ཕྱིར།།བྱམས་པ་དམིགས་པ་མེད་པ་ཡིན།།རྒྱུ་འདི་བཞིས་བྱམས་པ་དམིགས་པ་མེད་པ་ཡིན་པར་རིག་པར་བྱ་སྟེ།དེ་བཞིན་ཉིད་ལ་དམིགས་པ་དང་།མི་སྐྱེ་བའི་ཆོས་ལ་བཟོད་པ་ཐོབ་པའི་སྒོ་ནས་ཁམས་རྒྱས་པས་དེ་རྣམ་པར་དག་པ་དང་།ལས་གཉིས་aཏེ།ལུས་དང་ངག་གི་ལས་བྱམས་པའི་རྒྱུ་མཐུན་པས་བསྡུས་པ་གང་ཡིན་པ་དང་།ཉོན་མོངས་པ་ཟད་པ་སྟེ།འདི་ལྟར་ཉོན་མོངས་པ་ནི་དམིགས་པར་བཤད་དེ།ཡིད་ཀྱི་རང་བཞིན་གྱི་མདུད་པ་རྣམས་སྤངས་པའི་ཕྱིར་དམིགས་པར་འཆད་དོ་ཞེས་འབྱུང་བའི་ཕྱིར་རོ།།དེ་དག་གཡོ་aདང་མི་གཡོ་དང་།།ཆགས་པས་རོ་མྱངས་མིན་ཤེས་བྱ།།ཚངས་པའི་གནས་པ་དེ་དག་ཀྱང་རྣམ་པ་བཞིར་རིག་པར་བྱ་སྟེ།དེ་ལ་གཡོ་བ་ནི་ཉམས་པའི་སྐལ་བ་ཅན་ཏེ།ཡོངས་སུ་ཉམས་པར་འགྱུར་བའི་ཕྱིར་རོ།།མི་གཡོ་བ་ནི་གནས་པ་དང་ཁྱད་པར་དུ་འགྱུར་བའི་སྐལ་བ་ཅན་ཏེ།ཡོངས་སུ་ཉམས་aཔར་མི་འགྱུར་བའི་ཕྱིར་རོ།།ཆགས་པས་རོ་མྱངས་མིན་
1291.	ཞེས་བྱ་བ་ནི་བདེ་བས་གཡེན་སྤྱོས་པ་སྟེ།སེམས་རྒྱ་ཆུང་བས་སོ།།རོ་མྱངས་པ་ནི་ཉོན་མོངས་པ་ཅན་ནོ།།རོ་མྱངས་པ་མ་ཡིན་པ་ནི་ཉོན་མོངས་པ་ཅན་མ་ཡིན་པ་སྟེ།འདི་ནི་ཚངས་པའི་གནས་པ་རྣམས་ཀྱི་ཉམས་པའི་སྐལ་བ་ཅན་aལ་སོགས་པའི་རྣམ་པའི་དབྱེ་བ་ཡིན་ནོ།།དེ་དག་ལས།བྱང་ཆུབ་སེམས་དཔའི་མི་གཡོ་བ།།ཆགས་དང་བྲལ་བ་རབ་ཏུ་གནས།།གཡོ་བ་ལ་ཡང་མ་ཡིན་ལ་རོ་མྱངས་པ་དག་ལ་ཡང་མ་ཡིན་ནོ།།མཉམ་གཞག་ངོ་བོ་ཉིད་མིན་ཆུང་།།འབྲིང་དང་དམན་པའི་ས་པ་དང་།།བསམ་པ་དམན་aདང་ང་རྒྱལ་བཅས།།གང་ཡིན་དེ་དམན་གཞན་ཉིད་ལྷག།འདི་ནི་ཆུང་ངུ་དང་།ཆེན་པོའི་དབྱེ་བའོ།།དེ་ལ་ཆུང་ངུ་ནི་རྣམ་པ་དྲུག་སྟེ།མཉམ་པར་མ་བཞག་པའི་ངོ་བོ་ཉིད་ཐམས་ཅད་དང་།མཉམ་པར་བཞག་པ་ཡང་ཆུང་ངུ་དང་།།འབྲིང་གང་དག་ཡིན་པ་དང་
1292.	།།གོང་aམ་གོང་མའི་བྱང་ཆུབ་སེམས་དཔའི་ས་ལ་ལྟོས་ནས་དམན་པའི་ས་པ་གང་དག་ཡིན་པ་དང་།ཉན་ཐོས་རྣམས་ཀྱི་བསམ་པ་དམན་པ་དང་།ང་རྒྱལ་དང་བཅས་པ་མི་སྐྱེ་བའི་ཆོས་ལ་བཟོད་པ་ཐོབ་པ་
1293.	དང་བྲལ་བ་གང་དག་ཡིན་པ་དེ་དག་ནི་དམན་པ་སྟེ་ཆུང་ངུ་ཡིན་ནོ་ཞེས་བྱ་བའི་ཐ་ཚིག་གོ།།གཞན་aཉིད་ནི་ལྷག་པའོ་ཞེས་བྱ་བ་ནི་ཇི་སྐད་བཤད་པ་ལས་བཟློག་པ་ནི་ཆེན་པོ་ཡིན་པར་རིག་པར་བྱའོ།།ཚངས་པའི་གནས་པས་གནས་པ་ཡི
1294.	།།བློ་ལྡན་རྟག་ཏུ་འདོད་པར་སྐྱེ།།དེས་ནི་ཚོགས་རྣམས་རྫོགས་བྱེད་ཅིང་།།སེམས་ཅན་དག་ཀྱང་རྣམ་སྨིན་བྱེད།།ཀུན་ཏུ་ཚངས་དང་མི་འབྲལ་ལ།།དེ་aཡི་མི་མཐུན་ཕྱོགས་དང་བྲལ།།བག་མེད་གྱུར་ཀྱང་དེ་ཡི་རྐྱེན
1295.	།།མི་བཟད་པས་ཀྱང་མི་འགྱུར་རོ།།རྒྱུ་དང་འབྲས་བུ་དང་རྟགས་ཀྱི་དབྱེ་བ་སྟེ།།དེ་ལ་ཚངས་པའི་གནས་པ་དག་གིས་གནས་པ་ཞེས་བྱ་བ་ནི་རྒྱུའོ།།འདོད་པའི་སེམས་ཅན་རྣམས་ཀྱི་ནང་དུ་
1296.	སྐྱེའོ་ཞེས་བྱ་བ་ནི་རྣམ་པར་སྨིན་པའི་aའབྲས་བུའོ།།ཚོགས་རྣམས་རྫོགས་པར་བྱེད་དོ་ཞེས་བྱ་བ་ནི་བདག་པོའི་འབྲས་བུའོ།།སེམས་ཅན་དག་ཡོངས་སུ་སྨིན་པར་བྱེད་དོ་ཞེས་བྱ་བ་ནི་སྐྱེས་བུ་བྱེད་པའི་འབྲས་བུའོ།།ཐམས་ཅད་དུ་ཚངས་པའི་གནས་པ་དག་དང་མི་འབྲལ་བར་འགྱུར་རོ་ཞེས་བྱ་བ་ནི་རྒྱུ་མཐུན་པའི་འབྲས་བུའོ།།དེའི་མི་aམཐུན་པའི་ཕྱོགས་དང་བྲལ་བ་ཞེས་བྱ་བ་ནི་བྲལ་བའི་འབྲས་བུའོ།།བག་མེད་པར་གྱུར་ཀྱང་ཞེས་བྱ་བ་ནི་མི་མཐུན་པའི་ཕྱོགས་མངོན་དུ་གྱུར་ཀྱང་ངོ༌།།རྐྱེན་མི་ཟད་པས་ཀྱང་མི་འགྱུར་རོ་ཞེས་བྱ་བ་ནི་རྟགས་སོ།།ཚིགས་སུ་བཅད་པ་གཞན་བཞིས་ནི་སྐྱོན་དང་ཡོན་ཏན་
1297.	དབྱེ་བ་སྟེ།བྱང་ཆུབ་aསེམས་དཔའ་གནོད་སེམས་དང་།།རྣམ་འཚེ་མི་དགའ་གནོད་སེམས་དང་།།འདོད་པའི་འདོད་ཆགས་དང་ལྡན་པ།།ཉེས་དམིགས་རྣམ་པ་མང་ལ་རེག།ཅེས་བྱ་བ་ནི་སྐྱོན་ཏེ།ཚངས་པའི་གནས་པ་མེད་ན་དེའི་མི་མཐུན་པའི་ཕྱོགས་དང་ལྡན་པའི་ཕྱིར་རོ།།དེ་ལ་གནོད་སེམས་ལ་aསོགས་པའི་ནི་གོ་རིམས་བཞིན་དུ།བྱམས་པ་ལ་སོགས་པའི་མི་མཐུན་པའི་ཕྱོགས་ཡིན་ཏེ།གནོད་སེམས་དང་འདོད་པའི་འདོད་ཆགས་དག་ནི་བཏང་སྙོམས་ཀྱི་ཡིན་ནོ།།ཇི་ལྟར་ཉེས་དམིགས་རྣམ་པ་མང་པོ་ལ་རེག་ཅེ་ན།བཤད་པ།ཉོན་མོངས་རྣམས་ཀྱིས་བདག་འཇོམས་སེམས་aཅན་འཇོམས་ཤིང་ཚུལ་ཁྲིམས་འཇོམས།།ཉམས་བཅས་རྙེད་པས་དམན་ཞིང་སྲུང་དང་དེ་བཞིན་སྟོན་པས་སྨད།།རྩོད་
1298.	བཅས་མི་སྙན་དེ་ནི་གཞན་དུ་མི་ཁོམ་རྣམས་སུ་སྐྱེ།།ཐོབ་དང་མ་ཐོབ་ཉམས་པས་ཡིད་ལ་སྡུག་བསྔལ་ཆེན་པོ་འཐོབ།།དེ་ལ་ཚིག་
1299.	དང་པོ་གསུམ་གྱིས་ནི་བདག་ཉིད་ལ་ཡང་aགནོད་པར་བྱེད་ལ།གཞན་ལ་ཡང་གནོད་པར་བྱེད།གཉིས་ཀ་ལ་ཡང་གནོད་པར་བྱེད་པས་ན་དེ་ནི་ཉེས་དམིགས་ཡིན་པར་སྟོན་ཏོ
1300.	།།ཉམས་པ་དང་བཅས་པ་ལ་སོགས་པ་ཚིག་དྲུག་གིས་ནི་མཐོང་བའི་ཆོས་ཀྱི་ཁ་ན་མ་ཐོ་བ་འཕེལ་ལོ་ཞེས་བྱ་བར་སྟོན་ཏོ།།ཇི་ལྟར་འཕེལ་ཞེ་ན།འདི་ལ་བདག་ཉིད་aདང།གཞན་དག་དང་།ལྷ་དང་སྟོན་པ་ཡང་སྨོད་ལ།ཚངས་པ་མཚུངས་པར་སྤྱོད་པ་མཁས་པ་གཞན་དག་ཀྱང་ཆོས་ཉིད་ཀྱིས་རྣམ་པར་སྨོད་དོ།།ཕྱོགས་དང་ཕྱོགས་མཚམས་སུ་ཡང་འདིའི་སྒྲ་དང་ཚིགས་སུ་བཅད་པ་མི་སྙན་པ་དག་འབྱུང་ཏེ
1301.	།དེ་ལྟ་བས་ན་འདི་ནི་ཉམས་པ་དང་བཅས་པ་ནས་མི་aསྙན་པ་ཞེས་བྱ་བའི་བར་འདིས་གོ་རིམས་བཞིན་དུ་སྟོན་ཏོ།།ཚིག་
1302.	ལྷག་མ་གསུམ་གྱིས་ནི་གོ་རིམས་བཞིན་དུ་ཚེ་ཕྱི་མ་དང་།མཐོང་བའི་ཆོས་དང་།ཚེ་ཕྱི་མའི་ཁ་ན་མ་ཐོ་བ་འཕེལ་ཏེ།དེ་ལས་སྐྱེས་པའི་སེམས་ཀྱི་སྡུག་བསྔལ་དང་།ཡིད་མི་བདེ་བ་སོ་སོར་མྱོང་བར་འགྱུར་བས་འདི་ནི་ཉེས་དམིགས་aཡིན་པར་སྟོན་ཏོ།།ཉེས་པ་འདི་ཀུན་བྱམས་སོགས་ལ།།ལེགས་པར་གནས་ལ་མི་འབྱུང་སྟེ།ཉོན་མོངས་ཅན་མིན་སེམས་ཅན་གྱི།།དོན་དུ་འཁོར་བ་ཡོངས་མི་གཏོང་།ཞེས་བྱ་བ་ནི་ཚངས་པའི་གནས་པ་དང་ལྡན་པའི་ཡོན་ཏན་རྣམ་པ་གཉིས་སྟོན་ཏེ།ཇི་སྐད་བཤད་པའི་aསྐྱོན་མེད་པ་དང་།ཀུན་ནས་ཉོན་མོངས་པ་མེད་ཀྱང་སེམས་ཅན་གྱི་ཕྱིར་འཁོར་བ་ཡོངས་སུ་མི་གཏོང་བའོ།།ཇི་ལྟར་རྒྱལ་བའི་སྲས་རྣམས་སེམས་ཅན་ལ།།བྱམས་པ་ལ་སོགས་སེམས་དཔའ་
1303.	འདི་འབྱུང་བ།།སེམས་ཅན་ཐམས་ཅད་ཡོན་ཏན་ལྡན་པ་ཡི།།བུ་གཅིག་པ་ལའང་aདེ་ལྟ་མ་ཡིན་ནོ།།ཞེས་བྱ་བ་འདིས་ནི་བྱང་ཆུབ་སེམས་དཔའི་བྱམས་པ་ལ་སོགས་པ་ཆེ་བ་ཉིད་དུ་སྟོན་ཏོ།།སྙིང་རྗེའི་རྣམ་པར་དབྱེ་བ་ལ།དེའི་དམིགས་པའི་རབ་ཏུ་དབྱེ་བ་ལས་བརྩམས་ནས་ཚིགས་སུ་བཅད་པ་གཉིས་ཏེ།རབ་འབར་དགྲ་ཡི་དབང་དུ་སོང་།།སྡུག་aབསྔལ་གྱིས་ནོན་མུན་པས་བསྒྲིབས།།བགྲོད་དཀའི་ལམ་ལ་ཀུན་ཏུ་ཞུགས།།འཆིང་བ་ཆེ་དང་ཡང་དག་ལྡན།།ཟས་ཆེན་དུག་དང་འདྲེས་ལ་ཞེན།།ལམ་ནི་རབ་ཏུ་སྟོར་གྱུར་པ།།ལམ་གོལ་རབ་ཞུགས་སྟོབས་ཆུང་བའི།།སེམས་ཅན་རྣམས་ལ་སྙིང་རྗེའོ།།དེ་ལ་རབ་ཏུ་འབར་བ་ནི་འདོད་པའི་འདོད་aཆགས་ཀྱིས་འདོད་པའི་བདེ་བ་ལ་ཆགས་པ་རྣམས་སོ།།དགྲའི་དབང་དུ་སོང་བ་ནི་དགེ་བ་ལ་ཞུགས་པ་ལ་བདུད་ཀྱིས་
1304.	བར་ཆད་བྱས་པ་རྣམས་སོ།།སྡུག་བསྔལ་གྱིས་ནོན་པ་ནི་སེམས་ཅན་དམྱལ་བ་ལ་སོགས་པར་སྡུག་བསྔལ་གྱི་
1305.	ཟིལ་གྱིས་ནོན་པ་རྣམས་སོ།།མུན་པས་བསྒྲིབས་པ་ནི།ཤན་པ་ལ་aསོགས་པ་གཅིག་ཏུ་ཉེས་པར་སྤྱོད་པ་རྣམས་ཏེ།ལས་ཀྱི་རྣམ་པར་སྨིན་པ་ལ་ཀུན་ཏུ་རྨོངས་པའི་ཕྱིར་རོ།།བགྲོད་དཀའ་བའི་ལམ་ལ་ཀུན་ཏུ་ཞུགས་པ་ནི།ཡོངས་སུ་མྱ་ངན་ལས་མི་འདའ་བའི་ཆོས་ཅན་རྣམས་ཏེ།འཁོར་བའི་ལམ་གཏན་རྒྱུན་མི་གཅོད་པའི་ཕྱིར་རོ།།འཆིང་བ་ཆེན་པོ་དང་aཡང་དག་པར་ལྡན་པ་ནི།།གཞན་མུ་སྟེགས་ཅན་ཐར་པ་ལ་
1306.	ཀུན་ཏུ་ཞུགས་པ་རྣམས་ཏེ།ལྟ་བ་ངན་པ་སྣ་ཚོགས་ཀྱི་འཆིང་བ་དམ་པོས་བཅིངས་པའི་ཕྱིར་རོ།།ཟས་ཆེན་པོ་དུག་དང་འདྲེས་པ་ལ་ཞེན་པ་ནི།སྙོམས་པར་འཇུག་པའི་བདེ་བ་
1307.	ལ་ཞེན་པ་རྣམས་ཏེ།དེ་དག་གི་སྙོམས་པར་འཇུག་པའི་aབདེ་བ་ཉོན་མོངས་པ་ཅན་ནི།དཔེར་ན་ཁ་ཟས་ཞིམ་པོ་དུག་དང་འདྲེས་པ་དང་འདྲ་སྟེ།དེ་ལས་རབ་ཏུ་ཉམས་པར་འགྱུར་བའི་ཕྱིར་རོ།།ལམ་རབ་ཏུ་སྟོར་བ་ནི་མངོན་པའི་ང་རྒྱལ་ཅན་རྣམས་ཏེ།ཐར་པའི་ལམ་ནོར་བའི་ཕྱིར་རོ།།ལམ་གོལ་བ་ལ་རབ་ཏུ་ཞུགས་པ་ནི།མ་ངེས་པ་ཐེག་པ་aདམན་པ་ལ་རབ་ཏུ་ཞུགས་པ་རྣམས་སོ།།སྟོབས་ཆུང་བ་ནི་བྱང་ཆུབ་སེམས་དཔའི་
1308.	ཚོགས་ཡོངས་སུ་མ་རྫོགས་པ་རྣམས་ཏེ།དེ་ལྟར་ན་སེམས་ཅན་རྣམ་པ་བཅུ་པོ་འདི་དག་ནི་བྱང་ཆུབ་སེམས་དཔའི་སྙིང་རྗེའི་དམིགས་པ་ཡིན་ནོ།།སྙིང་རྗེའི་འབྲས་བུ་ལྔ་བསྟན་པའི་ཚིགས་སུ་བཅད་aཔ།འཚེ་སྤོངས་བྱང་ཆུབ་མཆོག་གི་ས་བོན་དང་།།བདེ་བ་སྐྱེད་
1309.	དང་གདུང་བྱེད་འདོད་པའི་རྒྱུ།།ངོ་བོ་ཉིད་སྦྱིན་ཆོས་ལ་རྟེན་
1310.	པ་ཡི།།རྒྱལ་བའི་སྲས་ལ་བྱང་ཆུབ་ཐག་མི་རིང་།།དེ་ལ་འཚེ་བ་སྤངས་པ་ཉིད་ཀྱིས་ནི་དེའི་མི་མཐུན་པའི་ཕྱོགས་རྣམ་པར་འཚེ་བ་སྤངས་པའི་ཕྱིར་བྲལ་བའི་འབྲས་བུ་aབསྟན་ཏེ།བྱང་ཆུབ་མཆོག་གི་ས་བོན་ཉིད་ཀྱིས་བདག་པོའི་འབྲས་བུའོ།།གོ་རིམས་བཞིན་དུ་གཞན་དང་བདག་ཉིད་ལ་བདེ་བ་སྐྱེད་
1311.	པ་དང་།གདུང་བར་བྱེད་པ་
1312.	ཉིད་ཀྱིས་ནི་སྐྱེས་བུ་བྱེད་པའི་འབྲས་བུའོ།།འདོད་པའི་རྒྱུ་ཉིད་ཀྱིས་ནི་རྣམ་པར་སྨིན་པའི་འབྲས་བུའོ།།ངོ་བོ་ཉིད་སྦྱིན་པ་ཉིད་ཀྱིས་ནི་aརྒྱུ་མཐུན་པའི་འབྲས་བུ་སྟེ།མ་འོངས་པ་ན་འབྲས་བུ་སྙིང་རྗེ་ཁྱད་པར་དུ་འཕགས་པ་སྦྱིན་པའི་ཕྱིར་རོ།།དེ་ལྟར་ན་རྣམ་པ་ལྔ་པོའི་སྙིང་རྗེ་ལ་བརྟེན་ནས་སངས་རྒྱས་ཉིད་ཐག་མི་རིང་བར་རིག་པར་བྱའོ།།འཁོར་བ་དང་མྱ་ངན་ལས་འདས་པ་ལ་མི་གནས་པ་ཉིད་ཀྱི་ཚིགས་སུ་བཅད་པ།སྙིང་རྗེ་བློ་aམཆོག་འཁོར་བར་གཏོགས་
1313.	པ་ཡི།།སྡུག་བསྔལ་བདག་ཉིད་ཀུན་དང་བདག་མེད་པའང་།།རྣམ་པར་ཤེས་ནས་སྐྱོ་བར་མི་འགྱུར་ཞིང་།།ཉེས་པས་རབ་
1314.	གནོད་པར་ཡང་མི་འགྱུར་རོ།།བྱང་ཆུབ་སེམས་དཔའ་འཁོར་བར་གཏོགས་པ་ཐམས་ཅད་ཡང་དག་པ་ཇི་ལྟ་བ་བཞིན་ཡོངས་སུ་ཤེས་aནས་སྙིང་རྗེ་དང་ལྡན་པའི་ཕྱིར་སྐྱོ་བར་ཡང་མི་འགྱུར་ལ།།བློ་མཆོག་དང་ལྡན་པའི་ཕྱིར་ཉེས་པ་དག་གིས་གནོད་པར་ཡང་མི་འགྱུར་རོ།།དེ་ལྟར་ན་མྱ་ངན་ལས་འདས་པ་ལ་ཡང་མི་གནས་ལ།འཁོར་བ་ལ་ཡང་གནས་པར་མི་འགྱུར་ཏེ།གོ་རིམས་བཞིན་ནོ།།འཁོར་བ་ཡོངས་སུ་ཤེས་པའི་aཚིགས་སུ་བཅད་པ།།འཇིག་རྟེན་སྡུག་བསྔལ་བདག་ཉིད་ལྟ་བ་ཡི།།བརྩེ་དང་ལྡན་པའི་
1315.	སྡུག་བསྔལ་དེ་དང་ནི།།དེ་ཡོངས་སྤང་བའི་
1316.	ཐབས་ཀྱང་ཇི་བཞིན་རིག།ཉམ་ང་བར་བྱེད་སྐྱོ་བར་ཡང་མི་འགྱུར།།དེ་ཡང་ཇི་བཞིན་དུ་རིག་གོ་ཞེས་བྱ་བ་ནི་སྡུག་བསྔལ་ཡང་དག་པ་ཇི་ལྟ་བ་བཞིན་aདུ་སྟེ།གང་གིས་ན་སྡུག་བསྔལ་དེ་འགག་པར་འགྱུར་བ་སྡུག་བསྔལ་དེ་
1317.	ཡོངས་སུ་སྤང་བའི་
1318.	ཐབས་ཀྱང་རིག་གོ།།ཉམ་
1319.	ང་བར་བྱེད་ཅེས་བྱ་བ་ནི་སྙིང་རྗེ་བར་བྱེད་པའོ།།འདིས་ནི་བྱང་ཆུབ་སེམས་དཔའ་འཁོར་བའི་སྡུག་བསྔལ་དང་དེ་ཡོངས་སུ་སྤང་བའི་
1320.	ཐབས་ཡང་དག་པ་ཇི་ལྟ་བ་བཞིན་དུ་ཤེས་aཀྱང་སྙིང་རྗེའི་ཁྱད་པར་གྱིས་སྐྱོ་བར་མི་འགྱུར་རོ་ཞེས་བྱ་བར་རབ་ཏུ་སྟོན་ཏོ།།སྙིང་རྗེའི་རབ་ཏུ་དབྱེ་བའི་ཚིགས་སུ་བཅད་པ་གཉིས་ཏེ།སྙིང་རྗེའི་བདག་ཉིད་ཅན་གྱི་བརྩེ་བ་འདི།།རང་བཞིན་དང་ནི་སོ་སོར་བརྟགས་པ་དང་།།དེ་སྔོན་གོམས་པར་བྱས་དང་ལྡན་པ་དང་།།མི་མཐུན་ཕྱོགས་aཉམས་རྣམ་དག་ཐོབ་པ་བཞི།།འདི་ནི་གོ་རིམས་བཞིན་དུ་རིགས་ཀྱི་ཁྱད་པར་དང་།ཡོན་ཏན་དང་།སྐྱོན་ཡོངས་སུ་བརྟགས་པ་དང་།ཚེ་རབས་གཞན་ན་ཡོངས་སུ་གོམས་པ་དང་།འདོད་ཆགས་དང་བྲལ་བ་ཐོབ་པའི་སྒོ་ནས་རིག་པར་བྱ་སྟེ།དེའི་མི་མཐུན་པའི་ཕྱོགས་རྣམ་པར་འཚེ་བ་སྤངས་ན་རྣམ་aཔར་དག་པ་འཐོབ་པས་དེ་ལྟར་ན་འདོད་ཆགས་དང་བྲལ་བ་ཐོབ་པའི་སྒོ་ནས་ཡིན་ནོ།།མཉམ་དང་རྟག་མིན་ལྷག་པའི་བསམ་པས་མིན།།སྒྲུབ་པའི་སྒོ་ནས་
1321.	འདོད་ཆགས་
1322.	བྲལ་བ་དང་།།མི་དམིགས་པས་མིན་གང་དེ་བརྩེ་མིན་ཏེ།།དེ་བཞིན་བརྩེ་མེད་གང་དེ་བྱང་ཆུབ་མིན།།དེ་ལ་མཉམ་པ་ནི་སེམས་aཅན་བདེ་བ་ལ་སོགས་པ་ལ་སྟེ།གང་ཅུང་ཟད་ཅི་ཚོར་བ་དེ་ནི་འདིར་སྡུག་བསྔལ་བའོ་ཞེས་བྱ་བར་རིག་པས་སོ།།རྟག་པ་ནི་ཕུང་པོའི་ལྷག་མ་མེད་པའི་མྱ་ངན་ལས་འདས་པ་ན་ཡང་དེ་མི་ཟད་པའི་ཕྱིར་རོ།།ལྷག་པའི་བསམ་པས་ནི་ས་ལ་ཞུགས་པ་རྣམས་ཀྱི་སྟེ།།བདག་དང་གཞན་མཉམ་པ་ཉིད་aཀྱི་བསམ་པ་ཐོབ་པའི་ཕྱིར་རོ།།སྒྲུབ་པའི་སྒོ་ནས་ནི་སྡུག་བསྔལ་ལས་ཡོངས་སུ་སྐྱོ་བར་བྱེད་པས་སོ།།འདོད་ཆགས་དང་
1323.	བྲལ་བས་ནི་དེ་
1324.	མི་མཐུན་པའི་ཕྱོགས་རྣམ་པར་འཚེ་བ་སྤངས་པའི་ཕྱིར་རོ།།མི་དམིགས་པས་ནི་མི་སྐྱེ་བའི་ཆོས་ལ་བཟོད་པ་ཐོབ་པའི་ཕྱིར་རོ།།སྙིང་རྗེ་ཤིང་དང་འདྲ་བའི་aཚིགས་སུ་བཅད་པ་ལྔ་
1325.	སྟེ།སྙིང་རྗེ་དང་ནི་བཟོད་དང་སེམས་པ་དང་།།སྨོན་ལམ་སྐྱེ་བ་སེམས་ཅན་ཡོངས་སྨིན་བྱེད།།དང་པོ་རྩ་བ་ཐ་མ་འབྲས་མཆོག་ལྡན
1326.	།།འདི་ནི་སྙིང་རྗེའི་ལྗོན་ཤིང་ཆེན་པོ་ཡིན།།ཞེས་བྱ་བ་
1327.	ནི་རྩ་བ་དང་།སྡོང་
1328.	པོ་དང་།ཡལ་ག་དང་།ལོ་མ་དང་།མེ་ཏོག་དང་།aའབྲས་བུའི་གནས་སྐབས་པའི་སྙིང་རྗེའི་ཤིང་ཡིན་པར་རིག་པར་བྱ་སྟེ།དེའི་རྩ་བ་ནི་སྙིང་རྗེའོ།།སྡོང་པོ་ནི་བཟོད་པའོ།།ཡལ་ག་ནི་སེམས་ཅན་གྱི་དོན་ལ་སེམས་པའོ།།ལོ་མ་ནི་སྐྱེ་བ་བཟང་པོ་དག་ཏུ་སྨོན་པའོ།།མེ་ཏོག་ནི་སྐྱེ་བ་བཟང་པོའོ།།འབྲས་བུ་ནི་སེམས་ཅན་ཡོངས་aསུ་སྨིན་པར་
1329.	བྱེད་པའོ།།རྩ་བ་སྙིང་རྗེ་མེད་གྱུར་ན།།དཀའ་སྤྱོད་བཟོད་པ་ཉིད་མི་འགྱུར།།བློ་ལྡན་སྡུག་བསྔལ་མི་བཟོད་ན།།སེམས་ཅན་དོན་སེམས་ཉིད་མི་འགྱུར།།སེམས་པ་དང་ནི་བྲལ་བའི་བློ།།སྐྱེ་བ་དཀར་པོ་རྣམ་དག་ཏུ།།སྨོན་ལམ་
1330.	འདེབས་པར་མི་འགྱུར་རོ།།སྐྱེ་བ་aབཟང་པོ་མ་ཐོབ་ན།།སེམས་ཅན་ཡོངས་སྨིན་བྱེད་མི་འགྱུར།།ཚིགས་སུ་
1331.	བཅད་པ་འདི་གཉིས་ཀྱིས་ནི་སྔ་མ་ལས་ཕྱི་མ་སྐྱེ་བ་དང་།ཆོས་མཐུན་པའི་ཕྱིར་སྙིང་རྗེ་ལ་སོགས་པ་
1332.	རྩ་བ་ལ་སོགས་པའི་དངོས་པོར་སྒྲུབ་པར་བྱེད་དོ།།སྙིང་རྗེའི་ཆུ་བ་བྱམས་པ་སྟེ།།དེ་སྡུག་བསྔལ་ན་བདེ་བ་ཡིས།།aཡངས་
1333.	རྒྱས་ཚུལ་བཞིན་ཡིད་བྱེད་པས།།ཡལ་ག་རྒྱ་ཆེན་འཕེལ་བ་དང་།།སྨོན་ལམ་རྒྱུན་ནི་
1334.	མ་བཅད་པས།།ལོ་མ་འདོར་ལེན་རྐྱེན་རྣམ་
1335.	གཉིས།།གྲུབ་པ་དེ་ཕྱིར་མེ་ཏོག་དང་།།འབྲས་བུ་དོན་ཡོད་ཤེས་པར་བྱ།།ཚིགས་སུ་བཅད་པ་འདི་གཉིས་ཀྱིས་ནི་སྙིང་རྗེའི་ཤིང་གི་རྩ་བ་དང་ཆུ་བ་ལ་སོགས་aཔ་དང་།ཆོས་མཐུན་པར་སྟོན་པར་བྱེད་དེ།སྙིང་རྗེ་ནི་རྩ་བ་ཡིན་པར་བཤད་དོ།།དེའི་ཆུ་བ་ནི་བྱམས་པ་སྟེ།།དེས་དེ་རྒྱས་པར་བྱེད་པའི་ཕྱིར་རོ།།བྱམས་པའི་སེམས་དང་ལྡན་པ་ནི།།གཞན་སྡུག་བསྔལ་བས་སྡུག་བསྔལ་བར་འགྱུར་ཏེ།དེས་ན་བྱང་ཆུབ་སེམས་དཔའ་སེམས་ཅན་གྱི་
1336.	དོན་aལ་ཞུགས་པ་ལ་སྙིང་རྗེའི་སྒོ་ནས་སྡུག་བསྔལ་སྐྱེ་བ་གང་ཡིན་པ་དེ་ལས་བདེ་བ་སྐྱེས་པས་ཡངས་
1337.	པ་རྒྱས་པར་འགྱུར་ཏེ།བཟོད་པ་རྒྱས་པར་འགྱུར་ཞེས་བྱ་བའི་ཐ་ཚིག་གོ།།དེ་ནི་སྡོང་པོར་བཤད་དེ།སྡོང་པོ་ནི་ཡངས་
1338.	པ་ཡིན་ནོ།།ཐེག་པ་ཆེན་པོ་ལ་ཚུལ་བཞིན་ཡིད་ལ་བྱེད་པ་རྣམ་པ་མང་པོས་aཡལ་ག་འཕེལ་བར་འགྱུར་ཏེ།སེམས་པ་ནི་ཡལ་ག་ཞེས་བཤད་དོ།།སྔ་མ་དང་ཕྱི་མ་འགག་པ་དང་སྐྱེ་བའི་རིམ་གྱིས་སྨོན་ལམ་གྱི་
1339.	རྒྱུན་མ་བཅད་པས་སྨོན་ལམ་རྣམས་ལོ་མ་འདོར་བ་དང་།ལེན་པ་དང་ཆོས་མཐུན་པར་རིག་པར་བྱའོ།།ནང་ནི་རྐྱེན་གྲུབ་པ་སྟེ།རང་གི་རྒྱུད་ཡོངས་སུ་སྨིན་aཔ་ལས་མེ་ཏོག་ལྟ་བུའི་སྐྱེ་བ་དོན་ཡོད་པར་རིག་པར་བྱའོ།།ཕྱིའི་རྐྱེན་ཡོངས་སུ་གྲུབ་པ་སྟེ།གཞན་གྱི་རྒྱུད་ཡོངས་སུ་སྨིན་པ་ལས་འབྲས་བུ་ལྟ་བུ་སེམས་ཅན་ཡོངས་སུ་སྨིན་པར་བྱེད་པ་དོན་ཡོད་པར་རིག་པར་བྱའོ།།སྙིང་རྗེའི་ཕན་ཡོན་གྱི་ཚིགས་སུ་བཅད་པ།སྙིང་རྗེ་ཆེན་པོ་ཡོན་ཏན་aའབྱུང་གནས་ཀྱི
1340.	།།སེམས་ཅན་རྣམས་ལ་སྙིང་རྗེ་སུ་མི་བྱེད།།འདི་ལྟར་འདི་དག་ལ་ནི་སྡུག་བསྔལ་ཡང་།།བརྩེས་བསྐྱེད་བདེ་བ་གཞལ་དུ་མེད་པ་འབྱུང་།།འདིར་སྙིང་རྗེ་ཆེན་པོའི་ཡོན་ཏན་ནི་ཕྱེད་འོག་མས་བསྟན་ཏེ།ལྷག་མ་ནི་དོན་གོ་བར་ཟད་དོ།།སྙིང་རྗེའི་ཆགས་aཔ་མེད་པའི་ཚིགས་སུ་བཅད་པ།སྙིང་རྗེས་ཟིན་པའི་བརྩེར་ལྡན་རྣམས།།ཞི་ལའང་ཡིད་ནི་མི་གནས་ན།།འཇིག་རྟེན་བདེ་དང་རང་སྲོག་ལ།།ཆགས་པར་འགྱུར་བ་སྨོས་ཅི་དགོས།།འཇིག་རྟེན་ཐམས་ཅད་ནི་འཇིག་རྟེན་གྱི་བདེ་བ་དང་།རང་གི་སྲོག་
1341.	ལ་ཆགས་སོ།།དེ་ལ་ཡང་ཆགས་aཔ་མེད་པ་ཉན་ཐོས་དང་།རང་སངས་རྒྱས་རྣམས་ནི་སྡུག་བསྔལ་ཐམས་ཅད་ཉེ་བར་ཞི་བ་མྱ་ངན་ལས་འདས་པ་ལ་ཡིད་
1342.	གནས་སོ།།བྱང་ཆུབ་སེམས་དཔའ་རྣམས་ནི་སྙིང་རྗེས་ཟིན་པའི་ཕྱིར་མྱ་ངན་ལས་འདས་པ་ལ་ཡང་ཡིད་མི་གནས་ན།དེ་དག་ལ་ཆགས་པར་འགྱུར་བ་ལྟ་སྨོས་ཀྱང་ཅི་aདགོས།སྙིང་རྗེས་བྱམས་པ་ཁྱད་པར་དུ་འཕགས་པའི་ཚིགས་སུ་བཅད་པ་གསུམ་སྟེ།།ཁ་ན་མ་ཐོ་མེད་པའི་བྱམས་པ་གང་།།དེ་ནི་ཡོད་མིན་འཇིག་རྟེན་པ་ཡང་མིན།།བློ་ལྡན་རྣམས་ཀྱི་བརྩེ་བས་བྱམས་པ་ནི།།ཁ་ན་མ་ཐོ་མེད་ཅིང་འཇིག་རྟེན་འདས།།ཕ་མ་ལ་སོགས་པའི་བྱམས་པ་ནི་སྲེད་aཔའི་རང་བཞིན་དང་།ཁ་ན་མ་ཐོ་བ་དང་བཅས་པའོ།།འཇིག་རྟེན་པའི་སྙིང་རྗེས་གནས་པ་རྣམས་ཀྱི་ཁ་ན་མ་ཐོ་བ་མེད་ཀྱང་།།འཇིག་རྟེན་པ་ཡིན་ནོ།།བྱང་ཆུབ་སེམས་དཔའ་རྣམས་ཀྱི་བྱམས་པ་ནི་སྙིང་རྗེའི་རང་བཞིན་དང་།ཁ་ན་མ་ཐོ་བ་མེད་པ་དང་།།འཇིག་རྟེན་ལས་འདས་པ་ཡིན་ནོ།།aཇི་ལྟར་ཁ་ན་མ་ཐོ་བ་མེད་པ་ཡིན་ཞེ་ན།སྡུག་བསྔལ་དབའ་རྒལ་ཆེ་དང་མི་ཤེས་པའི།མུན་པ་ཆེ་ལ་རྟེན་པར་གྱུར་པ་ཡི།།འཇིག་རྟེན་འདྲེན་པའི་ཐབས་གང་ཡིན་པ་དེ།།ཇི་ལྟར་ཁ་ན་མ་ཐོ་མེད་མི་འགྱུར།།སྡུག་བསྔལ་གྱི་དབའ་རྒལ་ཆེན་པོ་དང་།མི་ཤེས་པའི་མུན་པ་ཆེན་པོ་ལ་ཞེས་aབྱ་བར་སྦྱར་ཏེ།ལྷག་མ་ནི་དོན་གོ་བར་ཟད་དོ།།ཇི་ལྟར་ན་འཇིག་རྟེན་ལས་འདས་པ་ཡིན་ཞེ་ན།འཇིག་རྟེན་བྱང་ཆུབ་རང་སངས་རྒྱས་པ་ཡི།།དགྲ་བཅོམ་རྣམས་ལ་བྱམས་པ་དེ་མེད་ན།།དེ་ལས་གཞན་ལ་སྨོས་ཀྱང་ཅི་དགོས་པ།།ཇི་ལྟར་འཇིག་རྟེན་འདས་པ་མ་ཡིན་འགྱུར།།བྱང་ཆུབ་aསོ་སོར་སངས་རྒྱས་པ་ནི།བྱང་ཆུབ་རང་སངས་རྒྱས་པ་རྣམས་སོ།།ལྷ་
1343.	མ་ནི་དོན་གོ་བར་ཟད་དོ།།སྐྲག་པ་ལ་མངོན་པར་དགའ་བའི་རྒྱུ་མཚན་གྱི་
1344.	ཚིགས་སུ་བཅད་པ།བྱང་ཆུབ་སེམས་དཔའ་སྡུག་བསྔལ་མེད།།བརྩེ་བས་སྡུག་བསྔལ་འགྱུར་བ་གང་།།དེ་ལ་དང་པོར་ཀུན་ཏུ་སྐྲག།རེག་ནས་ཤིན་ཏུ་aམངོན་པར་དགའ།།སྡུག་བསྔལ་མེད་ཅེས་བྱ་བ་ནི།སེམས་ཅན་རྣམས་ལ་སྡུག་བསྔལ་མེད་པར་བྱ་བའི་ཕྱིར་རོ།།བྱང་ཆུབ་སེམས་དཔའ་རྣམས་ལ་སྙིང་རྗེ་
1345.	སྡུག་བསྔལ་སྐྱེ་བ་གང་ཡིན་པ་དེ་ལ་དང་པོར་ནི་ཀུན་ཏུ་སྐྲག་པར་འགྱུར་ཏེ།མོས་པས་སྤྱོད་པའི་ས་ལ་བདག་དང་གཞན་མི་
1346.	མཉམ་པ་ཉིད་ཀྱིས་སྡུག་aབསྔལ་ལ་ཡང་དག་པ་ཇི་ལྟ་བ་བཞིན་མ་རེག་པའི་ཕྱིར་རོ།།ལྷག་པའི་བསམ་པ་རྣམ་པར་དག་པའི་ས་ལ་རེག་ནས་ནི་ཤིན་ཏུ་མངོན་བར་དགའོ།།སྙིང་རྗེའི་སྡུག་བསྔལ་གྱིས་བདེ་བ་ཟིལ་གྱིས་གནོན་པའི་ཚིགས་སུ་བཅད་པ།བརྩེ་བས་བསྐྱེད་པའི་སྡུག་བསྔལ་འཇིག་རྟེན་གྱི།།བདེ་བ་ཐམས་ཅད་aཟིལ་གྱིས་གནོན་འགྱུར་ཞིང་།།དོན་བྱས་རྣམས་ཀྱང་དེ་དང་མི་ལྡན་གང་།།དེ་ལས་ངོ་མཚར་ཆེ་བ་ཅི་ཞིག་ཡོད།།བྱང་ཆུབ་སེམས་དཔའ་རྣམས་ཀྱི་སྙིང་རྗེས་བསྐྱེད་པའི་སྡུག་བསྔལ་ཉིད་འདི་ལྟར་འཇིག་རྟེན་པའི་བདེ་བ་གང་ཡིན་པ་ཐམས་ཅད་ཟིལ་གྱིས་གནོན་པ་དེ་ལྟ་བུའི་བདེ་བར་འགྱུར་ཞིང་།དགྲ་aབཅོམ་པ་དོན་བྱས་པ་རྣམས་ཀྱང་བདེ་བ་དེ་དང་མི་ལྡན་ན་གཞན་དག་ལྟ་སྨོས་ཀྱང་ཅི་དགོས་པ་གང་ཡིན་པ་དེ་ལས་ངོ་མཚར་ཆེ་བ་ནི་མེད་དོ།།སྙིང་རྗེས་བྱས་པའི་སྦྱིན་པའི་ཕན་ཡོན་གྱི་ཚིགས་སུ་བཅད་པ།བརྟན་
1347.	པའི་བརྩེ་དང་ལྡན་པའི་སྦྱིན་པ་ཡིས།།སྦྱིན་པའི་བདེ་བ་བྱེད་པ་གང་ཡིན་པ།།དེ་aལ་ཁམས་གསུམ་ཉེ་བར་སྤྱད་རྣམས་ཀྱི།།བདེ་བ་དེ་ཡིས་ཆར་ཡང་མི་ཕོད་དོ།།བདེ་བ་དེ་ལ་འཇིག་རྟེན་གསུམ་གྱི་བདེ་བའི་ཉེ་བར་སྤྱད་པ་རྣམས་ཀྱིས་བདེ་བ་བྱས་པ་གང་ཡིན་པ་དེས་ཀྱང་ཆར་ཡང་མི་ཕོད་དོ་ཞེས་བྱ་བ་འདི་ནི་ཕྱེད་འོག་མའི་དོན་ཡིན་ཏེ།ལྷག་མ་ནི་དོན་གོ་བར་ཟད་དོ།།བརྩེ་aབས་སྡུག་བསྔལ་ཁས་ལེན་པའི་ཚིགས་སུ་བཅད་པ།སེམས་ཅན་དོན་ཕྱིར་བརྩེ་བས་སྡུག་བསྔལ་གྱི།།རང་བཞིན་འཁོར་བ་གང་ཡིན་མི་གཏོང་ན།།སྙིང་རྗེ་ཅན་རྣམས་གཞན་ལ་ཕན་པའི་ཕྱིར།།སྡུག་བསྔལ་ཅི་སྟེ་
1348.	ཁས་ལེན་བྱེད་མི་འགྱུར།།སྡུག་བསྔལ་ཐམས་ཅད་ནི་འཁོར་བའི་aསྡུག་བསྔལ་གྱི་ཁོངས་སུ་
1349.	གཏོགས་ཏེ།དེ་ཁས་བླངས་པས་སྡུག་བསྔལ་ཐམས་ཅད་ཁས་བླངས་པར་འགྱུར་རོ།།གསུམ་དང་དེ་དག་གི་འབྲས་བུ་འཕེལ་བའི་ཚིགས་སུ་བཅད་པ།བརྩེ་དང་ལྡན་པའི་སྙིང་རྗེ་སྦྱིན་པ་དང་།།ལོངས་སྤྱོད་དང་ནི་དེ་aལས་བྱམས་
1350.	པ་དང་།།རྗེས་སུ་བཟུང་བས་བསྐྱེད་དང་དེ་ཡི་མཐུས།།བྱམས་
1351.	པའི་བདེ་བ་རྟག་ཏུ་འཕེལ་བར་འགྱུར།།བྱང་ཆུབ་སེམས་དཔའ་རྣམས་ལ་ཚེ་རབས་ཐམས་ཅད་དུ་གསུམ་འཕེལ་བར་འགྱུར་ཏེ།སྙིང་རྗེ་ལ་གོམས་པས་སྙིང་རྗེ་དང་།སྙིང་རྗེའི་དབང་aགིས་སྦྱིན་པ་དང་།སྦྱིན་པའི་དབང་གིས་ལོངས་སྤྱོད་དག་གོ།།གསུམ་པོ་དེ་དག་ལས་ཀྱང་འབྲས་བུ་བདེ་བ་རྣམ་པ་གསུམ་འབྱུང་སྟེ།སྙིང་རྗེ་ལས་བྱམས་པས་བསྐྱེད་པ་དང་།སྦྱིན་པ་ལས་སེམས་ཅན་རྗེས་སུ་འཛིན་པས་
1352.	བསྐྱེད་པ་དང་།ལོངས་སྤྱོད་དག་ལས་aདེ་རྗེས་སུ་འཛིན་པར་བྱེད་པའི་མཐུས་བྱས་པའོ།།སྦྱིན་པ་ལ་སྤྲོ་བར་བྱ་བའི་ཚིགས་སུ་བཅད་པ།སྙིང་རྗེ་
1353.	རྒྱས་པར་བྱ་ཞིང་འཕེལ་བར་བྱ།།སྦྱིན་པས་ཡོངས་སྨིན་བྱ་ཞིང་བདེ་བར་བྱ།།ཀུན་ཏུ་དྲང་བར་བྱ་ཞིང་བཀྲི་བྱ་ཞེས།།ཞེན་
1354.	པ་རྣམས་ལ་རབ་ཏུ་སྨྲ་དང་འདྲ།།སྦྱིན་པ་ལ་aཞེན་
1355.	པ་རྣམས་ལ་ཞེས་བྱ་བར་སྦྱར་ཏེ།སྙིང་རྗེ་ནི་ཡོན་ཏན་དྲུག་པོ་ངོ་བོ་ཉིད་རྒྱས་པ་དང་།ལོངས་སྤྱོད་དག་གིས་དེ་སྤེལ་བ་དང་།སྦྱིན་པས་སེམས་ཅན་སྨིན་པར་བྱ་བ་དང་།སྦྱིན་པ་པོའི་བདེ་བ་བསྐྱེད་
1356.	པ་དང་།བྱང་ཆུབ་ཆེན་པོའི་ཚོགས་ཀུན་ཏུ་འདྲེན་པ་དང་།བྱང་ཆུབ་ཆེན་པོ་aདང་ཉེ་བར་འཁྲིད་
1357.	པས་བྱང་ཆུབ་སེམས་དཔའ་སྦྱིན་པ་ལ་ཞེན་
1358.	པ་རྣམས་ལ་སྤྲོ་བ་བསྐྱེད་བ་དང་འདྲའོ།།གཞན་བདེ་བས་བདེ་བ་ཉམས་སུ་མྱོང་བའི་ཚིགས་སུ་བཅད་པ།།སྙིང་རྗེས་སྡུག་བསྔལ་དག་གིས་སྡུག་བསྔལ་བ།།བདེ་མ་བསྐྱེད་
1359.	པར་གང་གིས་བདེ་བར་འགྱུར།།དེ་aཕྱིར་བརྩེ་དང་ལྡན་པས་གཞན་བདེ་བ།།བསྐྱེད་ནས་བདག་ཉིད་བདེ་བར་བྱེད་པ་ཡིན།བྱང་ཆུབ་སེམས་དཔའ་སྙིང་རྗེས་གཞན་གྱི་སྡུག་བསྔལ་དག་གིས་སྡུག་བསྔལ་བ་དེ་ཇི་ལྟར་སེམས་ཅན་རྣམས་ལ་བདེ་བ་མ་བསྐྱེད་
1360.	པར་བདེ་བར་འགྱུར།དེ་ལྟ་བས་ན་བྱང་ཆུབ་སེམས་aདཔའ་ནི་གཞན་དག་ལ་བདེ་བ་བསྐྱེད་ནས་བདག་ཉིད་བདེ་བར་བྱེད་པ་ཁོ་ནའོ་ཞེས་བྱ་བར་རིག་པར་བྱའོ།།བརྩེ་བས་སྦྱིན་པ་ལ་རྗེས་སུ་སྟོན་པའི་ཚིགས་སུ་བཅད་པ་དྲུག་སྟེ།སྙིང་རྗེ་ཅན་ནི་རྟག་ཏུ་རང་སྦྱིན་ལ།།སྟོན་དང་འདྲ་སྟེ་རང་བདེ་མི་འདོད་པ།།ལོངས་སྤྱོད་རྣམས་aཀྱིས་གཞན་དག་བདེ་བར་གྱིས།།ཡང་ན་ཐ་དད་མིན་བདེ་བདག་ལ་འང་མིན།།སྙིང་རྗེ་ཅན་བདེ་བ་ནི་གཞན་གྱི་བདེ་བ་མེད་ན་མེད་དེ།དེ་ལྟ་བས་ན་བདེ་བ་ཐ་དད་པ་མ་ཡིན་པའི་ཕྱིར
1361.	།བྱང་ཆུབ་སེམས་དཔའ་ནི་དེ་མེད་པར་བདག་ཉིད་སྦྱིན་པའི་འབྲས་བུ་བདེ་བ་མི་འདོད་དོ།།དེ་བདེ་
1362.	aབདེ་བ་བདག་གིས་སྦྱིན་པ་ནི།།འབྲས་དང་བཅས་ཏེ་སེམས་ཅན་རྣམས་ལ་བྱིན།།གལ་ཏེ་ཁྱོད་ཀྱིས་བདག་ལ་བྱ་བ་ཡོད།།དེ་དག་ཉིད་ལ་ཤིན་ཏུ་འབྲས་བུར་བྱོས།།གང་ཕྱིར་དེ་དག་བདེ་བ་ཉིད་བདག་གི་བདེ་བ་ཡིན་པས་བདེ་བ་
1363.	སྦྱིན་པ་སྦྱིན་
1364.	པར་བྱེད་པ་བདག་
1365.	གིས་སྦྱིན་པ་དང་།aསྦྱིན་པའི་འབྲས་བུ་དེ་སེམས་ཅན་རྣམས་ལ་སྦྱིན་པ་དེའི་ཕྱིར་འབྲས་བུར་བྱ་བ་ཇི་སྙེད་ཡོད་པ་ཐམས་ཅད་དེ་དག་ཁོ་ན་ལ་འབྲས་བུར་བྱ་བར་རིག་པར་
1366.	གྱིས་ཤིག་ཅེས་བྱང་ཆུབ་སེམས་དཔའ་སྙིང་རྗེས་སྦྱིན་པ་ལ་རྗེས་སུ་སྟོན་ཏོ།།སྦྱིན་པ་པོ་ནི་ལོངས་སྤྱོད་མི་འདོད་ཀྱང་།།ལོངས་སྤྱོད་aཤིན་ཏུ་མང་ལ་བཟང་དང་ཕྲད།བདག་ནི་བདེ་བ་དེ་འདོད་མ་ཡིན་ཏེ།།འདི་ལྟར་བདག་ནི་སྦྱིན་ལ་བརྒྱུད་དང་ལྡན།།སྦྱིན་པ་པོ་ལོངས་སྤྱོད་ལ་རྒྱབ་ཀྱིས་ཕྱོགས་པ་ལ་ལོངས་སྤྱོད་ཤིན་ཏུ་མང་པོ་དང་།ཤིན་ཏུ་བཟང་པོ་དག་ཉེ་བར་གནས་ཏེ།སེམས་རྒྱ་ཆེ་བའི་ཕྱིར་དེ་ནི་ཆོས་ཉིད་aཡིན་ནོ།།བདག་ནི་ལོངས་སྤྱོད་དག་དེ་ལྟར་ཉེ་བར་གནས་པའི་བདེ་བ་གང་ཡིན་པ་དེ་ནི་མི་འདོད་དེ།འདི་ལྟར་བདག་ནི་དེ་རྒྱུན་ཆགས་པར་འདོད་པའི་ཕྱིར་སྦྱིན་པ་ལ་བརྒྱུད་པ་དང་ལྡན་པ་ཡིན་གྱིས་བདེ་བ་ལ་ནི་མ་ཡིན་ནོ།།བདག་ནི་རྟག་ཏུ་བརྩེ་བས་བདོག་པ་ཀུན།།ཡོངས་སུ་aགཏོང་བ་གང་ཡིན་དེ་ལྟོས་ལ།།དེས་ན་ཁྱོད་ཀྱིས་བདག་ནི་དེའི་འབྲས་ལ།།དོན་གཉེར་མེད་པ་ཉིད་དུ་ཤེས་པར་བྱ།།བདག་ནི་རྟག་ཏུ་སྙིང་རྗེས་སྦྱིན་པའི་འབྲས་བུ་ཐམས་ཅད་ཡོངས་སུ་གཏོང་བ་དེ་ཉིད་ཀྱི་ཕྱིར་ཁྱོད་ཀྱིས་
1367.	བདག་ལ་སྦྱིན་པའི་འབྲས་བུ་དོན་དུ་གཉེར་བ་མེད་པ་
1368.	ཉིད་དུ་རིག་པར་aབྱའོ།།ཞེས་བྱང་ཆུབ་སེམས་དཔའ་སྦྱིན་པ་ལ་རྗེས་སུ་སྟོན་པར་བྱེད་དོ།།གལ་ཏེ་ཁྱོད་འབྲས་ཐོབ་པ་མི་གཏོང་ན།།སྦྱིན་ལ་མངོན་དགའ་ཡིན་པར་མི་འགྱུར་ཏེ།།འདི་ལྟར་སྐད་ཅིག་ཙམ་
1369.	ཡང་སྦྱིན་མེད་ན།།སྦྱིན་ལ་མངོན་པར་དགའ་བ་ཉིད་མ་ཡིན།།ཞེས་བྱ་བ་
1370.	aབའི་ཚིགས་སུ་བཅད་པ་ནི་དོན་གོ་བར་ཟད་དོ།།མ་བྱས་པ་ལ་འབྲས་བུ་མི་འབྱིན་ཏེ།།འདི་ལྟར་ལན་བལྟས་བདག་གི་ཆ་མ་ཡིན།།ཁྱོད་ནི་གང་ཞིག་ཁྱོད་བྱེད་པ་དེ་ལ་འབྲས་བུ་འབྱིན་ཏེ།དེ་ལྟ་བས་ན་ལན་ལ་ལྟ་བས་བདག་གི་ཆ་མ་ཡིན་གྱི།འདི་ལྟར་བདག་ནི།ཁྱོད་ཀྱི་aལན་ལ་ལྟ་དང་བྲལ་བས་ན།།འབྲས་བུ་ཤིན་ཏུ་གཞན་ལ་གཏོང་བ་ཡིན།།འདི་ནི་དོན་གོ་བར་ཟད་དོ།།བརྩེ་བས་སྦྱིན་པའི་ཚིགས་སུ་བཅད་པ་གཉིས་ཏེ།རྒྱལ་སྲས་རྣམས་ཀྱི་བརྩེ་བས་སྦྱིན་པ་ནི།།ཁ་ན་མ་ཐོ་མེད་ཅིང་དག་པའི་གཞི།།བདེ་བ་འདྲེན་པར་བྱེད་པ་ཉིད་aདང་ནི།།རྗེས་སུ་བསྲུང་བཅས་ཚོལ་མེད་གོས་པ་མེད།།དེ་ལ་ཁ་ན་མ་ཐོ་བ་མེད་པ་ནི་གཞན་ལ་མི་གནོད་པར་སྦྱིན་པའི་ཕྱིར་རོ།།གཞི་དག་པ་ནི་དུག་དང་མཚོན་དང་ཆང་ལ་སོགས་པ་སྤངས་པའི་སྒོ་ནས་དངོས་པོ་རུང་བ་སྦྱིན་པའི་ཕྱིར་རོ།།བདེ་བ་བསྐྱེད་
1371.	པ་ནི།སྦྱིན་པས་ཀུན་ཏུ་aབསྡུས་ནས་དགེ་བ་ལ་སྦྱོར་བའི་ཕྱིར་རོ།།རྗེས་སུ་བསྲུང་བ་དང་བཅས་པ་ནི་འཁོར་གྱི་སྐྱེ་བོ་ལ་མི་གནོད་པར་གཞན་ལ་སྦྱིན་པའི་ཕྱིར་རོ།།ཚོལ་བ་མེད་པ་ནི་མ་བསླངས་ཀྱང་དོན་དུ་
1372.	གཉེར་བ་ཉིད་དམ།ཕོངས་པར་ཁོང་དུ་ཆུད་ནས་བདག་ཉིད་ཀྱིས་
1373.	སྦྱིན་པའི་ཕྱིར་དང་།ཡོན་གནས་aམི་འདམ་པའི་ཕྱིར་རོ།།གོས་པ་མེད་པ་ནི།ལན་དང་རྣམ་པར་སྨིན་པ་ལ་དགའ་བ་མེད་པའི་ཕྱིར་རོ།།རྣམ་པ་གཞན་ཡང་།རྒྱལ་སྲས་རྣམས་
1374.	ཀྱི་བརྩེ་བས་སྦྱིན་པ་ནི།མཐའ་དག་རྒྱ་ཆེ་གཙོ་དང་རྟག་པ་དང་།།དགའ་དང་ཟང་ཟིང་མེད་དང་དག་པ་དང་།།བྱང་ཆུབ་aལ་གཞོལ་དགེ་ལ་གཞོལ་བ་ཡིན།།དེ་ལ་མཐའ་དག་ནི་ནང་དང་
1375.	ཕྱིའི་དངོས་པོ་སྦྱིན་པའི་ཕྱིར་རོ།།རྒྱ་ཆེན་པོ་ནི་དངོས་པོ་མང་པོ་སྦྱིན་པའི་ཕྱིར་རོ།།གཙོ་བོ་ནི་དངོས་པོ་གྱ་ནོམ་པ་སྦྱིན་པའི་ཕྱིར་རོ།།རྟག་པ་ནི་ཡང་དང་ཡང་དུ་སྦྱིན་པའི་ཕྱིར་རོ།།དགའ་བ་ནི་སོ་སོར་བརྟགས་aཔ་མེད་པར་རབ་ཏུ་དགའ་བས་སྦྱིན་པའི་ཕྱིར་རོ།།ཟང་ཟིང་མེད་པ་ནི་གོས་པ་མེད་པ་ཇི་ལྟ་བ་བཞིན་ནོ།།དག་པ་ནི་གཞི་དག་པ་ཇི་ལྟ་བ་བཞིན་ནོ།།བྱང་ཆུབ་ལ་གཞོལ་བ་ནི་བྱང་ཆུབ་ཆེན་པོར་ཡོངས་སུ་བསྔོས་པའི་ཕྱིར་རོ།།དགེ་བ་ལ་གཞོལ་བ་ནི་བདེ་བ་བསྐྱེད་
1376.	པ་ཇི་ལྟ་བ་བཞིན་ནོ།།ཉེ་aབར་སྤྱོད་
1377.	པའི་ཁྱད་པར་གྱི་ཚིགས་སུ་བཅད་པ།ཇི་ལྟར་བདེ་བ་གསུམ་གྱིས་ཚིམ་པའི་ཡིད།།བརྩེ་ལྡན་ཡོངས་སུ་གཏོང་བས་དགའ་འགྱུར་བས།།ལོངས་སྤྱོད་ཅན་དག་ཉེ་བར་སྤྱོད་
1378.	པ་ཡིས།།དེ་ལྟར་དགའ་བར་འགྱུར་བ་མ་ཡིན་ནོ།།དེ་ལ་བདེ་བ་གསུམ་ནི་སྦྱིན་པས་དགའ་aབ་དང།གཞན་རྗེས་སུ་འཛིན་པས་དགའ་བ་དང་།།བྱང་ཆུབ་ཀྱི་ཚོགས་རྫོགས་པས་དགའ་བའོ།།ལྷག་མ་ནི་དོན་གོ་བར་ཟད་དོ།།ཕ་རོལ་ཏུ་ཕྱིན་པ་མངོན་པར་སྒྲུབ་པའི་སྙིང་རྗེའི་ཚིགས་སུ་བཅད་པ།།བཀྲེན་ལ་བརྩེ་དང་མ་རུངས་པ་ལ་བརྩེ།།ཀུན་འཁྲུགས་ལ་བརྩེ་བག་མེད་
1379.	aརྣམས་ལ་བརྩེ།།ཡུལ་གྱི་གཞན་དབང་ཅན་ལ་སྙིང་རྗེ་དང་།།ལོག་པར་མངོན་པར་ཞེན་ལ་སྙིང་རྗེ་བའོ།།དེ་ལ་བཀྲེན་པ་ནི་སེར་སྣ་ཅན་རྣམས་སོ།།མ་རུངས་པ་ནི་ཚུལ་ཁྲིམས་འཆལ་པ་གཞན་ལ་གནོད་པ་རྣམས་སོ།།ཀུན་ཏུ་འཁྲུགས་པ་ནི་ཁྲོ་བ་ཅན་རྣམས་སོ།།བག་མེད་པ་ནི་ལེ་ལོ་ཅན་རྣམས་སོ།།ཡུལ་གྱི་གཞན་aདབང་ཅན་ནི་འདོད་པ་དག་ལ་སེམས་རྣམ་པར་གཡེངས་པ་
1380.	རྣམས་སོ།།ལོག་པར་མངོན་པར་ཞེན་པ་ནི།ཤེས་རབ་འཆལ་བ་མུ་སྟེགས་ཅན་ལ་སོགས་པའོ།།ཕ་རོལ་ཏུ་ཕྱིན་པའི་མི་མཐུན་པའི་ཕྱོགས་ལ་གནས་པ་འདི་དག་ལ།སྙིང་རྗེ་བ་གང་ཡིན་པ་དེ་ནི་བཀྲེན་པ་ལ་སོགས་པ་aལ་སྙིང་རྗེ་བ་ཡིན་ཏེ།དེ་ཡང་དེའི་མི་མཐུན་པའི་ཕྱོགས་རྣམ་པར་སུན་འབྱིན་པའི་ཕྱིར་ཕ་རོལ་ཏུ་ཕྱིན་པ་མངོན་པར་སྒྲུབ་པར་བྱེད་པར་འགྱུར་རོ།།དེ་ལྟར་ན་ཕ་རོལ་ཏུ་ཕྱིན་པ་མངོན་པར་སྒྲུབ་པའི་སྙིང་རྗེ་ཞེས་བྱའོ།།སྙིང་རྗེའི་རྐྱེན་བསྟན་པའི་ཚིགས་སུ་བཅད་པ།བདེ་དང་སྡུག་aབསྔལ་དེ་རྒྱུ་ལས།།བྱང་ཆུབ་སེམས་དཔའི་སྙིང་རྗེ་སྟེ།།རྒྱུ་དང་བཤེས་གཉེན་རང་བཞིན་ལས།།བྱང་ཆུབ་སེམས་དཔའི་སྙིང་རྗེའོ།།དེ་ལ་ཕྱེད་གོང་མས་ནི་སྙིང་རྗེའི་དམིགས་པའི་རྐྱེན་སྟོན་ཏེ།ཚོར་བ་རྣམ་པ་གསུམ་ལ་དམིགས་ནས་སྡུག་བསྔལ་ཉིད་གསུམ་གྱིས་སྙིང་རྗེ་བར་aབྱེད་པའི་ཕྱིར་རོ།།བདེ་བ་ཡང་མ་ཡིན་སྡུག་བསྔལ་བ་ཡང་མ་ཡིན་པའི་ཚོར་བ་ནི་བདེ་བ་དང་སྡུག་བསྔལ་དག་གི་རྒྱུ་ཡིན་ཏེ།ཡང་དེ་དག་འདྲེན་པའི་ཕྱིར་རོ།།ཕྱེད་འོག་མས་ནི་གོ་རིམས་བཞིན་དུ་རྒྱུ་དང་བཤེས་གཉེན་དང་རང་བཞིན་དག་གིས་སྙིང་རྗེའི་རྒྱུ་དང་བདག་པོ་དང་aམཚུངས་པ་དེ་མ་ཐག་པའི་རྐྱེན་རྣམས་སྟོན་ཏོ།།སྙིང་རྗེ་ཆེན་པོ་ཉིད་ཀྱི་ཚིགས་སུ་བཅད་པ།བྱང་ཆུབ་སེམས་དཔའི་སྙིང་རྗེ་ནི།།མཉམ་པར་ཤེས་བྱ་དེ་བསམ་ཕྱིར།།སྒྲུབ་ཕྱིར་འདོད་ཆགས་བྲལ་ཕྱིར་དང་།།མི་དམིགས་ཕྱིར་དང་དག་ཕྱིར་རོ།།དེ་ལ་མཉམ་པ་ནི་ཚོར་བ་རྣམ་པ་གསུམ་aཅར་
1381.	གྱི་གནས་སྐབས་སུ་གང་ཅི་ཚོར་བ་དེ་ནི་
1382.	འདིར་སྡུག་བསྔལ་བའོ་ཞེས་བྱ་བར་རིག་པའི་ཕྱིར་རོ།།དེ་ཡང་བསམ་པའི་ཕྱིར་ནི་སེམས་ཀྱིས་སྙིང་རྗེ་བའི་ཕྱིར་རོ།།སྒྲུབ་པའི་ཕྱིར་ནི་དེ་ཡོངས་སུ་སྐྱོབ་པའི་
1383.	ཕྱིར་རོ།།འདོད་ཆགས་དང་བྲལ་བའི་ཕྱིར་ནི་དེའི་མི་མཐུན་པའི་ཕྱོགས་རྣམ་པར་འཚེ་བ་aསྤངས་པའི་ཕྱིར་རོ།།མི་དམིགས་པའི་ཕྱིར་ནི་བདག་དང་གཞན་དང་སྙིང་རྗེར་མི་དམིགས་པའི་ཕྱིར་རོ།།
1384.	རྣམ་པར་དག་པའི་ཕྱིར་ནི།ས་བརྒྱད་པ་ལ་མི་སྐྱེ་བའི་ཆོས་ལ་བཟོད་པ་ཐོབ་པའི་ཕྱིར་རོ།།རང་གི་སེམས་ཀྱི་
1385.	བྱམས་ལ་སོགས།།བསྒོམ་པ་ཆོས་ལ་མོས་པ་དང་།།བསམ་aདང་དབང་འབྱོར་ཉིད་དང་ནི།།རྣམ་པར་མི་རྟོག་
1386.	གཅིག་ཕྱིར་མཆོག།ཅེས་བྱ་བའི་དོན་ནི་གང་
1387.	དུ་བཤད་པའི་རྗེས་སུ་འབྲངས་ཏེ་ཁོང་དུ་ཆུད་པར་བྱའོ།།དེ་ལྟར་བཅོམ་ལྡན་འདས་ལ་དང་བ་རབ་སྐྱེས་ཤིང་།།རྫས་དང་བཀུར་སྟི་ཆེན་པོས་ཤིན་ཏུ་རྒྱུན་མཆོད་ལྡན།།ཡོན་ཏན་མང་ལྡན་ཕན་aབྱེད་བཤེས་ལ་རྟག་བསྟེན་པ
1388.	།།འགྲོ་ལ་རྗེས་སུ་བརྩེ་བ་གྲུབ་པ་ཀུན་ཐོབ་འགྱུར།།འདིས་ནི་ཇི་སྐད་བཤད་པའི་མཆོད་པ་དང་བསྟན་
1389.	པ་དང་ཚད་མེད་པ་རྣམས་ཀྱི་གོ་རིམས་དང་ཡོན་ཏན་མདོར་བསྡུས་ནས་སྟོན་ཏེ།རྫས་དང་བཀུར་སྟི་ཆེན་པོས་ཤིན་ཏུ་རྟག་ཏུ་མཆོད་པ་ནི་རྫས་དང་བཀུར་སྟི་ཆེན་པོས་aཤིན་ཏུ་རྒྱུན་དུ་མཆོད་པ་དང་ལྡན་པ་སྟེ།།བཀུར་སྟི་ནི་ཡང་དག་པའི་སྒྲུབ་པ་ཡིན་པར་རིག་པར་བྱའོ།།དེ་ལྟར་ན་རྙེད་པ་དང་བཀུར་སྟི་དང་སྒྲུབ་པའི་མཆོད་པ་དང་ལྡན་པ་ཡིན་ནོ།།ཡོན་ཏན་མང་པོ་དང་ལྡན་པ་ནི་དེ་ལས་གཞན་པ་དག་དང་ངོ༌།།ཕན་པར་བྱེད་པ་ནི་རྗེས་སུ་བརྩེ་བར་བྱེད་པ་ཉིད་aཀྱིས་རིག་པར་བྱའོ།།གྲུབ་པ་ཀུན་ཐོབ་པར་འགྱུར་རོ་ཞེས་བྱ་བ་ནི་རང་དང་གཞན་གྱི་དོན་
1390.	གྲུབ་པ་འཐོབ་པར་འགྱུར་བའོ།།མཆོད་པ་དང་བསྟན་
1391.	པ་དང་ཚད་མེད་པའི་སྐབས་རྫོགས་སོ།།།།ངོ་ཚ་བ་རྣམ་པར་དབྱེ་བའི་ཚིགས་སུ་བཅད་པ་བཅུ་དྲུག་སྟེ།།ངོ་ཚ་མི་མཐུན་ཕྱོགས་སྤངས་དང་།།aརྣམ་པར་མི་རྟོག་ཡེ་ཤེས་ལྡན།།ཁ་ན་མ་ཐོ་མེད་དམན་ཡུལ།།སེམས་ཅན་སྨིན་བྱེད་བརྟན་
1392.	པའི་ཡིན།།འདིས་ནི་ངོ་བོ་ཉིད་དང་།གྲོགས་དང་།དམིགས་པ་དང་།ལས་ཕུན་སུམ་ཚོགས་པས་བྱང་ཆུབ་སེམས་དཔའི་ངོ་ཚ་བའི་མཚན་ཉིད་རྣམ་པ་བཞི་སྟོན་ཏེ།
1393.	ཡུལ་ཁ་ན་མ་ཐོ་བ་མེད་ཅིང་དམན་aཔ་ནི་ཉན་ཐོས་དང་རང་སངས་རྒྱས་ཀྱི་ཐེག་པ་སྟེ།དེ་ནི་ཁ་ན་མ་ཐོ་བ་མེད་པ་ཡང་ཡིན་ལ།ཐེག་པ་ཆེན་པོ་བས་དམན་པ་ཡང་ཡིན་པས་དེས་ཀྱང་བྱང་ཆུབ་སེམས་དཔའ་ངོ་ཚའོ།།ཇི་ལྟར་སེམས་ཅན་རྣམས་ཡོངས་སུ་སྨིན་པར་བྱེད་ཅེ་ན།།ངོ་ཚ་བ་དེ་ཉིད་ལ་གཞན་དག་རབ་ཏུ་འགོད་aཔའི་ཕྱིར་རོ།།ཕ་རོལ་
1394.	ཕྱིན་པ་དྲུག་པོ་ཡི།།མི་མཐུན་ཕྱོགས་ནི་འཕེལ་བ་དང་།།གཉེན་པོ་འགྲིབ་པས་བྱང་ཆུབ་སེམས།།མི་བཟད་ངོ་ཚ་སྐྱེ་བར་འགྱུར།།འདི་ནི་བྱང་ཆུབ་སེམས་དཔའ་རྣམས་ཀྱི་འཕེལ་བ་
1395.	དང་འགྲིབ་པས་ངོ་ཚ་བ་ཡིན་ཏེ།ཕ་རོལ་ཏུ་ཕྱིན་པའི་མི་མཐུན་པའི་ཕྱོགས་འཕེལ་བ་དང་།aདེའི་གཉེན་པོ་ཡོངས་སུ་འགྲིབ་པས་
1396.	ཤིན་ཏུ་ངོ་ཚ་བ་སྐྱེ་བའི་ཕྱིར་རོ།།བརྟན་རྣམས་ཕ་རོལ་ཕྱིན་པ་དྲུག།བསྟེན་
1397.	པ་ལ་ནི་ལེ་ལོ་དང་།།ཉོན་མོངས་རྗེས་སུ་མཐུན་ཆོས་ལ།།སྦྱོར་བ་ལས་ཀྱང་ངོ་ཚར་འགྱུར།།འདི་ནི་མི་སྦྱོར་བ་དང་སྦྱོར་བས་ངོ་ཚ་བ་ཡིན་ཏེ།ཕ་རོལ་ཏུ་ཕྱིན་པ་སྒོམ་པ་ལ་aམི་སྦྱོར་བ་དང་།ཉོན་མོངས་པ་དང་མཐུན་པའི་ཆོས་དབང་པོའི་སྒོམ་བསྡམས་པ་ལ་སོགས་པ་ལ་སྦྱོར་བས་ངོ་ཚ་བ་སྐྱེ་བའི་ཕྱིར་རོ།མཉམ་གཞག་ངོ་བོ་ཉིད་མིན་ཆུང་།།འབྲིང་དང་དམན་པའི་ས་པ་དང་།།བསམ་པ་དམན་དང་ངར་བཅས་པའི།།ངོ་ཚ་དམན་དེ་ལས་གཞན་ལྷག།འདི་ནི་ངོ་aཚ་བ་ཆུང་ངུ་དང་ཆེན་པོ་སྟེ།ཚིགས་སུ་བཅད་པ་འདིའི་དོན་ནི།སྔར་བཤད་པའི་རྗེས་སུ་འབྲངས་ནས་ཁོང་དུ་ཆུད་པར་བྱའོ།།འདི་མན་ཆད་ཚིགས་སུ་བཅད་པ་བཞི་
1398.	དང་གསུམ་གྱིས་གོ་རིམས་བཞིན་དུ་ངོ་ཚ་བའི་མི་མཐུན་པའི་ཕྱོགས་དང་།ངོ་ཚ་བའི་སྐྱོན་དང་།ཡོན་ཏན་གྱི་དབྱེ་བ་སྟོན་aཏོ།།བློ་ལྡན་ངོ་ཚ་མེད་པ་ནི།།ཚུལ་བཞིན་མིན་པས་ཉོན་མོངས་དག།དང་དུ་ལེན་ཅིང་ཁོང་ཁྲོ་དང་།།ཡལ་བར་འདོར་དང་ང་རྒྱལ་གྱིས།།སེམས་ཅན་རྣམས་དང་ཚུལ་ཁྲིམས་འཇོམས།།ཞེས་བྱ་བ་འདིས་ནི་བདག་ཉིད་ལ་ཡང་གནོད་པར་བྱེད་ལ།གཞན་ལ་aཡང་གནོད་པར་བྱེད།གཉི་ག་ལ་ཡང་གནོད་པར་བྱེད་ཅེས་བསྟན་ཏོ།།ཚུལ་བཞིན་མ་ཡིན་པ་
1399.	ཞེས་བྱ་བ་ནི་ཚུལ་བཞིན་མ་ཡིན་པ་ཡིད་ལ་བྱེད་པས་སོ།།ཡལ་བར་འདོར་བས་ཇི་ལྟར་སེམས་ཅན་རྣམས་འཇོམས་ཤེ་ན།སེམས་ཅན་གྱི་དོན་ལ་བག་མེད་པའི་ཕྱིར་རོ།།འགྱོད་པས་ཉམས་དང་aབཅས་འགྱུར་ཞིང་།།བཀུར་སྟིས་དམན་པ་འཐོབ་འགྱུར་དེས།།དད་ལྡན་མི་མིན་ཚོགས་དང་ནི།།སྟོན་པས་ཀྱང་ནི་བཏང་སྙོམས་མཛད།།རྒྱལ་སྲས་ཆོས་དང་མཐུན་རྣམས་ཀྱིས།།རྣམ་པར་སྨོད་ཅིང་
1400.	འཇིག་རྟེན་ལས།།མཐོང་བའི་ཆོས་ལ་མི་སྙན་འཐོབ།།གཞན་དུ་ཕྱིར་ཞིང་aམི་ཁོམ་སྐྱེ།།ཞེས་བྱ་བ་འདིས་མི་མཐོང་བའི་ཆོས་ཀྱི་ཁ་ན་མ་ཐོ་བ་འཕེལ་ལོ་ཞེས་སྟོན་ཏེ།གོ་རིམས་བཞིན་དུ་བདག་ཉིད་དང་།།གཞན་དང་ལྷ་དང་སྟོན་པ་དག་སྨོད་པའི་ཕྱིར་དང་།ཚངས་པ་མཚུངས་པར་སྤྱོད་པ་མཁས་པ་དང་
1401.	།ཆོས་ཉིད་ཀྱིས་རྣམ་པར་སྨོད་
1402.	པའི་ཕྱིར་དང་།ཕྱོགས་aདང་ཕྱོགས་མཚམས་སུ་ཡང་སྡིག་པ་ཅན་གྱི་མི་སྙན་པ་འབྱུང་བའི་ཕྱིར་རོ།།གཞན་དུ་ཕྱིར་ཞིང་མི་ཁོམ་སྐྱེ།།ཞེས་བྱ་བ་འདིས་ནི་ཚེ་ཕྱི་མའི་ཁ་ན་མ་ཐོ་བ་འཕེལ་ལོ་ཞེས་བསྟན་ཏེ།མི་ཁོམ་པ་རྣམས་སུ་སྐྱེ་བའི་ཕྱིར་རོ
1403.	།།དེས་ན་ཆོས་དཀར་ཐོབ་པ་དང་།མ་ཐོབ་པ་ལས་རྣམ་
1404.	ཉམས་aའགྱུར།།ཞེས་བྱ་བ་འདིས་ནི་མཐོང་བའི་ཆོས་དང་ཚེ་ཕྱི་མའི་ཁ་ན་མ་ཐོ་བ་འཕེལ་ལོ་ཞེས་བསྟན་ཏེ
1405.	།དགེ་བའི་ཆོས་ཐོབ་པ་ལས་ཡོངས་སུ་ཉམས་པ་དང་།མ་ཐོབ་པ་ལས་ཡོངས་སུ་ཉམས་པ་དང་།གོ་རིམས་བཞིན་ནོ།།དེ་ཕྱིར་སྡུག་བསྔལ་གནས་པ་དང་།།ཡིད་ཀྱང་རྣལ་དུ་མི་གནས་འགྱུར།།aཞེས་བྱ་བ་འདིས་ནི་དེ་ལས་སྐྱེས་པའི་སེམས་ཀྱི་སྡུག་བསྔལ་དང་ཡིད་མི་བདེ་བ་སོ་སོར་མྱོང་བར་འགྱུར་རོ་ཞེས་བསྟན་ཏོ།།རྒྱལ་སྲས་ངོ་ཚ་ལྡན་རྣམས་ལ།།ཉེས་པ་འདི་དག་ཀུན་མི་འབྱུང་།།ཞེས་བྱ་བ་འདི་ནས་བཟུང་སྟེ་ངོ་ཚ་བའི་ཡོན་ཏན་ཡིན་པར་རིག་པར་བྱ་སྟེ།འདི་ལྟར་ཉེས་པ་འདི་aདག་ཀྱང་མི་འབྱུང་བས་སོ།།མཁས་པ་རྟག་ཏུ་ལྷ་དག་དང་།།མི་རྣམས་སུ་ནི་ཡང་དག་སྐྱེ།།ཞེས་བྱ་བ་འདི་ནི་དེའི་རྣམ་པར་སྨིན་པའི་འབྲས་བུ་ཡིན་ནོ།།བློ་ལྡན་ངོ་ཚས་མྱུར་དུ་ནི།།རྫོགས་པའི་བྱང་ཆུབ་ཚོགས་རྫོགས་བྱེད།།ཅེས་བྱ་བ་འདི་ནི་བདག་པོའི་འབྲས་བུའོ།།རྒྱལ་བའི་སྲས་aནི་སེམས་ཅན་རྣམས།།སྨིན་བྱེད་སྐྱོ་བར་མི་འགྱུར་ཉིད།།ཅེས་བྱ་བ་འདི་ནི་སྐྱེས་བུ་བྱེད་པའི་འབྲས་བུ་ཡིན་ནོ།།དེ་རྟག་མི་མཐུན་ཕྱོགས་དང་ནི།།གཉེན་པོ་བྲལ་དང་
1406.	མི་འབྲལ་འགྱུར།།ཞེས་བྱ་བ་འདིས་ནི་བྲལ་བ་དང་རྒྱུ་མཐུན་པའི་འབྲས་བུ་དག་བསྟན་ཏེ།འདི་ལྟ་སྟེ།མི་མཐུན་aཔའི་ཕྱོགས་དང་བྲལ་བ་ཉིད་དང་གཉེན་པོ་དང་མ་བྲལ་བ་ཉིད་དོ།།དེ་ལྟར་རྒྱལ་སྲས་ངོ་ཚ་ལྡན།།ཕན་ཡོན་དེ་དག་འཐོབ་པར་འགྱུར།།ཞེས་བྱ་བས་ནི།ཇི་སྐད་བཤད་པའི་ཉེས་པ་མེད་པ་དང་ཡོན་ཏན་དང་ལྡན་པ་འཐོབ་བོ་ཞེས་བསྟན་ཏོ།།བྱིས་པ་ཤིན་ཏུ་གོས་བཟང་གྱོན་ཡང་ནི།།ཁྲེལ་aདང་བྲལ་ཕྱིར་ཉེས་པས་དྲི་མ་ཅན།།རྒྱལ་སྲས་ངོ་ཚ་ཤེས་པའི་གོས་ཅན་ནི།།དགབ་
1407.	པ་མེད་ཀྱང་ཉེས་པའི་དྲི་མ་བྲལ།།འདིས་ནི་ངོ་ཚ་མེད་པ་ནི་དེ་ལས་
1408.	གཞན་པའི་གོས་གྱོན་ཡང་ཉེས་པས་དྲི་མ་ཅན་ཡིན་པའི་ཕྱིར་ལ།ངོ་ཚ་དང་ལྡན་པ་ནི་གཅེར་བུར་འདུག་ཀྱང་དྲི་མ་མེད་པའི་ཕྱིར།ངོ་ཚ་ནི་གོས་aཁྱད་པར་དུ་འཕགས་པ་ཡིན་ནོ་ཞེས་སྟོན་ཏོ།།རྒྱལ་བའི་སྲས་ནི་ཁྲེལ་དང་ལྡན་གྱུར་པ།།ནམ་མཁའ་བཞིན་དུ་ཆོས་ཀྱིས་མི་གོས་འགྱུར།།ཆོས་ཀྱིས་
1409.	ཞེས་བྱ་བ་ནི་འཇིག་རྟེན་པའི་ཆོས་རྣམས་
1410.	སོ།།རྒྱལ་སྲས་རྣམས་ཀྱི་ནང་དུ་འདུས་གྱུར་པ།།ངོ་ཚ་ཤེས་པས་བརྒྱན་པ་མཛེས་པ་ཡིན།།aཚིགས་སུ་བཅད་པ་འདིས་ནི་ངོ་ཚ་བ་ནམ་མཁའ་དང་རྒྱན་དང་འདྲ་བ་ཉིད་དུ་སྟོན་ཏོ།།བྱང་ཆུབ་སེམས་དཔའ་རྣམས་ནི་ངོ་ཚ་བས།།གདུལ་བ་རྣམས་ལ་མ་བཞིན་བྱམས་པ་ཉིད།།བསྐྱབ་
1411.	པར་བྱ་བའི་སེམས་ཅན་ཡལ་བར་བོར་ན་ངོ་ཚ་བའི་ཕྱིར་རོ།།ངོ་ཚ་བ་ནི་ཉེས་པ་ཐམས་ཅད་ལས།།aའཁོར་བ་ཀུན་ཏུ་སྲུང་
1412.	བར་བྱེད་པའང་ཡིན།།གླང་པོ་ཆེ་དང་རྟའི་ཚོགས་ལ་སོགས་པ་དང་འདྲ་བའི་ཕྱིར་རོ།།གོས་ལ་སོགས་པའི་དཔེ་འདི་རྣམས་ཀྱིས་ངོ་ཚ་བས་གནས་པ་ན་ཉོན་མོངས་པའི་གཉེན་པོ་ཉིད་དང་།རྒྱུ་བ་ན་འཇིག་རྟེན་གྱི་
1413.	ཆོས་ཀྱི་གཉེན་པོ་ཉིད་དང་ཆོས་མཐུན་པ་དང་།aགནས་པ་དང་མཐུན་པ་ཉིད་དང་།སེམས་ཅན་ཡོངས་སུ་སྨིན་པར་བྱེད་པ་དང་མཐུན་པ་ཉིད་དང་།ཉོན་མོངས་པ་ཅན་མ་ཡིན་པར་འཁོར་བ་དང་མཐུན་པ་ཉིད་སྟོན་ཏོ།།ཀུན་ལ་དང་དུ་
1414.	ལེན་པ་དང་།།ཀུན་ལ་དང་དུ་མི་ལེན་ཞིང་།།ཀུན་ལ་མི་འཇུག་འཇུག་པ་ནི།།ཁྲེལ་aལྡན་ཁྲེལ་བས་བྱས་པའི་རྟགས།།འདིས་ནི་ངོ་ཚ་བ་དང་ལྡན་པའི་རྟགས་
1415.	ངོ་ཚ་བས་བྱས་པ་རྣམ་པ་བཞི་སྟོན་ཏེ།འདི་ལྟ་སྟེ།ཉེས་པ་ཐམས་ཅད་ལ་དང་དུ་མི་ལེན་ཞིང་མི་འཇུག་པ་དང་།ཡོན་ཏན་ཐམས་ཅད་ལ་དང་དུ་ལེན་ཞིང་འཇུག་པའོ།།རང་གི་སེམས་ཀྱིས་ཁྲེལ་སྒོམ་པ།ཆོས་ལ་མོས་དང་བསམ་པ་དང་།།aདབང་འབྱོར་བ་དང་མི་རྟོག་
1416.	དང་།།གཅིག་པ་ཉིད་ཀྱིས་གཙོ་བོ་ཡིན།།ཞེས་བྱ་བ་འདིའི་བཤད་པ་ནི་སྔ་མ་བཞིན་ནོ།།བརྟན་པ་རྣམ་པར་དབྱེ་བའི་ཚིགས་སུ་བཅད་པ་བདུན་ཏེ།བྱང་ཆུབ་སེམས་དཔའི་བརྟེན་
1417.	པ་ནི།།དེ་ལས་གཞན་པ་ཐམས་ཅད་ལས།།མཚན་ཉིད་དང་ནི་རབ་དབྱེ་དང་།།མི་aའགྱུར་བས་ནི་ཁྱད་པར་འཕགས།།བརྩོན་འགྲུས་ཏིང་འཛིན་ཤེས་རབ་ནི།།སྙིང་སྟོབས་སྲན་ཐུབ་བརྟན་
1418.	བར་འདོད།།གང་ཕྱིར་གསུམ་གྱིས་བྱང་ཆུབ་སེམས།།འཇིགས་པ་མེད་པར་རབ་ཏུ་འཇུག།།འདིས་ནི་བརྟན་
1419.	པའི་མཚན་ཉིད་རྣམ་གྲངས་དང་བཅས་སྒྲུབ་པ་དང་བཅས་པར་བཤད་དེ།aབརྩོན་འགྲུས་ལ་སོགས་པ་ནི་མཚན་ཉིད་དོ།།སྙིང་སྟོབས་ལ་སོགས་པ་ནི་
1420.	རྣམ་གྲངས་སོ།།ལྷག་མ་ནི་སྒྲུབ་པའོ།།ཇི་ལྟར་གསུམ་པོ་འདིས་འཇིགས་པ་མེད་པར་རབ་ཏུ་འཇུག་ཅེ་ན།ཞུམ་དང་གཡོ་དང་རྨོངས་པ་ཡིས
1421.	།།བྱ་བ་རྣམས་ལ་འཇིགས་པ་སྐྱེ
1422.	།།དེ་ཕྱིར་གཉུག་མ་གསུམ་ལ་ནི།།aབརྟན་པའི་མིང་དུ་ཤེས་པར་བྱ།།བྱ་བ་ཐམས་ཅད་ལ་འཇིགས་པ་ནི་ཡང་ན་ནི་ཞུམ་པའི་སེམས་ཀྱིས་སྐྱེ་སྟེ།དེ་ལ་མི་སྤྲོ་བའི་ཕྱིར་རོ།།ཡང་ན་ནི་གཡོ་བའི་སེམས་ཀྱིས་ཏེ།སེམས་རྣལ་དུ་མི་གནས་པའི་ཕྱིར་རོ།།ཡང་ན་ནི་རྨོངས་པས་ཏེ།དེའི་ཐབས་མི་ཤེས་པའི་ཕྱིར་རོ།།དེ་དག་གི་
1423.	aགཉེན་པོར་
1424.	ནི་གོ་རིམས་བཞིན་དུ་བརྩོན་འགྲུས་ལ་སོགས་པ་སྟེ།དེ་ལྟ་བས་ན་བརྩོན་འགྲུས་ལ་སོགས་པ་གཉུག་མ་གསུམ་ལ་བརྟན་པ་ཞེས་བྱ་བར་རིག་པར་བྱའོ།།གཉུག་མ་ཞེས་བྱ་བ་ནི་སོ་སོར་བརྟག་པ་མེད་པར་བྱེད་པའོ།།རང་བཞིན་དང་ནི་སྨོན་ལམ་དང་།།ལྟ་བ་མེད་པ་ཉིད་དང་ནི།།aསེམས་ཅན་ལོག་པར་སྒྲུབ་པ་དང་།།ཟབ་ཅིང་རྒྱ་ཆེ་ཐོས་པ་དང་།།གདུལ་བྱ་གདུལ་བར་དཀའ་བ་དང་།།རྒྱལ་སྐུ་བསམ་གྱིས་མི་ཁྱབ་དང་།།དཀའ་བ་དག་ནི་སྣ་ཚོགས་དང་།།འཁོར་བ་གཏོང་བ་མེད་ཉིད་དང་།།དེ་ཉིད་ཉོན་མོངས་མེད་པ་ལ།།བརྟན་པའི་བརྟན་
1425.	པ་སྐྱེ་བ་ནི།།དེ་ལས་གཞན་aདང་མི་མཚུངས་ཏེ།།བརྟན་ལྡན་རྣམས་ཀྱི་མཆོག་ཏུ་འདོད།།ཚིགས་སུ་བཅད་པ་གསུམ་པོ་འདིས་ནི་བརྟན་པའི་རབ་ཏུ་དབྱེ་བ་སྟོན་ཏེ
1426.	།གོ་རིམས་བཞིན་དུ་རིགས་དང་།སེམས་བསྐྱེད་པ་དང་།རང་གི་དོན་དང་།གཞན་གྱི་དོན་དང་།དེ་ཁོ་ན་ཉིད་ཀྱི་དོན་དང་།མཐུ་དང་།སེམས་aཅན་ཡོངས་སུ་སྨིན་པར་བྱེད་པ་དང་།བྱང་ཆུབ་མཆོག་གི་སྒོ་ནས་སོ།།དེ་ལ་མི་ལྟ་བ་ཉིད་ནི་རང་གི་དོན་ལ་ཞུགས་པ་ལུས་དང་སྲོག་ལ་མི་ལྟ་བ་ཉིད་ལས་རིག་པར་བྱའོ།།ཡང་དཀའ་བ་སྤྱོད་པ་དང་།བསམས་བཞིན་དུ་སྲིད་པར་སྐྱེ་བ་དང་།དེ་ན་ཀུན་ནས་ཉོན་མོངས་བ་མེད་པའི་སྒོ་ནས་ཀྱང་aརབ་ཏུ་དབྱེ་བ་ཡིན་ནོ།།ཕྱེ་མ་ལེབ་དང་འདབ་ཆགས་དང་།།རྒྱ་མཚོ་དག་གིས་རི་རབ་ལྟར།།བརྟན་པ་གྲོགས་ངན་སྡུག་བསྔལ་དང་།།ཟབ་མོ་ཐོས་པས་མི་གཡོས་སོ།།འདིས་ནི་བྱང་ཆུབ་སེམས་དཔའི་བརྟན་པའི་མི་འགྱུར་བ་ཉིད་སྟོན་ཏེ།དཔེ་གསུམ་ནི་
1427.	གསུམ་གྱིས་མི་གཡོས་པ་དང་aགོ་རིམས་བཞིན་དུ་རིག་པར་བྱའོ།།མི་སྐྱོ་བའི་རྣམ་པར་དབྱེ་བའི་ཚིགས་སུ་བཅད་པ་གཉིས་ཏེ།བྱང་ཆུབ་མི་སྐྱོ་མཉམ་མེད་པ།།གཞི་གསུམ་ཐོས་པས་མི་ངོམས་དང་།།བརྩོན་འགྲུས་ཆེ་དང་སྡུག་བསྔལ་ལ།།ཁྲེལ་དང་བརྟན་ལ་བརྟན་
1428.	པ་སྟེ།།བྱང་ཆུབ་ཆེ་ལ་འདུན་པ་དྲག།aབློ་ལྡན་རྣམས་ཀྱི་མི་སྐྱོ་བ།།ས་རྣམས་ལ་ནི་མ་རྫོགས་དང་།།རྫོགས་དང་ཤིན་ཏུ་རྫོགས་པར་འདོད།།འདི་གཉིས་ཀྱིས་ནི་གཞི་དང་།རྟེན་དང་།ངོ་བོ་ཉིད་དང་།རབ་ཏུ་དབྱེ་བའི་སྒོ་ནས་མི་སྐྱོ་བ་བསྟན་ཏེ།གཞི་གསུམ་ནི་ཐོས་པས་མི་ངོམས་པ་དང་།ཡུན་རིང་པོར་བརྩོན་འགྲུས་རྩོམ་aཔ་དང་།འཁོར་བའི་སྡུག་བསྔལ་ལའོ།།ཁྲེལ་ཡོད་པ་དང་བརྟན་པ་ལ་བརྟེན་ནས་དེ་དག་གིས་སྐྱོ་བ་སྐྱེས་ནས་ངོ་ཚ་ཞིང་མི་སྐྱོ་བར་ཡང་བྱེད་དོ།།བྱང་ཆུབ་ཆེན་པོ་ལ་འདུན་པ་དྲག་པོ་ཞེས་བྱ་བ་ནི་ངོ་བོ་ཉིད་དེ།འདུན་པ་ལོག་ན་སྐྱོ་བར་འགྱུར་བས་སོ།།མ་རྫོགས་པ་ནི་མོས་པས་སྤྱོད་པའི་ས་aལའོ།།རྫོགས་པ་ནི་ས་བདུན་པོ་དག་ལའོ།།ཤིན་ཏུ་རྫོགས་པ་ནི་
1429.	དེ་ཡན་ཆད་ཀྱི་ས་ལ་སྟེ་འདི་ནི་རབ་ཏུ་དབྱེ་བ་ཡིན་ནོ།།བསྟན་བཅོས་ཤེས་པ་ཉིད་ཀྱིས་
1430.	ཚིགས་སུ་བཅད་
1431.	པ་གཉིས་ཏེ།བརྟན་
1432.	པའི་བསྟན་བཅོས་ཤེས་པ་ཉིད།།གཞི་དང་ཆེད་དུ་བྱ་བ་དང་།།ལས་aདང་མཚན་ཉིད་དག་དང་ནི།།མི་ཟད་ཉིད་དང་འབྲས་བུ་ནི།།ཡང་དག་འགྲུབ་པས་ཁྱད་པར་འཕགས།།ཏིང་ངེ་འཛིན་དང་གཟུངས་སྒོས་བསྡུས།།སེམས་ཅན་སྨིན་པར་བྱེད་པ་དང་།།དམ་ཆོས་འཛིན་པར་བྱེད་པའང་ཡིན།།དེ་ལ་བསྟན་བཅོས་ཤེས་པ་ཉིད་ཀྱི་གཞི་
1433.	ནི་རིག་པའི་གནས་ལྔ་aསྟེ།ནང་
1434.	རིག་པ་དང་།གཏན་ཚིགས་རིག་པ་དང་།སྒྲ་རིག་པ་དང་།གསོ་བ་རིག་པ་དང་།བཟོའི་ལས་ཀྱི་གནས་རིག་པའོ།།ཆེད་དུ་བྱ་བ་ནི།རང་དང་གཞན་གྱི་དོན་བྱ་བའོ།།ལས་ནི་གཞི་དང་པོ་ལ་བདག་ཉིད་སྒྲུབ་ཅིང་གཞན་དག་ལ་ཡང་དེ་ཡང་དག་པར་སྟོན་པ་དང་།གཉིས་པ་ལ་དེའི་aསྐྱོན་ཡོངས་སུ་ཤེས་ཤིང་ཕ་རོལ་རྒོལ་བ་ཚར་བཅད་པ་དང་།གསུམ་པ་ལ་བདག་ཉིད་ངེས་པའི་ཚིག་བཟང་པོ་བརྗོད་ཅིང་གཞན་ཡིད་ཆེས་པར་བྱེད་པ་དང་།བཞི་པ་ལ་གཞན་དག་གི་ནད་རབ་ཏུ་ཞི་བར་བྱེད་པ་དང་།ལྔ་པ་ལ་གཞན་དག་ལ་
1435.	དེ་བགོ་བཤའ་བྱེད་པའོ།།བསྟན་བཅོས་ཤེས་པ་ཉིད་aཀྱི་མཚན་ཉིད་ནི་གཞི་ལྔ་པོ་འདི་དག་ཉིད་ཐོས་ཤིང་འཛིན་པ་དང་།ཚིག་གིས་བྱང་བ་དང་།ཡིད་ཀྱིས་བརྟག་
1436.	པ་དང་།མཐོང་བས་ལེགས་པར་རྟོགས་པ་དག་ཡིན་ཏེ།ཐོས་ནས་གོ་རིམས་བཞིན་དུ་དེ་འཛིན་པ་དང་།ཁ་ཏོན་བྱེད་པ་དང་།ཅི་རིགས་པར་དེ་དག་གི་སྐྱོན་དང་ཡོན་ཏན་ཁོང་དུ་ཆུད་aཔའི་སྒོ་ནས་རབ་ཏུ་དང་བའི་ཡིད་ཀྱིས་དོན་སེམས་པ་དང་།ལེགས་པར་བཤད་པ་དང་ཉེས་པར་བཤད་པ་དམིགས་ཕྱེད་པའི་ཕྱིར་རོ།།མི་ཟད་པ་ཉིད་ནི་ཕུང་པོའི་ལྷག་མ་མེད་པའི་མྱ་ངན་ལས་འདས་པ་ན་ཡང་མི་ཟད་པའི་ཕྱིར་རོ།།འབྲས་བུ་ཡང་དག་པར་འགྲུབ་པ་ནི་ཆོས་ཐམས་ཅད་རྣམ་པ་ཐམས་ཅད་aདུ་མཁྱེན་པ་ཉིད་དོ།།བྱང་ཆུབ་སེམས་དཔའ་རྣམས་ཀྱི་བསྟན་བཅོས་ཤེས་པ་ཉིད་དེ་ཡང་ཏིང་ངེ་
1437.	འཛིན་གྱི་སྒོ་དག་དང་།གཟུངས་ཀྱི་སྒོ་དག་གིས་བསྡུས་ལ་
1438.	སེམས་ཅན་ཡོངས་སུ་སྨིན་པར་བྱེད་པ་ཡང་ཡིན་ཏེ།ཏིང་ངེ་འཛིན་གྱི་སྒོ་དག་ནས་དེའི་བྱ་བ་བསྒྲུབ་
1439.	པའི་ཕྱིར་རོ།།དམ་པའི་ཆོས་འཛིན་པར་བྱེད་པ་aཡང་ཡིན་ཏེ།གཟུངས་དག་གིས་དེ་འཛིན་པའི་ཕྱིར་རོ།།འཇིག་རྟེན་ཤེས་པ་ཉིད་ཀྱི་ཚིགས་སུ་བཅད་པ་བཞི་སྟེ།བརྟན་རྣམས་འཇིག་རྟེན་ཤེས་པ་ཉིད།།ལུས་དང་ངག་དང་ཡིད་དང་ནི།།བདེན་པ་ཤེས་པས་མཉམ་པ་མེད།།དེ་ལ་གཞན་པ་དག་ལས་འཕགས།།ཇི་ལྟར་ལུས་ཀྱིས་ཤེ་ན།བཤད་aཔ།བརྟན་རྣམས་རྟག་ཏུ་འཛུམ་པར་བྱེད།།ཇི་ལྟར་ངག་གིས་ཤེ་ན།བཤད་པ།གསོང་པོ་དག་ཏུ་སྨྲ་བ་ཡིན།།དེ་ཡང་ཅིའི་ཕྱིར་ཞེ་ན།བཤད་པ།སེམས་ཅན་སྣོད་དུ་བྱ་བའི་ཕྱིར།།དོན་གང་གི་ཆེད་དུ་སེམས་ཅན་སྣོད་དུ་བྱ་ཞེ་ན།བཤད་པ།དམ་ཆོས་བསྒྲུབ་པར་བྱ་བའི་ཕྱིར།།aཇི་ལྟར་བདེན་པ་ཤེས་པས་ཞེ་ན།བཤད་པ།གང་ཕྱིར་བདེན་པ་གཉིས་ལས་ནི།།འཇིག་རྟེན་རྣམ་དག་འབྱུང་བར་འདོད།།གཉིས་ཀྱིས་ནུབ་འགྱུར་དེ་ཡི་
1440.	ཕྱིར།།དེ་ཤེས་འཇིག་རྟེན་ཤེས་ཞེས་བྱ།།བདེན་པ་གཉིས་ཀྱིས་ནི་འཇིག་རྟེན་འཁོར་བར་ཡང་དང་ཡང་དུ་འབྱུང་སྟེ།གང་དང་གང་གིས་aའབྱུང་བའི་ཕྱིར་རོ།།འགོག་པ་དང་ལམ་གྱི་བདེན་པ་གཉིས་ཀྱིས་ནི་ནུབ་པར་འགྱུར་ཏེ།གང་ཡིན་པ་དང་།གང་གིས་ནུབ་པར་འགྱུར་བའི་ཕྱིར་རོ།།དེ་ལྟ་བས་ན་དེ་ཤེས་པ་ནི་འཇིག་རྟེན་ཤེས་པ་ཞེས་བྱ་སྟེ།འཇིག་རྟེན་འབྱུང་བ་དང་ནུབ་པར་འགྱུར་བ་ཤེས་པ་རབ་དང་ལྡན་པའི་ཕྱིར་རོ།།དེ་aདག་ཞི་བྱ་ཐོབ་བྱའི་ཕྱིར།།བློ་ལྡན་བདེན་པ་རྣམས་ལ་སྦྱོར།།གང་གིས་བློ་ལྡན་བདེན་ཤེས་ཕྱིར།།འཇིག་རྟེན་ཤེས་ཞེས་ངེས་པར་བརྗོད།།འདིས་ནི་འཇིག་རྟེན་ཤེས་པ་ཉིད་ཀྱི་
1441.	ལས་བསྟན་ཏེ།།དེ་ལ་ཞི་བར་བྱ་བ་ནི་སྡུག་བསྔལ་དང་ཀུན་འབྱུང་གི་བདེན་པ་དག་གོ།།ཐོབ་པར་བྱ་བ་ནི་འགོག་aཔ་དང་ལམ་གྱི་བདེན་པ་དག་གོ།།སྟོན་པ་རྣམ་པར་དབྱེ་བའི་ཚིགས་སུ་བཅད་པ་རྣམ་པ་གསུམ་སྟེ།གཙུག་ལག་བསྟན་པའི་ཆོས་དང་ནི།།དེ་དོན་
1442.	དགོངས་པ་ཅན་དང་ནི།།ངེས་དོན་ཚད་མ་ལྡན་པ་དང་།།དེ་ཡི་བརྗོད་མེད་ཐོབ་པའོ།།འདི་ནི་སྟོན་པ་རྣམས་ཀྱི་མཚན་ཉིད་དོ།།དེ་ལ་
1443.	ཚད་མ་aདང་ལྡན་པའི་དོན་ནི་སྟོན་པ་ཚད་མར་གྱུར་པའམ།དེས་ཚད་མར་
1444.	མཛད་པས་ངེས་པར་བྱས་ཤིང་རྣམ་པར་ཕྱེ་བ་གང་ཡིན་པའོ།།བརྗོད་པ་མེད་པ་ཐོབ་པ་ནི་རྟོགས་པའི་ཡེ་ཤེས་འཇིག་རྟེན་ལས་འདས་པ་སྟེ
1445.	།དེ་ནི་བརྗོད་དུ་མེད་པའི་ཕྱིར་རོ།།ལྷག་མ་ནི་དོན་གོ་བར་ཟད་དོ།།སྤོང་
1446.	དང་ཇི་སྐད་aབཤད་པ་དང་།།ལོག་པར་ཡང་དག་ཤེས་པ་དང་།།བརྗོད་དང་བཅས་པ་འཐོབ་པ་དག།འདིར་ནི་དགག་པར་བསྟན་པ་ཡིན།།སྟོན་པ་དང་པོ་ལ་ནི་གཙུག་ལག་གི་ཆོས་སྤོང་བའི་གང་ཟག་དགག་པར་བསྟན་ཏོ།།གཉིས་པ་ལ་ནི་ཚིག་འབྲུ་སྒྲ་ཇི་བཞིན་གྱི་དོན་ཏེ་དགོངས་aཔ་ཅན་གྱི་དོན་ནི་མ་ཡིན་ནོ།།གསུམ་པ་ལ་ནི་ལོག་པར་བསམས་པའི་དོན་ཕྱིན་ཅི་ལོག་ཏུ་དྲངས་པའོ།།བཞི་པ་ལ་ནི་བརྗོད་པ་དང་བཅས་པའི་ཤེས་པ་སོ་སོ་རང་གིས་རིག་པར་བྱ་བ་མ་ཡིན་པའོ།།མོས་དང་རྣམ་པར་དཔྱོད་པ་དང་།།གཞན་ལས་ཇི་བཞིན་ཐོས་པ་དང་།།བརྗོད་པ་མེད་པའི་ཡེ་ཤེས་aལས།།བརྟན་རྣམས་ཉམས་པར་མི་འགྱུར་རོ།།འདི་ནི་སྟོན་པའི་ཕན་ཡོན་ཡིན་ཏེ།སྟོན་པ་དང་པོས་ནི་གཙུག་ལག་གི་
1447.	ཆོས་ལ་མོས་པ་ལས་ཉམས་པར་མི་འགྱུར་རོ།།གཉིས་པས་ནི་བདག་ཉིད་ཀྱི་
1448.	དགོངས་པ་ཅན་གྱི་
1449.	དོན་དཔྱོད་པ་ལས་སོ།།གསུམ་པས་ནི་གཞན་ལས་དེའི་དོན་གྱི་ཚུལ་ཕྱིན་aཅི་མ་ལོག་པར་ཐོས་པ་ལས་སོ།།བཞི་པས་ནི་འཇིག་རྟེན་ལས་འདས་པའི་ཡེ་ཤེས་ལས་སོ།།སོ་སོ་ཡང་དག་པར་རིག་པ་རྣམ་པར་དབྱེ་བའི་ཚིགས་སུ་བཅད་པ་བཞི་སྟེ།།རྣམ་གྲངས་དང་ནི་མཚན་ཉིད་དང་།།ཚིག་
1450.	དང་ཡེ་ཤེས་ཤེས་པའི་ཕྱིར།།བྱང་ཆུབ་སེམས་དཔའི་ཡང་དག་རིག།བཞི་aཔོ་མཚུངས་པ་མེད་པར་འདོད།།དང་པོ་ནི་རྣམ་གྲངས་ཤེས་པ་དེ
1451.	།།དོན་རེ་རེའི་མིང་གི་རྣམ་གྲངས་ཇི་སྙེད་
1452.	ཤེས་པ་ཡིན་ནོ།།གཉིས་པ་ནི་མཚན་ཉིད་ཤེས་པ་སྟེ།དོན་གང་ཡིན་པ་དེའི་མིང་ཤེས་པ་ཡིན་ནོ།།གསུམ་པ་ནི་ཚིག་ཤེས་པ་སྟེ།།ཡུལ་མི་སོ་སོའི་སྐད་གང་དག་ཡིན་པ་ཤེས་པའོ།།aབཞི་པ་ནི་ཡེ་ཤེས་ཤེས་པ་སྟེ།།བདག་ཉིད་ཀྱི་སྤོབས་པ་གང་ཡིན་པ་སྟེ།།འདི་ནི་སོ་སོ་
1453.	ཡང་དག་པར་རིག་པ་རྣམས་ཀྱི་མཚན་ཉིད་ཡིན་ནོ།།བསྟན་པ་ལ་ནི་རབ་བརྩོན་པའི།།གང་དང་གང་གིས་སྟོན་པ་ནི།།ཆོས་དང་དོན་ནི་གཉིས་པོ་དག།ཚིག་དང་aཤེས་པ་ཁོ་ནས་སྟོན།།ཆོས་ནི་བསྟན་དང་བཤད་ཕྱིར་དང་།།རྣམ་པ་ཀུན་དུ་གཉིས་ཐོབ་ཕྱིར།།རྒོལ་བ་རྣམས་ཀྱི་ལན་འདེབས་ཕྱིར།།སོ་སོ་ཡང་དག་རིག་པ་བཞི།།ཞེས་བྱ་བ་ནི་བཞི་ཉིད་ཀྱི་རྒྱུ་ཡིན་ནོ།།བསྟན་པ་ལ་རབ་ཏུ་བརྩོན་པའི་གང་ཞིག་གང་གིས་སྟོན་པ་དེ་ལ་ཡེ་ཤེས་aདགོས་སོ།།གང་ཞིག་སྟོན་ཅེ་ན།ཆོས་དང་དོན་ནོ།།གང་གིས་སྟོན་ཅེ་ན།ཚིག་གི་
1454.	ཤེས་པས་སོ།།དེ་ལ་ཆོས་དང་དོན་དག་སྟོན་པ་ནི་ཆོས་བསྟན་པ་དང་བཤད་པའི་ཕྱིར་རོ།།ཚིག་གིས་སྟོན་པ་ནི་གཉིས་པོ་དེ་ཉིད་རྣམ་པ་ཐམས་ཅད་དུ་ཐོབ་པར་བྱེད་པའི་ཕྱིར་རོ།།ཤེས་པས་སྟོན་aཔ་ནི་རྒོལ་བ་རྣམས་ཀྱི་
1455.	ལན་འདེབས་པའི་ཕྱིར་རོ།།དེ་བས་ན་གང་ཞིག་གང་གིས་སྟོན་པ་དེ་ཤེས་པའི་ཕྱིར།སོ་སོ་ཡང་དག་པར་རིག་པ་བཞིར་རྣམ་པར་གཞག་གོ།།མཉམ་ཉིད་སོ་སོ་རང་རིག་ནས།།ཕྱིས་ནི་རབ་ཏུ་ཤེས་པ་ཡིན།།ཐེ་ཚོམ་ཐམས་ཅད་གཅོད་བྱེད་པ།།སོ་སོ་ཡང་དག་རིག་པར་བརྗོད།།འདིས་ནི་སོ་aསོ་ཡང་དག་པར་རིག་པ་རྣམས་ཀྱི་ངེས་པའི་ཚིག་དང་ལས་བསྟན་ཏེ།འཇིག་རྟེན་ལས་འདས་པའི་ཡེ་ཤེས་ཀྱིས་
1456.	ཆོས་ཐམས་ཅད་མཉམ་པ་ཉིད་དེ་བཞིན་ཉིད་སོ་སོ་རང་གིས་རིག་ནས།དུས་ཕྱིས་དེའི་རྗེས་ལ་ཐོབ་པའི་ཤེས་པས་རྣམ་གྲངས་ལ་སོགས་པ་རབ་ཏུ་ཤེས་པ་ནི་སོ་སོ་ཡང་དག་པར་རིག་aཔ་ཞེས་བྱ་བའི་ངེས་པའི་ཚིག་ཡིན་ནོ།།གཞན་དག་གི་ཐེ་ཚོམ་ཐམས་ཅད་གཅོད་པར་བྱེད་པ་ཞེས་བྱ་བ་ནི་ལས་
1457.	ཡིན་ནོ།།ཚོགས་རྣམ་པར་དབྱེ་བའི་ཚིགས་སུ་བཅད་པ་རྣམ་པ་བཞི་སྟེ།བྱང་ཆུབ་སེམས་དཔའ་རྣམས་ཀྱི་ཚོགས།།བསོད་ནམས་ཡེ་ཤེས་མཚུངས་པ་མེད།།aགཅིག་གིས་འཁོར་བར་མངོན་མཐོ་བྱེད།།གཞན་གྱིས་ཉོན་མོངས་མེད་པར་འཁོར།།འདིས་ནི་ཚོགས་གང་ཡིན་པ་དང་གང་གི་དོན་དུ་ཡིན་པ་དེ་བསྟན་ཏོ།།ཚོགས་ནི་རྣམ་པ་གཉིས་ཏེ།།བསོད་ནམས་ཀྱི་ཚོགས་དང་།ཡེ་ཤེས་ཀྱི་ཚོགས་སོ།།དེ་ལ་བསོད་ནམས་ཀྱི་ཚོགས་aཀྱིས་ནི་འཁོར་བ་ན་
1458.	མངོན་པར་མཐོ་བར་འགྱུར་རོ།།ཡེ་ཤེས་ཀྱི་ཚོགས་ཀྱིས་ནི་ཀུན་ནས་ཉོན་མོངས་པ་མེད་པར་འཁོར་བར་འགྱུར་རོ།།སྦྱིན་དང་ཚུལ་ཁྲིམས་བསོད་ནམས་ཀྱི།།ཚོགས་ཡིན་ཤེས་རབ་ཡེ་ཤེས་ཀྱི།།གསུམ་པོ་གཞན་ནི་གཉིས་ཀ་སྟེ།ལྔ་ཆར་ཡང་ནི་ཡེ་ཤེས་aཚོགས།།འདིས་ནི་ཕ་རོལ་ཏུ་ཕྱིན་པ་རྣམས་ཀྱིས་ཚོགས་གཉིས་པོ་དེ་
1459.	བསྡུས་པར་སྟོན་ཏེ།བཟོད་པ་དང་བརྩོན་འགྲུས་དང་བསམ་གཏན་གྱི་སྟོབས་ཀྱིས་ནི་གཉི་
1460.	ག་བྱེད་དོ།།དེ་ལྟ་བས་ན་གསུམ་པོ་ནི་ཚོགས་གཉི་ག་ཡིན་ནོ།།ཡང་ཕ་རོལ་ཏུ་ཕྱིན་པ་ལྔ་པོ་ཐམས་ཅད་ཤེས་aརབ་ཏུ་ཡོངས་སུ་བསྔོས་པའི་སྒོ་ནས་ཡེ་ཤེས་ཀྱི་ཚོགས་ཡིན་པར་རིག་པར་བྱའོ།།རྒྱུན་དུ་སྒོམ་པ་ཐོབ་ནས་ནི།།དགེ་ལ་ཡང་དང་ཡང་དུ་སྒྲུབ།།བརྟན་
1461.	པའི་ཚོགས་གང་ཡིན་པ་དེ།།དོན་ཀུན་སྒྲུབ་པར་བྱེད་པ་ཡིན།།འདི་ནི་ཚོགས་ཀྱི་
1462.	ངེས་པའི་ཚིག་དང་ལས་
1463.	ཡིན་ཏེ།།སམ་aཞེས་བྱ་བ་ནི་རྒྱུན་དུའོ།།བྷ་ཞེས་བྱ་བ་ནི་སྒོམ་པ་ཐོབ་
1464.	ནས་སོ།།ར་ཞེས་བྱ་བ་ནི་ཡང་དང་ཡང་དུ་སྒྲུབ་པའོ།།དོན་ཐམས་ཅད་སྒྲུབ་པར་བྱེད་པ་ཞེས་བྱ་བ་ནི་ལས་ཏེ།རང་དང་གཞན་གྱི་དོན་དག་སྒྲུབ་པའི་ཕྱིར་རོ།།འཇུག་དང་མཚན་མ་མེད་པ་དང་།།ལྷུན་གྱིས་གྲུབ་པར་བྱ་བ་དང་།།དབང་བསྐུར་aམཐར་ཐུག་བྱ་བའི་ཕྱིར།།བརྟན་རྣམས་ཚོགས་ནི་སྒྲུབ་པར་བྱེད།།འདི་ནི་ཚོགས་ཀྱི་རབ་ཏུ་དབྱེ་བ་སྟེ།དེ་ལ་མོས་པས་སྤྱོད་པའི་སའི་ཚོགས་ནི་ས་ལ་འཇུག་པའི་ཕྱིར་ཡིན་ནོ།།ས་དྲུག་པོ་དག་གི་
1465.	ནི་མཚན་མ་མེད་པས་བདུན་པས་བསྡུས་པའི་ཕྱིར་ཡིན་ཏེ།དེ་ན་མཚན་མ་ཀུན་ཏུ་མི་སྤྱོད་པའི་ཕྱིར་aརོ།།ས་བརྒྱད་པའི་ནི་ལྷུན་གྱིས་གྲུབ་
1466.	པ་སྟེ།དེ་ལས་གཞན་པའི་ས་གཉིས་བསྡུས་པའི་ཕྱིར་ཡིན་ནོ།།དེ་གཉིས་ཀྱི་
1467.	ཚོགས་ནི་དབང་བསྐུར་བའི་སྟེ།ས་བཅུ་པས་བསྡུས་པའི་ཕྱིར་ཡིན་ནོ།།དེའི་ཚོགས་ནི་མཐར་ཐུག་པ་སྟེ།སངས་རྒྱས་ཀྱིས་ས་བསྡུས་པའི་ཕྱིར་ཡིན་ནོ།།དྲན་aཔ་ཉེ་བར་གཞག་པ་རྣམ་པར་དབྱེ་བའི་ཚིགས་སུ་བཅད་པ་རྣམ་པ་གསུམ་སྟེ།།བློ་ལྡན་དྲན་པ་ཉེར་གཞག་པ།།སྒོམ་
1468.	པ་རྣམ་པ་བཅུ་བཞི་ཡིས།།མཚུངས་པ་མེད་པའི་ཕྱིར་ན་དེ།།དེ་ལས་གཞན་ལས་ཁྱད་པར་འཕགས།།བཅུ་བཞི་པོ་གང་དག་གིས་ཤེ་ན།བརྟེན་
1469.	དང་གཉེན་པོ་དག་aདང་ནི།།དེ་བཞིན་དུ་ནི་འཇུག་པ་དང་།།དམིགས་པ་དང་ནི་ཡིད་བྱེད་དང་།།ཐོས་པས་སྒོམ་པ་ཁྱད་པར་འཕགས།།མཐུན་དང་རྗེས་སུ་འཇུག་པ་དང་།།ཡོངས་སུ་ཤེས་དང་སྐྱེ་བ་དང་།།ཆེན་པོ་དང་ནི་མཆོག་ཉིད་དང་།།བསྒོམ་
1470.	དང་ཡང་དག་འགྲུབ་པས་གཞན།།ཞེས་བྱ་བ་aརྣམ་པ་བཅུ་བཞི་པོ་འདི་དག་གིས་བྱང་ཆུབ་སེམས་དཔའ་རྣམས་ཀྱི་དྲན་པ་ཉེ་བར་གཞག་པ་བསྒོམ་
1471.	པ་ཁྱད་པར་དུ་འཕགས་ཏེ།རྟེན་གྱིས་ཇི་ལྟ་བུ་ཞེ་ན།ཐེག་པ་ཆེན་པོ་ཐོས་པ་དང་བསམས་པ་དང་བསྒོམས་པ་ལས་བྱུང་བའི་ཤེས་རབ་ལ་བརྟེན་ནས་སོ།།གཉེན་པོས་ཇི་ལྟ་བུ་ཞེ་ན།ལུས་aལ་སོགས་པའི་ཆོས་ལ་བདག་མེད་པར་འཇུག་པའི་སྒོ་ནས་ཕྱིན་ཅི་
1472.	ལོག་བཞིའི་གཉེན་པོ་མི་གཙང་བ་དང་།སྡུག་བསྔལ་བ་དང་།མི་རྟག་པ་དང་།བདག་མེད་པའི་འདུ་ཤེས་རྣམས་ཀྱི་
1473.	ཡང་གཉེན་པོ་ཡིན་པའི་ཕྱིར་རོ།།འཇུག་པས་ཇི་ལྟ་བུ་ཞེ་ན།དྲན་པ་ཉེ་བར་གཞག་པ་བཞིས་གོ་aརིམས་བཞིན་དུ་བདག་ཉིད་ཀྱང་སྡུག་བསྔལ་དང་།ཀུན་འབྱུང་བ་དང་།འགོག་པ་དང་།ལམ་གྱི་བདེན་པ་ལ་འཇུག་ཅིང་གཞན་དག་ཀྱང་འཛུད་པའི་ཕྱིར་ཏེ།དབུས་དང་མཐའ་རྣམ་པར་འབྱེད་པ་ལས་ཇི་སྐད་བཤད་པ་ལྟ་བུ་ཡིན་ནོ།།དམིགས་པས་ཇི་ལྟ་བུ་ཞེ་ན།སེམས་ཅན་ཐམས་ཅད་aཀྱི་ལུས་ལ་སོགས་པ་ལ་དམིགས་པའི་ཕྱིར་རོ།།ཡིད་ལ་བྱེད་པས་ཇི་ལྟ་བུ་ཞེ་ན།ལུས་ལ་སོགས་པ་
1474.	མི་དམིགས་པའི་ཕྱིར་རོ།།ཐོབ་པས་ཇི་ལྟ་བུ་ཞེ་ན།ལུས་ལ་སོགས་པ་དང་བྲལ་བར་བྱ་བའི་ཕྱིར་ཡང་མ་ཡིན།མི་འབྲལ་བར་བྱ་བའི་ཕྱིར་ཡང་མ་ཡིན་ནོ།།མཐུན་པས་ཇི་ལྟ་བུ་ཞེ་ན།aཕ་རོལ་ཏུ་ཕྱིན་པ་དང་མཐུན་པས་དེའི་མི་མཐུན་པའི་ཕྱོགས་ཀྱི་གཉེན་པོ་ཡིན་པའི་ཕྱིར་རོ།།རྗེས་སུ་འཇུག་པས་ཇི་ལྟ་བུ་ཞེ་ན།འཇིག་རྟེན་པ་དང་།ཉན་ཐོས་དང་།རང་སངས་རྒྱས་རྣམས་ཀྱི་ཡང་རྗེས་སུ་འཇུག་པས་དེ་དག་ལ་དེ་བསྟན་པའི་ཕྱིར་དེ་དང་ལྡན་པའི་དྲན་པ་ཉེ་བར་གཞག་པ་བསྒོམ་པའི་ཕྱིར་རོ།།aཡོངས་སུ་ཤེས་པས་ཇི་ལྟ་བུ་ཞེ་ན།ལུས་ནི་སྒྱུ་མ་ལྟ་བུ་ཉིད་དུ་ཡོངས་སུ་ཤེས་པས་ཏེ
1475.	།དེ་ཁོ་ན་བཞིན་དུ་ཡང་དག་པ་མ་ཡིན་པའི་ངོ་བོ་སྣང་བའི་ཕྱིར་རོ།།ཚོར་བ་ནི་རྨི་ལམ་ལྟ་བུ་ཉིད་དུ་ཡོངས་སུ་ཤེས་པས་ཏེ།དེ་ཁོ་ན་བཞིན་དུ་ལོག་པར་ཉམས་སུ་མྱོང་བའི་ཕྱིར་རོ།།སེམས་ནི་ནམ་མཁའ་བཞིན་དུ་རང་aབཞིན་གྱིས་འོད་གསལ་བར་ཡོངས་སུ་ཤེས་པས་སོ།།ཆོས་རྣམས་ནི་ནམ་མཁའ་གློ་བུར་གྱི་རྡུལ་དང་དུ་བ་དང་སྤྲིན་དང་ཁུག་རྣས་
1476.	ཁེབས་པ་བཞིན་དུ་གློ་བུར་བ་ཉིད་དུ་ཡོངས་སུ་ཤེས་པས་སོ།།སྐྱེ་བས་ཇི་ལྟ་བུ་ཞེ་ན།བསམས་བཞིན་དུ་སྲིད་པར་སྐྱེ་བ་ན་འཁོར་ལོས་སྒྱུར་བ་ལ་སོགས་པར་གྱུར་བའི་ལུས་aདང་ཚོར་བ་ལ་སོགས་པ་ཁྱད་པར་དུ་འཕགས་པ་ཕུན་སུམ་ཚོགས་ཤིང་དེ་ལ་ཀུན་ནས་ཉོན་མོངས་པ་མེད་པས་སོ།།ཆེན་པོས་ཇི་ལྟ་བུ་ཞེ་ན།རང་བཞིན་གྱིས་དབང་པོ་རྣོ་བ་ཉིད་ཀྱིས་དྲན་པ་ཉེ་བར་གཞག་པ་བསྒོམ་
1477.	པ་ཆུང་དུ་(ངུ་)ཡང་དེ་ལས་གཞན་པ་དག་ལས་
1478.	ཆེ་བའི་ཕྱིར་རོ།།མཆོག་ཉིད་ཀྱིས་ཇི་ལྟ་བུ་ཞེ་aན།བསྒོམ་
1479.	པ་ཡོངས་སུ་གྲུབ་པ་རྣམས་འདྲེས་པ་ཉེ་བར་འདྲེས་པ་ལྷུན་གྱིས་གྲུབ་པར་བསྒོམ་
1480.	པའི་ཕྱིར་རོ།།བསྒོམས་པས་ཇི་ལྟ་བུ་ཞེ་ན།ཤིན་ཏུ་བསྒོམས་པས་ཕུང་པོའི་ལྷག་མ་མེད་པའི་མྱ་ངན་ལས་འདས་པ་ན་ཡང་དེ་མི་ཟད་པའི་ཕྱིར་རོ།།ཡང་དག་པར་འགྲུབ་པས་ཇི་aལྟ་བུ་ཞེ་ན།ས་བཅུ་དང་སངས་རྒྱས་ཀྱིས་
1481.	ཉིད་དུ་ཡང་དག་པར་འགྲུབ་པའི་ཕྱིར་རོ།།ཡང་དག་པར་སྤོང་བ་རྣམ་པར་དབྱེ་བའི་ཚིགས་སུ་བཅད་པ་ལྔ་སྟེ།བརྟན་
1482.	པ་རྣམས་ཀྱི་ཡང་དག་སྤོང་།།ལུས་ཅན་ཀུན་དང་མཚུངས་པ་མེད།།དྲན་པ་ཉེ་བར་གཞག་པ་ཡི།།ཉེས་པ་རྣམས་ཀྱི་གཉེན་aཔོར་སྒོམ།།དྲན་པ་ཉེ་བར་གཞག་པ་བསྒོམ་
1483.	པ་ཇི་སྐད་བཤད་པ་དེ་དག་གི་མི་མཐུན་པའི་ཕྱོགས་ཉེས་པ་རྣམས་ཀྱི་གཉེན་པོར་ཡང་དག་པར་སྤོང་བ་བསྒོམ་
1484.	མོ་ཞེས་བྱ་བ་ནི་ཡང་དག་པར་སྤོང་བའི་སྤྱིའི་མཚན་ཉིད་ཡིན་ནོ།།རབ་ཏུ་དབྱེ་བ་ནི།འཁོར་བ་ཉེ་བར་སྤྱད་པ་དང་།།སྒྲིབ་པ་དག་ནི་aདོར་བ་དང་།།ཡིད་ལ་བྱེད་པ་དོར་བ་དང་།།ས་རྣམས་ལ་ནི་འཇུག་པ་དང་།།མཚན་མ་མེད་པར་གནས་པ་དང་།།ལུང་བསྟན་པ་ནི་
1485.	ཐོབ་པ་དང་།།སེམས་ཅན་རྣམས་ཡོངས་སྨིན་བྱ་དང་།།དབང་ནི་བསྐུར་བར་བྱ་བ་དང་།།ཞིང་རྣམས་དག་པར་བྱ་ཕྱིར་དང་།།མཐར་ཐུག་ཉིད་དུ་བྱ་བའི་ཕྱིར།།aབྱང་ཆུབ་སེམས་དཔའ་བློ་ལྡན་རྣམས།།མི་མཐུན་ཕྱོགས་ཀྱི་གཉེན་པོར་སྒོམ།།འདི་ནི་ཡང་དག་པར་སྤོང་བ་བསྒོམ་
1486.	པའི་རབ་ཏུ་དབྱེ་བ་སྟེ།།འཁོར་བའི་ཕུན་སུམ་ཚོགས་པ་རྣམས་ལ་ཀུན་ནས་ཉོན་མོངས་པ་མེད་པར་ཡོངས་སུ་ལོངས་སྤྱོད་པ་དང་།སྒྲིབ་པ་ལྔ་དོར་བ་དང་།ཉན་ཐོས་དང་རང་aསངས་རྒྱས་ཀྱི་ཡིད་ལ་བྱེད་པ་དོར་བ་དང་།ས་ལ་འཇུག་པ་དང་།ས་བདུན་པ་ལ་མཚན་མ་མེད་པར་གནས་པ་དང་།ས་བརྒྱད་པ་ལ་ལུང་བསྟན་པ་ཐོབ་པ་དང་།དགུ་པ་ལ་སེམས་ཅན་རྣམས་ཡོངས་སུ་སྨིན་པར་བྱ་བ་དང་།བཅུ་པ་ལ་དབང་བསྐུར་བ་དང་།གསུམ་ཅར་
1487.	ལ་ཞིང་རྣམ་པར་དག་aཔར་བྱ་བའི་ཕྱིར་དང་།སངས་རྒྱས་ཀྱི
1488.	ས་ལ་མཐར་ཐུག་པར་བྱ་བའི་ཕྱིར།མི་མཐུན་པའི་ཕྱོགས་གང་དག་ཡིན་པ་དེ་དག་གི་གཉེན་པོར་ཡང་དག་པར་སྤོང་བ་བསྒོམ་
1489.	པར་རིག་པར་བྱ་སྟེ།འདི་ནི་དེའི་རབ་ཏུ་དབྱེ་བ་ཡིན་ནོ།།འདུན་པ་ལ་ནི་བརྟེན་ནས་སུ།།རྣལ་འབྱོར་རྒྱུ་མཚན་བཅས་བསྒོམ་
1490.	aཔ།།ཡང་དག་སྤོང་བ་ཐམས་ཅད་ལ།།གཉེན་པོ་ཞེས་ནི་ངེས་པར་བརྗོད།།འདི་ནི་འདུན་པ་བསྐྱེད་དོ།།འབད་དོ།།བརྩོན་འགྲུས་རྩོམ་
1491.	མོ།།སེམས་རབ་ཏུ་འཛིན་ཏོ།།ཡང་དག་པར་རབ་ཏུ་འཇོག་གོ་ཞེས་བྱ་བའི་ཚིག་འདི་རྣམས་ཀྱི་དོན་བསྟན་ཏེ།འདུན་པ་ལ་བརྟེན་ནས་ཞི་གནས་དང་ལྷག་aམཐོང་ཞེས་བྱ་བའི་རྣལ་འབྱོར་བསྒོམ་
1492.	ཞིང་འབད་དོ།།བསྒོམ་
1493.	པ་དེ་ཡང་ཞི་གནས་དང་།རབ་ཏུ་འཛིན་པ་དང་།།བཏང་སྙོམས་ཀྱི་རྒྱུ་མཚན་དག་དང་ལྷན་ཅིག་བསྒོམ་
1494.	སྟེ།དེ་ལྟ་བས་ན་རྒྱུ་མཚན་དང་བཅས་པ་ཡིན་ནོ།།ཡང་ཇི་ལྟར་བསྒོམ་
1495.	ཞེ་ན།འདི་ལྟར་
1496.	ཞི་གནས་དང་རབ་ཏུ་འཛིན་པའི་aཉེ་བའི་ཉོན་མོངས་པ་ཞུམ་པ་དང་རྒོད་པ་དག་གི་གཉེན་པོར་བརྩོན་འགྲུས་རྩོམ་མོ།།བརྩོན་འགྲུས་ཇི་ལྟར་རྩོམ་ཞེ་ན།སེམས་རབ་ཏུ་འཛིན་ཏོ།།ཡང་དག་པར་རབ་ཏུ་འཇོག་གོ།།དེ་ལ་རབ་ཏུ་འཛིན་པ་ནི་ཤེས་རབ་ཀྱིས་སོ།།ཡང་དག་པར་རབ་ཏུ་འཛིན་
1497.	པ་ནི་ཞི་གནས་ཀྱིས་སོ།།མཉམ་aཔ་ཐོབ་ནས་ནི་བཏང་སྙོམས་སུ་འཇོག་སྟེ།རྣལ་འབྱོར་བསྒོམ་
1498.	པ་འདི་ནི་ཡང་དག་པར་སྤོང་བའི་རབ་ཏུ་དབྱེ་བ་ཇི་སྐད་བཤད་པ་ཐམས་ཅད་ལ་གཉེན་པོ་ཞེས་བྱའོ།།རྫུ་འཕྲུལ་གྱི་རྐང་པ་རྣམ་པར་དབྱེ་བའི་ཚིགས་སུ་བཅད་པ་རྣམ་པ་ལྔ་སྟེ།བརྟན་པ་རྣམས་ཀྱི་རྫུ་འཕྲུལ་གྱི།།རྐང་པ་མཚན་ཉིད་aམཆོག་ལྡན་བཞི།།བདག་ཉིད་དང་ནི་གཞན་དག་གི།དོན་ཀུན་འགྲུབ་པའི་ཕྱིར་སྐྱེའོ།།འཇིག་རྟེན་དང་འཇིག་རྟེན་ལས་འདས་པའི་དོན་ཐམས་ཅད་འགྲུབ་པར་རིག་པར་བྱ་སྟེ།ལྷག་མ་ནི་དོན་གོ་བར་ཟད་དོ།།རྟེན་དང་རབ་ཏུ་དབྱེ་བ་དང་།།ཐབས་དང་མངོན་པར་སྒྲུབ་པ་ཡི།།བློ་ལྡན་རྫུ་aའཕྲུལ་རྐང་པ་རྣམས།།རྣམ་པ་ཀུན་ཏུ་རྣམ་གཞག་འདོད།།བསྟན་པའི་འདིའི་བཤད་པ་ནི་ལྷག་མ་ཡིན་ཏེ།བསམ་གཏན་ཕ་རོལ་ཕྱིན་བརྟེན་ནས།།རབ་ཏུ་དབྱེ་བ་དག་དང་ཐབས།།རྣམ་བཞི་མངོན་པར་སྒྲུབ་པ་ནི།།རྣམ་པ་དྲུག་ཏུ་བརྗོད་པ་ཡིན།།བསམ་གཏན་གྱི་ཕ་རོལ་ཏུ་ཕྱིན་aཔ་ལ་བརྟེན་ནས་འདུན་པ་དང་བརྩོན་འགྲུས་དང་།སེམས་དང་དཔྱོད་པའི་ཏིང་ངེ་འཛིན་གྱི་དབྱེ་བས་རབ་ཏུ་དབྱེ་བ་རྣམ་པ་བཞིའོ།།ཐབས་ཀྱང་རྣམ་པ་བཞི་ཁོ་ནའོ།།མངོན་པར་སྒྲུབ་པ་ནི་རྣམ་པ་དྲུག་གོ།།ཐབས་རྣམ་པ་བཞི་གང་ཞེ་ན།གཅིག་ནི་འབད་པར་བྱེད་པ་སྟེ།།གཉིས་པ་aཕན་འདོགས་བདག་ཉིད་ཡིན།།གསུམ་པ་གཏོད་པར་བྱེད་པ་སྟེ།།བཞི་པ་གཉེན་པོ་པ་ཡིན་ནོ།།སྤོང་བའི་འདུ་བྱེད་བརྒྱད་ལས་འདུན་པ་དང་རྩོལ་བ་དང་དད་པ་ནི་འབད་པར་བྱེད་པའི་ཐབས་ཏེ།དད་ཅིང་དོན་དུ་གཉེར་ན་འབད་པའི་ཕྱིར་རོ།།ཤིན་ཏུ་སྦྱངས་པ་ནི་ཕན་aའདོགས་པར་བྱེད་པའོ།།དྲན་པ་དང་ཤེས་བཞིན་ནི་
1499.	ཉེ་བར་གཏོད་པར་བྱེད་པ་སྟེ།གཅིག་གིས་
1500.	སེམས་དམིགས་པ་ལས་མི་འཕྲོ་བར་བྱེད་པའི་ཕྱིར་དང་།གཉིས་པས་འཕྲོ་བ་རབ་ཏུ་ཤེས་པའི་ཕྱིར་རོ།།སེམས་པ་དང་བཏང་སྙོམས་ནི་གཉེན་པོའི་ཐབས་ཡིན་ཏེ།ཉེ་བའི་ཉོན་མོངས་པ་ཞུམ་aཔ་དང་རྒོད་པ་དག་དང་།ཉོན་མོངས་པ་རྣམས་ཀྱི་གཉེན་པོ་ཡིན་པའི་ཕྱིར་རོ།།མངོན་པར་སྒྲུབ་པ་རྣམ་པ་དྲུག་གང་ཞེ་ན།མཐོང་བ་དང་ནི་
1501.	གདམས་ངག་དང་།།གནས་པས་རྣམ་པར་རྩེ་
1502.	བ་དང་།།སྨོན་ལམ་དང་ནི་དབང་དག་དང་།།ཆོས་ཐོབ་པ་ནི་སྒྲུབ་པའི་ཕྱིར།།དེ་ལ་མཐོང་བ་ནི་aསྤྱན་རྣམ་པ་ལྔ་པོ་ཤའི་སྤྱན་དང་།ལྷའི་སྤྱན་དང་།ཤེས་རབ་ཀྱི་སྤྱན་དང་།།ཆོས་ཀྱི་སྤྱན་དང་།སངས་རྒྱས་ཀྱི་སྤྱན་ནོ།།གདམས་ངག་ནི་མངོན་པར་ཤེས་པ་དྲུག་
1503.	སྟེ།དེ་དག་གིས་གོ་རིམས་བཞིན་དུ་ཉེ་བར་སོང་ནས་སྐད་དང་སེམས་དང་འོང་བ་དང་འགྲོ་བ་རིག་པར་བྱས་ནས་ངེས་པར་འབྱུང་བར་བྱ་aབའི་ཕྱིར་འདོམས་པའི་ཕྱིར་རོ།།གནས་པས་རྣམ་པར་རྩེ་
1504.	བ་ནི།འདི་ལྟར་བྱང་ཆུབ་སེམས་དཔའ་རྣམས་ཏིང་ངེ་འཛིན་གྱིས་སྤྲུལ་པ་ལ་སོགས་པ་རྣམ་པ་དུ་མས་རྣམ་པར་རྩེ་
1505.	བ་ཡིན་ནོ།།སྨོན་ལམ་ནི་སྨོན་ལམ་ཤེས་པ་གང་གིས་བྱང་ཆུབ་སེམས་དཔའ་སྨོན་ལམ་གྱི་སྟོབས་ཅན་རྣམས་aསྨོན་ལམ་ཁྱད་པར་ཅན་གྱིས་རྣམ་པར་རྩེ་བའོ།།དེ་དག་གི་ལུས་དང་འོད་དང་དབྱངས་ནི་བགྲང་བར་སླ་བ་མ་ཡིན་ཏེ།རྒྱས་པར་ས་བཅུ་པའི་མདོ་ལས་ཇི་སྐད་འབྱུང་བ་ལྟ་བུ་ཡིན་ནོ།།དབང་ཡང་དེ་ཉིད་ལས།དབང་བཅུ་ཇི་སྐད་བསྟན་པ་ལྟ་བུ་ཡིན་ནོ།།ཆོས་ཐོབ་པ་ནི་སྟོབས་དང་མི་འཇིགས་aཔ་དང་སངས་རྒྱས་ཀྱི་ཆོས་མ་འདྲེས་པ་རྣམས་ཐོབ་པ་སྟེ།།དེ་ལྟར་ན་འདི་ནི་མཐོང་བ་ལ་སོགས་པ་མངོན་པར་སྒྲུབ་པ་རྣམ་པ་དྲུག་ཡིན་ནོ།།དབང་པོ་རྣམ་པར་དབྱེ་བའི་ཚིགས་སུ་བཅད་པ།།བྱང་ཆུབ་སྤྱོད་དང་ཐོས་མཆོག་དང་།།ཞི་གནས་ལྷག་མཐོང་དད་སོགས་ཀྱི
1506.	།།གཞི་ཡིན་པར་aནི་ཤེས་བྱ་སྟེ།།དོན་གྲུབ་བྱེད་པའི་སྐབས་ཀྱིས་སོ།།དད་པའི་དབང་པོའི་གཞི་ནི་བྱང་ཆུབ་སྟེ་དམིགས་པ་ཞེས་བྱ་བའི་དོན་ཏོ།།བརྩོན་འགྲུས་ཀྱི་དབང་པོའི་གཞི་
1507.	ནི་བྱང་ཆུབ་སེམས་དཔའི་སྤྱོད་པའོ།།དྲན་པའི་དབང་པོའི་གཞི་
1508.	ནི་ཐེག་པ་ཆེན་པོས་བསྡུས་པའི་ཐོས་པའོ།།ཏིང་ངེ་འཛིན་གྱི་aདབང་པོའི་གཞི་ནི་
1509.	ཞི་གནས་སོ།།ཤེས་རབ་ཀྱི་དབང་པོའི་གཞི་ནི་ལྷག་མཐོང་ངོ༌།།དེ་དག་གི་དོན་གྱི་སྐབས་ཁོ་ནས་དད་པ་ལ་སོགས་པ་འདི་དག་དབང་བྱེད་པའི་དོན་གྱིས་དབང་པོ་རྣམས་ཞེས་བྱའོ།།སྟོབས་རྣམ་པར་དབྱེ་བའི་ཚིགས་སུ་བཅད་པ།དད་སོགས་ས་ལ་འཇུག་པ་སྟེ།།ཀུན་ནས་aཉོན་མོངས་ཅན་དུ་འདོད།།མི་མཐུན་ཕྱོགས་ཉམ་
1510.	ཆུང་བས་ཡང་།།དེ་དག་ཉིད་ལ་སྟོབས་ཞེས་བྱ།།ཚིགས་སུ་བཅད་པ་འདིའི་དོན་གོ་བར་ཟད་དོ།།བྱང་ཆུབ་ཀྱི་ཡན་ལག་རྣམ་པར་དབྱེ་བའི་ཚིགས་སུ་བཅད་པ་རྣམ་པ་བདུན་ཏེ།།སར་ཞུགས་པ་ལ་བྱང་ཆུབ་ཀྱི།།ཡན་ལག་རྣམ་པར་གཞག་པར་aབརྗོད།།ཆོས་རྣམས་དང་ནི་སེམས་ཅན་ཀུན།།མཉམ་པ་ཉིད་དུ་རྟོགས་ཕྱིར་རོ།།འདིས་ནི་གནས་སྐབས་གང་དུ་གང་ཞིག་རྟོགས་པས་བྱང་ཆུབ་ཀྱི་ཡན་ལག་རྣམས་རྣམ་པར་གཞག་པ་དེ་བསྟན་ཏེ།ས་ལ་ཞུགས་པའི་གནས་སྐབས་ན་གོ་རིམས་བཞིན་དུ་ཆོས་ལ་བདག་མེད་པ་དང་བདག་དང་aགཞན་ལ་
1511.	མཉམ་པ་ཉིད་ཀྱིས་ཆོས་ཐམས་ཅད་དང་སེམས་ཅན་ཐམས་ཅད་མཉམ་པ་ཉིད་དུ་རྟོགས་པའི་ཕྱིར་རོ།འདི་མན་ཆད་ནི་བྱང་ཆུབ་ཀྱི་ཡན་ལག་རྣམས་འཁོར་ལོ་ལ་སོགས་པ་རིན་པོ་ཆེ་སྣ་བདུན་དང་ཆོས་མཐུན་པར་སྟོན་ཏོ
1512.	།།ཤེས་བྱ་མ་རྒྱལ་རྒྱལ་བྱའི་ཕྱིར
1513.	།།དྲན་པ་དག་ནི་ཀུན་ཏུ་aསྤྱོད།།ཤེས་བྱ་མ་རྒྱལ་བ་རྒྱལ་བར་
1514.	བྱ་བའི་ཕྱིར་ཏེ།དཔེར་ན་འཁོར་ལོས་སྒྱུར་བའི་འཁོར་ལོ་རིན་པོ་ཆེ་ཡུལ་མ་ཕེབས་པ་འཕེབས་པ་ལྟ་བུའོ།།འདི་ཡི་རྣམ་འབྱེད་རྟོག་པ་ཡི།།མཚན་མ་ཐམས་ཅད་འཇོམས་པར་བྱེད།།དཔེར་ན་གླང་པོ་རིན་པོ་ཆེས་
1515.	ཕྱིར་རྒོལ་བ་འཇོམས་པར་བྱེད་པ་aལྟ་བུའོ།།འདི་ཡི་བརྩོན་འགྲུས་མ་ལུས་པ།།མྱུར་དུ་རྟོགས་པར་བྱ་ཕྱིར་འཇུག།མངོན་པར་ཤེས་པ་མྱུར་བ་ཉིད་བསྒྲུབ་
1516.	པའི་ཕྱིར་ཏེ།དཔེར་ན་རྟ་རིན་པོ་ཆེས་
1517.	མྱུར་དུས་ཆེན་པོ་རྒྱ་མཚོའི་མཐས་
1518.	ཀླས་པར་འགྲོ་བ་ལྟ་བུའོ།།ཆོས་ཀྱི་སྣང་བ་རྣམ་
1519.	འཕེལ་བའི།།དགའ་བས་རྟག་ཏུ་aརྒྱས་པར་འགྱུར།།བྱང་ཆུབ་སེམས་དཔའ་
1520.	བརྩོན་འགྲུས་བརྩམས་པའི་ཆོས་ཀྱི་སྣང་བ་རྣམ་པར་འཕེལ་བར་འགྱུར་རོ།།དེས་ན་རྟག་ཏུ་ལུས་ཐམས་ཅད་དགའ་བས་
1521.	ཚིམ་པར་བྱེད་དེ།དཔེར་ན་ནོར་བུ་རིན་པོ་ཆེའི་སྣང་བའི་ཁྱད་པར་གྱིས་འཁོར་ལོས་སྒྱུར་བའི་རྒྱལ་aཔོ་དགའ་བར་བྱེད་པ་ལྟ་བུའོ།།སྒྲིབ་པ་ཀུན་ལས་ཐར་པའི་ཕྱིར།།ཤིན་ཏུ་སྦྱངས་པས་བདེ་བ་འཐོབ།།གནས་ངན་ལེན་ཐམས་ཅད་ཡང་དག་པར་བཅོམ་པའི་ཕྱིར་ཏེ།དཔེར་ན་བུད་མེད་རིན་པོ་ཆེས་འཁོར་ལོས་སྒྱུར་
1522.	བའི་རྒྱལ་པོ་དགའ་བ་ཉམས་སུ་མྱོང་བ་ལྟ་བུའོ།།ཏིང་ངེ་aའཛིན་ལས་བསམས་པའི་དོན།།འབྱོར་པ་ཉེ་བར་སྐྱེ་བར་འགྱུར།།དཔེར་ན་འཁོར་ལོས་སྒྱུར་བའི་འབྱོར་པ་ཁྱིམ་བདག་རིན་པོ་ཆེ་ལས་གྲུབ་པ་ལྟ་བུའོ།།བཏང་སྙོམས་ཀྱིས་ནི་ཐམས་ཅད་དུ།།འདི་ནི་ཇི་ལྟར་འདོད་བཞིན་གནས།།རྗེས་ལ་ཐོབ་དང་མི་རྟོག་པའི།།གནས་པས་aམཆོག་ནི་རྟག་ཏུ་གནས།།བཏང་སྙོམས་ཞེས་བྱ་བ་ནི་རྣམ་པར་མི་རྟོག་པའི་ཡེ་ཤེས་ཏེ།དེས་བྱང་ཆུབ་སེམས་དཔའ་ཐམས་ཅད་དུ་ཇི་ལྟར་འདོད་པ་བཞིན་དུ་གནས་ཏེ།དེའི་རྗེས་ལ་ཐོབ་པའི་གནས་པས་གཞན་འབུལ་ཞིང་གཞན་འདོར་བའི་ཕྱིར་དང་།རྣམ་པར་མི་རྟོག་པའི་གནས་པས་aདེ་ལ་རྩོལ་
1523.	བ་མེད་པར་གནས་པར་བྱེད་པའི་ཕྱིར་ཏེ།དཔེར་ན་འཁོར་ལོས་སྒྱུར་བའི་བློན་པོ་རིན་པོ་ཆེ་དཔུང་གི་ཚོགས་ཡན་ལག་བཞི་པ་དབུལ་བར་བྱ་བ་ཡང་འབུལ་ལ།དོར་བར་བྱ་བ་ཡང་འདོར་ཞིང་གང་དུ་དཔུང་གི་ཚོགས་ཡན་ལག་བཞི་པ་མ་དུབ་པར་ཕྱིན་པ་དེར་སོང་ནས་ཀྱང་གནས་པར་aབྱེད་དོ།།ཡོན་ཏན་དེ་ལྟའི་སེམས་དཔའ་ནི།།འཁོར་ལོས་སྒྱུར་བ་འདྲ་བར་འཇུག།ཡོན་ཏན་དེ་ལྟ་བུ་དང་ལྡན་པའི་བྱང་ཆུབ་སེམས་དཔའ་ནི་འཁོར་ལོས་སྒྱུར་བ་དང་འདྲ་བར་འཇུག་གོ།།རྟག་ཏུ་རིན་ཆེན་བདུན་ལྟ་བུའི།།བྱང་ཆུབ་ཡན་ལག་རྣམས་ཀྱིས་བསྐོར།།ཞེས་བྱ་བ་ནི་བྱང་aཆུབ་ཀྱི་ཡན་ལག་རྣམས་རིན་པོ་ཆེ་དང་འདྲ་བ་ཉིད་དུ་མཇུག་སྡུད་པར་བྱེད་པ་ཡིན་ནོ།།རང་བཞིན་ཡན་ལག་གནས་ཡན་ལག།གསུམ་པ་ངེས་འབྱུང་ཡན་ལག་སྟེ།།བཞི་པ་ཕན་ཡོན་ཡན་ལག་ཡིན།།རྣམ་གསུམ་ཉོན་མོངས་མེད་ཡན་ལག།འདིས་ནི་བྱང་ཆུབ་ཀྱི་ཡན་ལག་aགང་ཡིན་པ་དང་།ཇི་ལྟར་ཡན་ལག་ཡིན་པ་དེ་སྟོན་ཏོ།།དེ་ལ་དྲན་པ་ནི་གནས་ཀྱི་ཡན་ལག་སྟེ།ཐམས་ཅད་དེ་ལ་བརྟེན་ནས་འབྱུང་བའི་ཕྱིར་རོ།།ཆོས་རབ་ཏུ་རྣམ་པར་འབྱེད་པ་ནི་རང་བཞིན་གྱི་ཡན་ལག་སྟེ།བྱང་ཆུབ་ནི་དེའི་ངོ་བོ་ཉིད་ཡིན་པའི་ཕྱིར་རོ།།བརྩོན་འགྲུས་aནི་ངེས་པར་འབྱུང་བའི་ཡན་ལག་སྟེ།དེས་མཐར་ཐུག་པ་མ་ཐོབ་ཀྱི་བར་དུ་རྒྱུན་མི་གཅོད་པའི་ཕྱིར་རོ།།དགའ་བ་ནི་ཕན་ཡོན་གྱི་ཡན་ལག་སྟེ།།དེས་
1524.	སེམས་དགའ་བར་བྱེད་པའི་ཕྱིར་རོ།།ཤིན་ཏུ་སྦྱངས་པ་དང་ཏིང་ངེ་འཛིན་དང་བཏང་སྙོམས་ནི་ཀུན་ནས་ཉོན་མོངས་པ་མེད་aཔའི་ཡན་ལག་སྟེ།གང་གིས་གང་ལ་བརྟེན་ནས་ཀུན་
1525.	ནས་ཉོན་མོངས་པ་མེད་པ་གང་ཡིན་པ་ཞེས་བྱ་བ་རྣམ་པ་གསུམ་ནི་ཀུན་ནས་ཉོན་མོངས་པ་མེད་པའི་ཡན་ལག་ཡིན་པར་རིག་པར་བྱའོ།།ལམ་གྱི་ཡན་ལག་རྣམ་པར་དབྱེ་བའི་ཚིགས་སུ་བཅད་པ་གཉིས་ཏེ།དེ་ཡི་འོག་aཏུ་ཇི་ལྟ་བར།།རྟོགས་པའི་རྗེས་སུ་འཇུག་པ་སྟེ
1526.	།།རྣམ་གཞག་ཇི་བཞིན་རྟོགས་པ་ཡང་
1527.	།།རྣམ་པར་གཞག་ལ་འཇུག་པ་དང་།།ལས་གསུམ་རྣམ་པར་དག་པ་དང་།།ཤེས་བྱ་དག་དང་ལམ་དང་ནི།།ཡོན་ཏན་ཁྱད་པར་ཅན་གྱི་ནི།།སྒྲིབ་པའི་གཉེན་པོ་བསྒོམ་
1528.	པའོ།།aབྱང་ཆུབ་ཀྱི་ཡན་ལག་གི་འོག་ཏུ་ཡང་དག་པ་ཇི་ལྟ་བ་བཞིན་དུ་རྟོགས་པའི་རྗེས་སུ་འཇུག་པ་ནི་ཡང་དག་པའི་ལྟ་བའོ།།རྟོགས་པ་དེ་ཉིད་ཀྱིས་
1529.	རྣམ་པར་གཞག་པ་ཡོངས་སུ་དཔྱོད་པ་ནི་ཡང་དག་པའི་རྟོག་པའོ།།དེ་རྣམ་པར་གཞག་པ་མདོའི་
1530.	སྡེ་ལ་སོགས་པ་བཅོམ་ལྡན་འདས་aཀྱིས་གསུངས་པ་ལ་འཇུག་པ་ཡང་དེ་ཉིད་ཡིན་ཏེ།དེས་དེའི་དོན་རྟོགས་པའི་ཕྱིར་རོ།།ལས་གསུམ་རྣམ་པར་དག་པ་ནི།ཡང་དག་པའི་ངག་དང་ལས་ཀྱི་མཐའ་དང་འཚོ་བ་སྟེ།ངག་དང་ལུས་དང་གཉི་གའི་ལས་བསྡུས་པའི་ཕྱིར་རོ།།ཡང་དག་པའི་རྩོལ་བ་ལ་སོགས་པ་aནི་གོ་རིམས་བཞིན་དུ་ཤེས་བྱའི་སྒྲིབ་པ་དང་།ལས་ཀྱི་
1531.	སྒྲིབ་པ་དང་།ཡོན་ཏན་ཁྱད་པར་ཅན་གྱི་སྒྲིབ་པའི་གཉེན་པོ་སྒོམ་པ་སྟེ།ཡང་དག་པའི་རྩོལ་བས་ནི་ཡུན་རིང་པོར་མི་སྐྱོ་བར་ཤེས་བྱའི་
1532.	སྒྲིབ་པའི་གཉེན་པོ་སྒོམ་པར་བྱེད་དོ།།ཡང་དག་པའི་དྲན་པས་ནི་ཞི་གནས་དང་རབ་aཏུ་འཛིན་པ་དང་།བཏང་སྙོམས་ཀྱི་རྒྱུ་མཚན་དག་ལ་ཞུམ་པ་དང་རྒོད་པ་མེད་པའི་ཕྱིར།ལམ་མངོན་སུམ་དུ་བྱ་བའི་ཆེད་དུ་སྒྲིབ་པའི་གཉེན་པོ་སྒོམ་པར་བྱེད་དོ།།ཡང་དག་པའི་ཏིང་ངེ་འཛིན་གྱིས་ནི་ཡོན་ཏན་ཁྱད་པར་ཅན་མངོན་པར་སྒྲུབ་པའི་སྒྲིབ་aཔའི་གཉེན་པོ་སྒོམ་པར་བྱེད་དོ།།དེ་ལྟར་ན་ལམ་གྱི་ཡན་ལག་རྣམ་པ་བརྒྱད་དུ་རྣམ་པར་གཞག་གོ།།ཞི་གནས་དང་ལྷག་མཐོང་རྣམ་པར་དབྱེ་བའི་ཚིགས་སུ་བཅད་པ་གསུམ་སྟེ།ཡང་དག་གནས་པ་ལ་བརྟེན་ནས།།སེམས་ལ་སེམས་ནི་འཇོག་ཕྱིར་དང་།།ཆོས་རབ་aརྣམ་པར་འབྱེད་པའི་ཕྱིར།།ཞི་གནས་དང་ནི་ལྷག་མཐོང་ཡིན།།ཡང་དག་པའི་ཏིང་ངེ་འཛིན་ལ་བརྟེན་ནས་སེམས་ལ་སེམས་ཉེ་བར་
1533.	འཇོག་པའི་ཕྱིར་དང་།ཆོས་རྣམས་རབ་ཏུ་རྣམ་པར་འབྱེད་པའི་ཕྱིར།གོ་རིམས་བཞིན་དུ་ཞི་གནས་དང་ལྷག་མཐོང་ཡིན་པར་རིག་པར་aབྱའི་ཏིང་ངེ་འཛིན་མེད་པར་ནི་མ་ཡིན་ཏེ།འདི་ནི་ཞི་གནས་དང་ལྷག་མཐོང་གི་མཚན་ཉིད་ཡིན་ནོ།།དེ་ནི་ཀུན་འགྲོ་ཆ་གཅིག་དང་།།ཆ་གཅིག་མ་ཡིན་རྒྱུར་འདོད་དོ།།ཞི་གནས་དང་ལྷག་མཐོང་དེ་ནི་ཡོན་ཏན་གང་དང་གང་འདོད་པ་དེ་དང་དེ་བསྒོམ་
1534.	པའི་ཕྱིར་ཀུན་ཏུ་འགྲོ་བ་ཡིན་ཏེ།ཇི་aསྐད་དུ་མདོ་ལས།དགེ་སློང་ཀྱེ་མ་བདག་གིས་འདོད་པ་དག་ལས་དབེན་པར་འདོད་ན་ཞེས་བྱ་བ་ནས་རྒྱས་པར་དགེ་སློང་དེས་ཆོས་གཉིས་པོ་འདི་ཁོ་ན་བསྒོམ་
1535.	པར་བྱའོ།།འདི་ལྟ་སྟེ།ཞི་གནས་དང་ལྷག་མཐོང་ངོ་
1536.	ཞེས་བྱ་བ་ལ་སོགས་པའི་བར་དུ་གསུངས་པ་ལྟ་བུ་ཡིན་ནོ།།ཞི་གནས་aདང་ལྷག་མཐོང་ཆ་གཅིག་པ་ནི་གང་གི་ཚེ་ཞི་གནས་དང་
1537.	ལྷག་མཐོང་སྒོམ་པར་བྱེད་པའོ།།གཉིས་ཀའི་ཆ་ནི་གང་ཚེ་ཅིག་ཅར་གཉི་ག་སྒོམ་པར་བྱེད་པའོ།།བྱང་ཆུབ་སེམས་དཔའ་རྣམས་ཀྱི་ཞི་གནས་དང་ལྷག་མཐོང་དེ་ནི་མོས་པས་སྤྱོད་པའི་ས་ལ་རྒྱུ་ཡིན་པར་འདོད་དོ།།རྟོགས་aདང་ངེས་པར་འབྱུང་བ་དང་།།མཚན་མེད་འདུ་མི་བྱེད་པ་དང་།།ཡོངས་དག་རྣམ་པར་དག་པ་ལ།།བརྟན་པའི་ཞི་གནས་ལྷག་མཐོང་གིས
1538.	།།རྣལ་འབྱོར་དེ་ས་ཀུན་འགྲོ་སྟེ།།ཐམས་ཅད་སྒྲུབ་པར་བྱེད་པ་ཡིན།།ཞེས་བྱ་བ་ནི་རྒྱུར་
1539.	འདོད་དོ་ཞེས་བྱ་བ་ལ་སོགས་པས་ནི་ཞི་གནས་aདང་ལྷག་མཐོང་གི་རབ་ཏུ་དབྱེ་བ་དང་ལས་བསྟན་པ་ཡིན་ཏེ།རྣལ་འབྱོར་ནི་ཐབས་ཡིན་པར་རིག་པར་བྱའོ།།དེ་ལ་རྟོགས་པ་ནི་ས་དང་པོ་ལ་འཇུག་པའོ།།ངེས་པར་འབྱུང་བ་ནི་ས་དྲུག་པའི་བར་ཏེ།དེ་དག་གི་
1540.	མཚན་མ་དང་བཅས་པའི་སྦྱོར་བ་ལས་ངེས་པར་འབྱུང་བའི་ཕྱིར་རོ།།aམཚན་མ་མེད་པ་ནི་ས་བདུན་པའོ།།འདུ་མི་བྱེད་པ་ནི་ས་གཞན་གསུམ་སྟེ།མངོན་པར་འདུ་བྱེད་པ་མེད་པར་འབྱུང་བའི་ཕྱིར་རོ།།འདུ་བྱ་བ་ནི་འདུ་བྱེད་པ་སྟེ།།དེ་འདི་ལ་མེད་པས་འདུ་བྱེད་པ་
1541.	མེད་པའོ
1542.	།།ས་གསུམ་པོ་དེ་ཉིད་ལ་བརྟེན་ནས་སངས་རྒྱས་ཀྱི་
1543.	ཞིང་ཡང་
1544.	ཡོངས་སུ་སྦྱང་བར་aབྱ་ལ།སངས་རྒྱས་ཉིད་ཀྱང་ཐོབ་པར་བྱ་སྟེ།འདི་ནི་གོ་རིམས་བཞིན་དུ་ཡོངས་སུ་དག་པ་དང་།།རྣམ་པར་དག་པ་ཡིན་ནོ།།ཐབས་ལ་མཁས་པ་རྣམ་པར་དབྱེ་བའི་ཚིགས་སུ་བཅད་པ་གཉིས་ཏེ།སངས་རྒྱས་ཆོས་རྣམས་རྫོགས་བྱ་དང་།སེམས་ཅན་རྣམས་ཡོངས་སྨིན་བྱ་དང་།།མྱུར་ཐོབ་aབྱ་བ་འགྲུབ་པ་དང་།།ལམ་རྒྱུན་མི་གཅོད་ལ་མཁས་པ།།བྱང་ཆུབ་སེམས་དཔའི་
1545.	ས་ཀུན་ལ།།ཐབས་ནི་མཚུངས་པ་མེད་པ་སྟེ།།ཐབས་མཁས་དེ་ལ་བརྟེན་ནས་ནི།།དེ་དག་དོན་ཀུན་སྒྲུབ་པར་བྱེད།།འདིས་ནི་ཐབས་ལ་མཁས་པའི་རབ་ཏུ་དབྱེ་བ་དང་ལས་བསྟན་ཏེ།དེ་ལ་སངས་རྒྱས་ཀྱི་ཆོས་ཡོངས་སུ་aརྫོགས་པར་བྱེད་པའི་ཐབས་ནི་རྣམ་པར་མི་རྟོག་པའི་ཡེ་ཤེས་སོ།།སེམས་ཅན་ཡོངས་སུ་སྨིན་པར་བྱེད་པའི་
1546.	ནི་བསྡུ་བའི་དངོས་པོ་བཞིའོ།།མྱུར་དུ་མངོན་པར་རྫོགས་པར་བྱང་ཆུབ་པའི་ནི་སྡིག་པ་ཐམས་ཅད་
1547.	སོ་སོར་བཤགས་སོ་ཞེས་བྱ་བ་ནས་བདག་གི་ཡེ་ཤེས་རྫོགས་པར་བྱང་ཆུབ་པར་aགྱུར་ཅིག་ཅེས་བྱ་བའི་བར་ཏེ།སོ་སོར་བཤགས་པ་དང་།རྗེས་སུ་ཡི་རང་བ་དང་།གསོལ་བ་དང་།ཡོངས་སུ་བསྔོ་བ་ཡིན་ནོ།།བྱ་བ་འགྲུབ་པ་
1548.	ནི་ཏིང་ངེ་འཛིན་དང་གཟུངས་ཀྱི་སྒོ་རྣམས་ཏེ།དེ་དག་གིས་སེམས་ཅན་གྱི་དོན་གྱི་བྱ་བ་བསྒྲུབ་
1549.	པའི་ཕྱིར་རོ།།ལམ་རྒྱུན་མི་གཅོད་པ་
1550.	ནི་མི་aགནས་པའི་མྱ་ངན་ལས་འདས་པ་ཡིན་ནོ།།བྱང་ཆུབ་སེམས་དཔའ་རྣམས་ཀྱི་ས་ཐམས་ཅད་ལ་ཐབས་རྣམ་པ་ལྔ་པོ་འདི་དག་
1551.	ལ་མཁས་པ་ནི་དེ་ལས་གཞན་པ་དག་དང་མཚུངས་པ་མེད་པ་ཡིན་ཏེ།འདི་ནི་རབ་ཏུ་དབྱེ་བ་ཡིན་ནོ།རང་དང་གཞན་གྱི་དོན་ཐམས་ཅད་སྒྲུབ་པ་ནི་ལས་སོ།།གཟུངས་aརྣམ་པར་དབྱེ་བའི་ཚིགས་སུ་བཅད་པ་གསུམ་
1552.	སྟེ།རྣམ་སྨིན་ཐོས་ལ་གོམས་པ་དང་།།ཏིང་ངེ་འཛིན་གྱི་
1553.	གཟུངས་དག་ནི།།ཆུང་ངུ་དང་ནི་ཆེན་པོ་སྟེ།།ཆེན་པོ་དེ་ཡང་རྣམ་པ་གསུམ།།བློ་ལྡན་མ་ཞུགས་ཞུགས་པ་ཡང་།།མ་དག་ས་པ་རྣམས་ཀྱི་ནི།།ཆུང་ངུ་དང་ནི་aའབྲིང་པོ་སྟེ།དག་པའི་ས་ཡི་
1554.	གཟུངས་ཆེན་ཡིན།།བྱང་ཆུབ་སེམས་དཔའ་ཡང་དང་ཡང་།།དེ་ལ་ཡང་དག་བརྟེན་
1555.	ནས་ནི།།རྟག་ཏུ་དམ་པའི་ཆོས་དག་ཀྱང་།།རབ་ཏུ་སྟོན་ཅིང་འཛིན་པར་བྱེད།།འདྲིར་ཡང་གཟུངས་ཀྱི་རབ་ཏུ་དབྱེ་བ་དང་ལས་བསྟན་ཏེ།དེ་ལ་གཟུངས་ནི་སྔོན་གྱི་aལས་ཀྱི་རྣམ་པར་སྨིན་པ་དང་།མཐོང་བའི་ཆོས་ལ་མང་དུ་ཐོས་པས་ལེན་པ་དང་འཛིན་པར་ནུས་པའི་ཁྱད་པར་གྱི་སྒོ་ནས་ཐོས་པ་ལ་གོམས་པ་དང་།ཏིང་ངེ་འཛིན་ལ་བརྟེན་ནས་
1556.	རྣམ་པ་གསུམ་མོ།།དེ་ཡང་རྣམ་པར་སྨིན་པ་དང་ཐོས་པ་ལ་གོམས་པ་དག་གིས་ནི་ཆུང་ངུ་ཡིན་པར་རིག་aཔར་བྱའོ།།ཏིང་ངེ་འཛིན་གྱིས་ནི་ཆེན་པོ་ཡིན་ནོ།།ཆེན་པོ་དེ་ཡང་རྣམ་པ་གསུམ་སྟེ།ས་ལ་མ་ཞུགས་པ་རྣམས་ཀྱི་ནི་ཆུང་ངུའོ།།ས་ལ་
1557.	ཞུགས་པ་མ་དག་པའི་ས་
1558.	པ་རྣམས་ཀྱི་ནི་འབྲིང་སྟེ་ས་བདུན་པོ་དག་གིའོ།།ཡོངས་སུ་དག་པའི་ས་པའི་ནི་ཆེན་པོ་སྟེ་ས་ལྷག་མ་རྣམས་ཀྱིའོ།།འདི་ནི་aགཟུངས་ཀྱི་རབ་ཏུ་དབྱེ་བ་སྟེ།ལས་ནི་
1559.	དམ་པའི་ཆོས་རབ་ཏུ་སྟོན་པ་དང་།འཛིན་པ་ཡིན་ནོ།།སྨོན་ལམ་རྣམ་པར་དབྱེ་བའི་ཚིགས་སུ་བཅད་པ་གསུམ་སྟེ།བརྟན་
1560.	པ་རྣམས་ཀྱི་སྨོན་ལམ་ནི།།སེམས་པ་འདུན་དང་བཅས་པ་སྟེ།།དེ་ནི་ཡེ་ཤེས་ཀྱིས་བསྐུལ་བ།།ས་རྣམས་ཀུན་ལ་མཉམ་
1561.	aཔ་མེད།།དེ་ནི་རྒྱུར་གྱུར་ཤེས་བྱ་སྟེ།།སེམས་ཙམ་ལས་ནི་འགྲུབ་པའི་ཕྱིར།།སེམས་ལས་མོད་ལ་འབྲས་བུ་ཅན།།དེ་ནི་མ་འོངས་དོན་འགྲུབ་བྱེད།།སྣ་ཚོགས་ཆེ་དང་བྱང་ཆུབ་བར།།ས་རྣམས་གོང་ནས་གོང་དུ་ནི།།རྣམ་དག་བྱང་ཆུབ་སེམས་དཔའ་ཡི།།རང་གཞན་དོན་རབ་སྒྲུབ་aབྱེད་ཡིན།།འདིར་སྨོན་ལམ་ནི་ངོ་བོ་ཉིད་དང་།གཞི་དང་།ས་དང་།རབ་ཏུ་དབྱེ་བ་དང་།ལས་ཀྱིས་བསྟན་ཏེ།ངོ་བོ་ཉིད་ནི་སེམས་པ་འདུན་
1562.	པ་དང་མཚུངས་པར་ལྡན་པ་ཡིན་ནོ།།གཞི་
1563.	ནི་ཡེ་ཤེས་སོ།།ས་ཐམས་ཅད་ཅེས་བྱ་བ་ནི་སའོ།།སྨོན་ལམ་དེ་ནི་སེམས་ཁོ་ན་ལས་མོད་ལ་aའབྲས་བུར་འགྱུར་བའི་ཕྱིར་དང་།མ་འོངས་པ་ན་འདོད་པའི་དོན་འགྲུབ་པའི་ཕྱིར་རྒྱུར་གྱུར་པ་ཡིན་ནོ།།སེམས་ལས་མོད་ལ་འབྲས་བུར་འགྱུར་བ་ཡང་སེམས་ཙམ་ལས་ཇི་ལྟར་འདོད་པའི་དོན་འགྲུབ་པའི་སྒོ་ནས་རིག་པར་བྱ་སྟེ།སྨོན་ལམ་གང་གིས་བྱང་ཆུབ་སེམས་དཔའ་སྨོན་ལམ་གྱི་སྟོབས་aཅན་རྣམས་
1564.	རྣམ་པར་རྩེ་
1565.	བ་དེའི་ལུས་བགྲང་བར་བྱ་
1566.	སླ་བ་མ་ཡིན་ནོ་ཞེས་བྱ་བ་རྒྱས་པར་འབྱུང་བ་ལྟ་བུའོ།།སྣ་ཚོགས་པ་ནི་མོས་པས་སྤྱོད་པའི་ས་ལ་འདི་ལྟ་འདི་ལྟར་གྱུར་ཅིག་ཅེས་བྱ་བ་ཡིན་ནོ།།ཆེན་པོ་ནི་ས་ལ་ཞུགས་པའི་སྨོན་ལམ་ཆེན་པོ་བཅུའོ།།རྣམ་པར་དག་པ་ནི་བྱང་ཆུབ་ཀྱི་བར་aདུ་ས་གོང་ནས་གོང་དུ་རྣམ་པར་
1567.	དག་པའི་ཁྱད་པར་གྱི་ཕྱིར་ཏེ།འདི་ནི་རབ་ཏུ་དབྱེ་བ་ཡིན་ནོ།།རང་དང་གཞན་གྱི་དོན་དུ་རབ་ཏུ་སྒྲུབ་པར་བྱེད་པ་ནི་ལས་སོ།།ཏིང་ངེ་འཛིན་གསུམ་རྣམ་པར་དབྱེ་བའི་ཚིགས་སུ་བཅད་པ་གསུམ་སྟེ།།ཏིང་འཛིན་གསུམ་གྱི་སྤྱོད་ཡུལ་ནི།།བདག་མེད་རྣམ་པ་གཉིས་aཔོ་དང་།།བདག་ཏུ་འཛིན་པའི་རྟེན་དང་ནི།།དེ་རྟོག་ཉེར་ཞི་ཡིན་ཞེས་བྱ།།ཏིང་ངེ་འཛིན་རྣམ་པ་གསུམ་གྱི་སྤྱོད་ཡུལ་རྣམ་པ་གསུམ་དུ་ཤེས་པར་བྱ་སྟེ།སྟོང་པ་ཉིད་ཀྱི་ཏིང་ངེ་འཛིན་གྱི་ནི་གང་ཟག་དང་ཆོས་ལ་བདག་མེད་པའོ།།སྨོན་པ་མེད་པའི་ཏིང་ངེ་འཛིན་གྱི་ནི་དེ་གཉི་ག་ལ་བདག་ཏུ་aའཛིན་པའི་
1568.	རྟེན་ཉེ་བར་ལེན་པའི་ཕུང་པོ་ལྔའོ།།མཚན་མ་མེད་པའི་ཏིང་ངེ་འཛིན་གྱི་ནི་རྟེན་དེ་གཏན་དུ་ཉེ་བར་ཞི་བ་ཡིན་ནོ།།ཏིང་འཛིན་དེ་ནི་གཟུང་འཛིན་ངོ་བོའི་ཕྱིར།།རྣམ་པ་གསུམ་དུ་ཤེས་པར་བྱ།།གཟུང་བ་སྤྱོད་ཡུལ་རྣམ་པ་གསུམ་ལ་འཛིན་པའི་ཏིང་ངེ་འཛིན་གང་དག་ཡིན་པ་དེ་aདག་ནི་སྟོང་པ་ཉིད་ལ་སོགས་པའི་ཏིང་ངེ་འཛིན་ཡིན་པས་གཟུང་བ་དང་
1569.	འཛིན་པའི་ངོ་བོས་ཏིང་ངེ་འཛིན་གསུམ་དུ་ཤེས་པར་བྱའོ།།དེ་དག་ཀྱང་གོ་རིམས་བཞིན་དུ།།རྣམ་པར་མི་རྟོག་རྒྱབ་ཀྱིས་ཕྱོགས།།རྟག་ཏུ་དགའ་དང་ལྡན་པ་འོ།།སྟོང་པ་ཉིད་ཀྱི་ཏིང་ངེ་འཛིན་ནི་རྣམ་པར་མི་རྟོག་པ་སྟེ།གང་aཟག་དང་ཆོས་དག་ལ་བདག་ཏུ་རྣམ་པར་མི་རྟོག་པའི་ཕྱིར་རོ།།སྨོན་པ་མེད་པ་
1570.	ནི་བདག་ཏུ་འཛིན་པའི་རྟེན་དེ་ལ་རྒྱབ་ཀྱིས་ཕྱོགས་པ་ཡིན་ནོ།།མཚན་མ་མེད་པ་ནི་དེའི་རྟེན་ཉེ་བར་ཞི་བ་དེ་ལ་དུས་ཐམས་ཅད་དུ་དགའ་བ་དང་མཚུངས་པར་ལྡན་པ་ཡིན་ནོ།།ཡོངས་སུ་ཤེས་དང་སྤང་བ་དང་།།aམངོན་སུམ་དུ་ནི་བྱ་བའི་ཕྱིར།།སྟོང་ཉིད་ལ་སོགས་ཏིང་འཛིན་རྣམས།།དོན་རྣམ་གསུམ་དུ་ཡོངས་སུ་བསྒྲགས
1571.	།།སྟོང་པ་ཉིད་ནི་གང་ཟག་དང་ཆོས་ལ་བདག་མེད་པ་དག་ཏུ་
1572.	ཡོངས་སུ་ཤེས་པར་བྱ་བའི་ཕྱིར་ཡིན་ནོ།།སྨོན་པ་མེད་པ་ནི་དེ་དག་ལ་བདག་ཏུ་འཛིན་པའི་རྟེན་སྤང་
1573.	aབའི་ཕྱིར་ཡིན་ནོ།།མཚན་མ་མེད་པའི་ཏིང་ངེ་འཛིན་ནི་དེ་
1574.	ཉེ་བར་ཞི་བ་མངོན་སུམ་དུ་བྱ་བའི་ཕྱིར་ཡིན་ནོ།།ཆོས་ཀྱི་སྡོམ་རྣམ་
1575.	པར་དབྱེ་བའི་ཚིགས་སུ་བཅད་པ་གཉིས་ཏེ།སེམས་ཅན་རྣམས་ལ་ཕན་བཞེད་པས།།ཏིང་ངེ་འཛིན་གྱི་རྒྱུ་ཉིད་དུ།།ཆོས་ཀྱི་སྡོམ་ནི་རྣམ་པ་བཞི།།བྱང་ཆུབ་སེམས་aདཔའ་རྣམས་ལ་བཤད།།དེ་ལ་འདུ་བྱེད་
1576.	ཐམས་ཅད་ནི་མི་རྟག་པའོ།།འདུ་བྱེད་ཐམས་ཅད་ནི་སྡུག་བསྔལ་བའོ་ཞེས་བྱ་བ་ནི་སྨོན་པ་མེད་པའི་ཏིང་ངེ་འཛིན་གྱི་རྒྱུའི་དངོས་པོར་བསྟན་ཏོ།།ཆོས་ཐམས་ཅད་ནི་བདག་མེད་པའོ་ཞེས་བྱ་བ་ནི་སྟོང་པ་ཉིད་ཀྱིའོ།།མྱ་ངན་ལས་འདས་པ་ནི་ཞི་བའོ་ཞེས་aབྱ་བ་ནི་མཚན་མ་མེད་པའི་ཏིང་ངེ་འཛིན་གྱིའོ།།ཡང་མི་རྟག་པའི་དོན་ནས་ཞི་བའི་དོན་གྱི་བར་
1577.	ཅི་ཞིག་ཡིན་ཞེ་ན།བཤད་པ།བརྟན་པ་རྣམས་ཀྱི་བཞི་པོ་དེ།།མེད་པའི་དོན་དང་རྣམ་རྟོག་དོན།།ཀུན་ཏུ་རྟོག་དོན་ཁོ་ན་དང་།།རྣམ་རྟོག་ཉེ་བར་ཞི་བའི་དོན།།བྱང་ཆུབ་སེམས་དཔའ་རྣམས་ཀྱི་aམི་རྟག་པའི་དོན་ནི་མེད་པའི་དོན་ཏེ།རྟག་ཏུ་མེད་པའི་དོན་གང་
1578.	ཡིན་པ་དེ་ནི་མི་རྟག་པ་ཡིན་པས་དེ་དག་གི་ཀུན་བརྟགས་པའི་མཚན་ཉིད་གང་ཡིན་པའོ།།སྡུག་བསྔལ་བའི་དོན་ནི་ཡང་དག་པ་མ་ཡིན་པའི་རྣམ་པར་རྟོག་པའི་དོན་ཏེ།གཞན་གྱི་དབང་གི་མཚན་ཉིད་གང་ཡིན་པའོ།།བདག་aམེད་པའི་དོན་ནི་ཀུན་ཏུ་རྟོག་པ་ཙམ་གྱི་དོན་ཏེ།ཁོ་ན་ཞེས་བྱ་བའི་སྒྲས་ནི་
1579.	ངེས་པར་གཟུང་བའི་ཕྱིར་ཀུན་བརྟགས་པའི་བདག་ནི་
1580.	མེད་ཀྱི།ཀུན་ཏུ་རྟོགས་
1581.	པ་ཙམ་ཞིག་ནི་ཡོད་པས་ཀུན་བརྟགས་པའི་མཚན་ཉིད་ཀྱི་མེད་པའི་དོན་ནི་བདག་མེད་པའི་དོན་ཏོ་ཞེས་བཤད་པ་ཡིན་ནོ།།ཞི་བའི་དོན་ནི་རྣམ་aཔར་རྟོག་པ་ཉེ་བར་ཞི་བའི་དོན་ཏེ།ཡོངས་སུ་གྲུབ་པའི་མཚན་ཉིད་མྱ་ངན་ལས་འདས་པ་ཡིན་ནོ།།གཞན་གྱི་དབང་གི་མཚན་ཉིད་སྐད་ཅིག་ལ་འཇིག་པའི་དོན་ཡང་མི་རྟག་པའི་དོན་དུ་རིག་པར་བྱ་སྟེ།དེ་ལྟ་བས་ན་དེ་རབ་ཏུ་བསྒྲུབ་
1582.	པའི་ཕྱིར་སྐད་ཅིག་མ་ཉིད་རྣམ་པར་དབྱེ་བའི་ཚིགས་སུ་aབཅད་པ་བཅུའོ།།མི་རུང་རྒྱུ་ལས་སྐྱེ་ཕྱིར་དང་།།འགལ་ཕྱིར་རང་ཉིད་མི་གནས་ཕྱིར།།མེད་ཕྱིར་མཚན་ཉིད་ངེས་ཕྱིར་དང་།།རྗེས་སུ་འཇུག་ཕྱིར་འགག་པའི་ཕྱིར།།ཡོངས་སུ་འགྱུར་བ་དམིགས་ཕྱིར་དང་།།དེའི་རྒྱུ་ཉིད་དང་འབྲས་བུའི་ཕྱིར།།ཟིན་པའི་ཕྱིར་དང་བདག་པོའི་ཕྱིར།།དག་aདང་སེམས་ཅན་རྗེས་འཇུག་ཕྱིར།།དེ་ལ་འོག་ནས་འདུས་བྱས་ཐམས་ཅད་སྐད་ཅིག་མ་ཞེས་འབྱུང་བ་འདི་ནི་དམ་བཅའ་བ་ཡིན་པར་རིག་པར་བྱའོ།།དེ་ཡང་ཇི་ལྟར་འགྲུབ་ཅེ་ན།སྐད་ཅིག་མ་ཉིད་མེད་པར་འདུ་བྱེད་རྣམས་འཇུག་པར་
1583.	མི་རུང་བའི་ཕྱིར་ཏེ།རྒྱུན་གྱིས་འཇུག་པ་ནི་འཇུག་པ་ཡིན་ན་aདེ་ཡང་སྐད་ཅིག་རེ་རེ་ལ་སྐྱེ་བ་དང་འགག་པ་མེད་པར་མི་རུང་ངོ༌།།འོན་ཏེ་དུས་གཞན་གྱི་བར་དུ་གནས་ནས་སྔ་མ་དང་ཕྱི་མ་འགག་པ་དང་སྐྱེ་བའི་སྒོ་ནས་རྒྱུན་གྱིས་འཇུག་པར་འདོད་ན།དེའི་མཇུག་ཐོགས་སུ་འཇུག་པར་མི་འགྱུར་ཏེ།རྒྱུན་མེད་པའི་ཕྱིར་རོ།།སྐྱེས་པ་ནི་རྒྱུན་མེད་པར་དུས་གཞན་aགྱི་བར་དུ་ཡོད་པར་ཡང་རུང་བ་
1584.	མ་ཡིན་ནོ།།ཅིའི་ཕྱིར་ཞེ་ན།རྒྱུ་ལས་སྐྱེ་བའི་ཕྱིར་ཏེ།འདུས་བྱས་ཐམས་ཅད་ནི་རྒྱུ་ལས་སྐྱེ་ཞིང་ཡོད་དོ་ཞེས་བྱ་བའི་ཐ་ཚིག་གོ།།དེ་གལ་ཏེ་བྱུང་ནས་ཡང་
1585.	དུས་ཕྱིས་ཡོད་ན་དེ་ལ་གདོན་མི་ཟ་བར་རྒྱུ་དགོས་ཏེ།རྒྱུ་མེད་ན་དང་པོ་ཁོ་ན་ནས་རྒྱུ་
1586.	མེད་པའི་ཕྱིར་རོ།།དེ་ནི་aརྒྱུ་དེ་ཁོ་ནས་ཡོད་པར་འགྱུར་བར་ཡང་རིགས་པ་མ་ཡིན་ཏེ
1587.	།དེ་རྒྱུར་སྤྱད་ཟིན་པའི་ཕྱིར་རོ།།རྒྱུ་གཞན་ཡང་མི་དམིགས་ཏེ།དེ་ལྟ་བས་ན་གདོན་མི་ཟ་བར་སྐད་ཅིག་རེ་རེ་ལ་སྔ་མའི་རྒྱུ་ཅན་གཞན་ཞིག་ཡོད་དོ་ཞེས་བྱ་བར་རིག་པར་བྱའོ།།དེ་ལྟར་ན་སྐྱེས་པ་རྒྱུན་མེད་པར་དུས་གཞན་གྱི་བར་དུ་ཡོད་aཔར་མི་རུང་ངོ༌།།ཇི་སྟེ་འདི་ལྟར་གང་གི་དོན་དུ་རྒྱུ་དགོས་པར་འགྱུར་བ་སྐྱེས་ཟིན་པ་ཡང་སྐྱེ་བ་ནི་མ་ཡིན་གྱི།སྐྱེས་པ་ནི་
1588.	ཕྱིས་དུས་གཞན་ན་འགག་པར་འགྱུར་ཏེ།སྐྱེས་པ་ཙམ་ཁོ་ནས་ནི་མ་ཡིན་ནོ་ཞེས་བྱ་བར་འདོད་ན་
1589.	དེ་ཕྱིས་ཅི་ཞིག་གིས་འགག་པར་འགྱུར།གལ་ཏེ་སྐྱེ་བའི་རྒྱུ་ཁོ་ནས་སོ་aཞེ་ན།དེ་ནི་རིགས་པ་མ་ཡིན་ནོ།།ཅིའི་ཕྱིར་ཞེ་ན།སྐྱེ་བ་དང་འགག་པ་དག་འགལ་བའི་ཕྱིར་རོ།།འགལ་བ་དག་གི་རྒྱུ་འདྲ་བར་ནི་མི་རིགས་ཏེ།དཔེར་ན་གྲིབ་མ་དང་ཉི་མ་དག་གྲང་
1590.	བ་དང་དྲོ་བ་དག་གི་ལྟ་བུའོ།།དུས་གཞན་ན་འགག་པ་ཉིད་ཀྱང་
1591.	འགལ་བའི་ཕྱིར་རོ།།གང་དང་aའགལ་ཞེ་ན།བཅོམ་ལྡན་འདས་ཀྱིས་དགེ་སློང་དག་འདུ་བྱེད་དེ་དག་ཐམས་ཅད་ནི་སྒྱུ་མ་ལྟ་བུ་སྐྱེ་ཞིང་འཇིག་པ།དུས་རེ་ཞིག་པ།ཡུན་ཐུང་ངུར་གནས་པའོ་ཞེས་གསུངས་པ་གང་ཡིན་པའི་ལུང་དང་ཡང་འགལ་ལོ།།རྣལ་འབྱོར་པ་རྣམས་ཀྱི་ཡིད་ལ་aབྱེད་པ་དང་ཡང་འགལ་ཏེ།དེ་དག་ནི་འདུ་བྱེད་རྣམས་ལ་སྐྱེ་བ་དང་འཇིག་པ་དག་ཏུ་ཡིད་ལ་བྱེད་པ་ན་
1592.	སྐད་ཅིག་རེ་རེ་ལ་འདི་རྣམས་འགག་པར་མཐོང་ངོ་།།དེ་ལྟ་མ་ཡིན་ན་འཆི་བའི་དུས་ལ་སོགས་པ་ན་འགག་པར་མཐོང་བ་གཞན་དག་ཇི་ལྟ་བར་དེ་དག་ཀྱང་ཡིད་འབྱུང་བ་དང་།འདོད་aཆགས་དང་བྲལ་བ་དང་།རྣམ་པར་གྲོལ་བ་དག་ཏུ་མི་འགྱུར་རོ།།ཡང་གལ་ཏེ་འདུ་བྱེད་སྐྱེས་པ་དུས་གཞན་གྱི་བར་དུ་གནས་པར་འགྱུར་ན།བདག་ཉིད་དམ་གནས་པའི་རྒྱུ་འགའ་ཞིག་གིས་གནས་པར་འགྱུར་གྲང་ན།རེ་ཞིག་བདག་ཉིད་གནས་པར་ནི་རིགས་པ་མ་ཡིན་ནོ།།aཅིའི་ཕྱིར་ཞེ་ན།ཕྱིས་བདག་ཉིད་མི་གནས་པའི་ཕྱིར་ཏེ།གང་གིས་ན་འདི་
1593.	གནས་པར་མི་ནུས།དེ་མེད་པའི་ཕྱིར་གནས་པའི་རྒྱུས་ཀྱང་རིགས་པ་མ་ཡིན་ཏེ།དེ་ནི་ཅུང་ཟད་ཀྱང་མི་དམིགས་སོ།།འོན་ཏེ་གནས་པའི་རྒྱུ་མེད་དུ་ཟིན་ཀྱང་འཇིག་པའི་རྒྱུ་མེད་པས་གནས་ལ་འཇིག་པའི་རྒྱུ་དང་aཕྲད་ནས་ནི་ཕྱིས་མེས་སྔོན་པོ་ཉིད་བཞིན་དུ་འཇུག་
1594.	གོ་སྙམ་དུ་སེམས་ན།དེ་མེད་པའི་ཕྱིར་དེ་ནི་རིགས་པ་མ་ཡིན་ཏེ།འཇིག་པའི་རྒྱུ་ནི་ཕྱིས་ཀྱང་ཅུང་ཟད་ཀྱང་མེད་དོ།།མེས་སྔོན་པོ་ཉིད་འཇུག་
1595.	གོ་ཞེས་བྱ་བ་ཡང་རབ་ཏུ་མ་གྲུབ་པོ།།དེའི་མཐུ་ནི་མི་འདྲ་བར་སྐྱེ་བ་ལ་རབ་ཏུ་གྲུབ་
1596.	སྟེ།འདི་ལྟར་དེ་དང་aའབྲེལ་པ་ལས་སྔོན་པོ་ཉིད་ཀྱི་རྒྱུན་མི་འདྲ་བར་འཛིན་གྱི་རྣམ་པ་ཐམས་ཅད་དུ་མི་འཇུག་པ་ཉིད་ནི་མ་ཡིན་ནོ།།ཆུ་བསྐོལ་བ་རྣམས་ཀྱང་མེ་དང་འབྲེལ་པ་ལས་ཉུང་བ་དང་ཆེས་ཉུང་བ་སྐྱེ་བའི་སྒོ་ནས་མཐར་ཤིན་ཏུ་དམན་པས་ནམ་ཡང་མི་སྐྱེ་བར་འཛིན་གྱི།མེ་དང་ཕྲད་པ་ལས་དེ་ཅིག་ཅར་ཁོ་ནར་aམེད་པ་ནི་མ་ཡིན་ནོ།།མཚན་ཉིད་ངེས་པའི་ཕྱིར་སྐྱེས་པ་ནི་འགའ་ཡང་གནས་པར་རུང་བ་ཉིད་མ་ཡིན་ནོ།།བཅོམ་ལྡན་འདས་ཀྱིས་
1597.	འདུས་བྱས་མི་རྟག་པ་ཉིད་དུ་གསུངས་པ་གང་ཡིན་པ་དེ་ནི་འདུས་བྱས་ཀྱི་མཚན་ཉིད་ངེས་པ་ཡིན་ན།དེས་
1598.	གལ་ཏེ་སྐྱེས་པ་ཙམ་གྱིས་འཇིག་པར་མི་aའགྱུར་ན་ནི་འདིའི་དུས་ཅུང་ཟད་ཅིག་མི་རྟག་པ་ཉིད་དུ་མི་འགྱུར་བས་མི་རྟག་པ་
1599.	ཉིད་ཀྱི་མཚན་ཉིད་མ་ངེས་པར་ཐལ་བར་འགྱུར་རོ།འོན་ཏེ་སྐད་ཅིག་མ་
1600.	རེ་རེ་ལ་སྔོན་མེད་པ་སྐྱེ་ན་དེ་ཉིད་འདི་ཡིན་ནོ་ཞེས་བྱ་བར་ངོ་ཤེས་པར་ཡང་མི་འགྱུར་རོ་སྙམ་དུ་སེམས་ན་འདྲ་བར་རྗེས་སུ་འཇུག་པའི་ཕྱིར་དེར་ནི་འགྱུར་aབ་ཁོ་ན་སྟེ།སྒྱུ་མ་མཁན་གྱི་སྒང་སྒོང་དང་འདྲའོ།།འདྲ་བའི་ཕྱིར་དེའི་བློ་འབྱུང་གིས་
1601.	དེ་ཡོད་པའི་ཕྱིར་ནི་མ་ཡིན་ནོ་ཞེས་བྱ་བ་ཅི་མངོན་ཞེ་ན།འགག་པའི་ཕྱིར་ཏེ།དེ་ཁོ་ན་བཞིན་དུ་གནས་པ་ནི་སྐད་ཅིག་མ་དང་པོ་དང་ཁྱད་པར་མེད་པའི་ཕྱིར་མཐར་ཡང་འཇིག་པར་མི་འགྱུར་རོ།།དེ་ལྟ་བས་ན་དེ་ཉིད་aའདི་ཡིན་ནོ་ཞེས་བྱ་བར་ནི་ངེས་པར་མི་བཟུང་ངོ༌།།མཐར་ཡོངས་སུ་འགྱུར་བ་ཡང་
1602.	དམིགས་པའི་
1603.	ཕྱིར་ཏེ།ཡོངས་སུ་འགྱུར་བ་ཞེས་བྱ་བ་ནི་གཞན་ཉིད་དུ་འགྱུར་བའོ།དེ་གལ་ཏེ་ཕྱི་དང་ནང་གི་དངོས་པོ་རྣམས་ལ་དང་པོ་ཁོ་ན་ནས་བརྩམས་པར་མ་གྱུར་ན་ནི་མཇུག་ཏུ་ཡང་
1604.	ཡོངས་སུ་འགྱུར་བ་aདམིགས་པར་མི་འགྱུར་རོ།།དེ་ལྟ་བས་ན་ཞོའི་གནས་སྐབས་ན་འོ་མ་ལྟ་བུར་རིམ་གྱིས་འཕེལ་ན་མཐར་མངོན་པར་འགྱུར་བ་གང་ཡིན་པ་གཞན་དུ་འགྱུར་བ་ཉིད་ནི་དང་པོ་ཁོ་ན་ནས་བརྩམས་པ་ཡིན་ལ།ཇི་སྲིད་དུ་གཞན་ཉིད་དུ་འགྱུར་བ་དེ་ཕྲ་བའི་ཕྱིར།ཡོངས་སུ་མི་ཆོད་
1605.	པ་དེ་སྲིད་དུ་ནི་འདྲ་བ་aརྗེས་སུ་འཇུག་པས་དེ་ཉིད་འདི་ཡིན་ནོ་ཞེས་བྱ་བར་ཤེས་སོ་ཞེས་བྱ་བར་གྲུབ་པོ།།དེ་ལྟ་བས་ན་སྐད་ཅིག་རེ་རེ་ལ་གཞན་ཉིད་དུ་འགྱུར་བའི་ཕྱིར་སྐད་ཅིག་མ་ཉིད་དུ་རབ་ཏུ་གྲུབ་པོ།།ཡང་གང་གིས་རབ་ཏུ་གྲུབ་ཅེ་ན།དེའི་རྒྱུ་ཉིད་དང་འབྲས་བུའི་ཕྱིར་ཞེས་བྱ་བས་ཏེ།སྐད་ཅིག་མའི་རྒྱུ་ཡིན་པའི་ཕྱིར་aདང།སྐད་ཅིག་མའི་འབྲས་བུ་ཡིན་པའི་ཕྱིར་ཞེས་བྱ་བའི་ཐ་ཚིག་སྟེ།སེམས་ནི་སྐད་ཅིག་མར་རབ་ཏུ་སྒྲུབ་པོ།།དེའི་རྒྱུ་ནི་མིག་ལ་སོགས་པ་འདུ་བྱེད་གཞན་དག་ཡིན་ནོ།།དེ་ལྟ་བས་ན་དེ་དག་ཀྱང་སྐད་ཅིག་མ་ཡིན་ནོ་ཞེས་བྱ་བར་གྲུབ་པོ།།སྐད་ཅིག་མ་མ་
1606.	ཡིན་པ་ལས་སྐད་ཅིག་མ་འབྱུང་aབར་
1607.	འོས་པ་ནི་
1608.	མ་ཡིན་ཏེ།དཔེར་ན་མི་རྟག་པ་ལས་རྟག་པ་ལྟ་བུའོ།།ཡང་འདུ་བྱེད་ཐམས་ཅད་ཀྱང་སེམས་ཀྱི་འབྲས་བུ་ཡིན་ནོ།།འདི་ཅི་མངོན་ཞེ་ན།ཟིན་པའི་ཕྱིར་དང་།བདག་པོའི་
1609.	ཕྱིར་དང་།དག་པ་དང་སེམས་ཅན་གྱི་རྗེས་སུ་འཇུག་པའི་ཕྱིར་ཏེ།མིག་ལ་སོགས་པའི་འདུ་བྱེད་aརྣམས་ནི་དེས་སེམས་དང་ལྷན་ཅིག་མཚུངས་པར་ལྡན་པའི་ཕྱིར་
1610.	རྗེས་སུ་ཟིན་པར་འཇུག་པའི་སྒོ་ནས་རྟེན་དང་བཅས་པར་ཟིན་པ་ཡིན་ཏེ
1611.	།དེ་ལྟ་བས་ན་སེམས་ཀྱི་འབྲས་བུ་ཡིན་ནོ།།སེམས་ནི་འདུ་བྱེད་རྣམས་ཀྱི་བདག་པོ་ཡང་ཡིན་ཏེ།ཇི་སྐད་དུ།བཅོམ་ལྡན་འདས་aཀྱིས་འཇིག་རྟེན་འདི་ནི་སེམས་ཀྱིས་ཁྲིད་ཅིང་སེམས་ཀྱིས་འདྲེན་ཏེ་སེམས་འབྱུང་
1612.	ཞིང་བྱུང་བའི་དབང་དུ་འགྱུར་རོ་ཞེས་གསུངས་པ་དང་།དེ་བཞིན་དུ་རྣམ་པར་ཤེས་པའི་རྐྱེན་གྱིས་མིང་དང་གཟུགས་ཞེས་ཀྱང་གསུངས་པ་ལྟ་བུ་སྟེ།
1613.	དེ་ལྟ་བས་ན་འདུ་བྱེད་རྣམས་ནི་སེམས་ཀྱི་འབྲས་བུ་ཡིན་aནོ།།སེམས་དག་པའི་རྗེས་སུ་འཇུག་པའི་ཡང་ཕྱིར་ཏེ།འདུ་བྱེད་རྣམས་ནི་རྣལ་འབྱོར་པ་རྣམས་ཀྱི་སེམས་དག་པའི་རྗེས་སུ་འཇུག་གོ།།ཇི་སྐད་དུ།དགེ་སློང་བསམ་གཏན་པ་རྫུ་འཕྲུལ་དང་ལྡན་པ་སེམས་ལ་དབང་ཐོབ་པས་ནི་གལ་ཏེ་ཤིང་གི་ཕུང་པོ་འདི་ལ་གསེར་དུ་མོས་ན་དེ་ལ་aདེ་
1614.	ཁོ་ན་ཉིད་བཞིན་དུ་འགྱུར་རོ་ཞེས་གསུངས་པ་ལྟ་བུ་སྟེ།དེའི་ཕྱིར་ཡང་
1615.	འདུ་བྱེད་རྣམས་སེམས་ཀྱི་འབྲས་བུ་ཡིན་ནོ།།སེམས་ཅན་གྱི་རྗེས་སུ་འཇུག་པའི་ཡང་ཕྱིར་ཏེ།འདི་ལྟར་ན་
1616.	སེམས་ཅན་སྡིག་པ་བྱེད་པ་རྣམས་ལ་ཕྱིའི་དངོས་པོ་རྣམས་ངན་པར་འགྱུར་ལ།།བསོད་ནམས་བྱེད་པ་རྣམས་aལ་གྱ་ནོམ་པར་འགྱུར་རོ།།དེ་བས་ན་དེ་དག་གི་སེམས་ཀྱི་རྗེས་སུ་འཇུག་པའི་ཕྱིར་འདུ་བྱེད་རྣམས་སེམས་ཀྱི་
1617.	འབྲས་བུ་ཉིད་དུ་གྲུབ་པོ།།དེའི་ཕྱིར་སྐད་ཅིག་མ་ཉིད་ཡིན་ཏེ།དེའི་རྗེས་སུ་བྱེད་པའི་ཕྱིར་སྐད་ཅིག་མའི་འབྲས་བུ་སྐད་ཅིག་མ་མ་
1618.	ཡིན་པར་ནི་མི་རུང་ངོ༌།།དེ་ལྟར་ན་རེ་ཞིག་ཚིགས་aསུ་བཅད་པ་གཉིས་ཀྱིས་ཁྱད་པར་མེད་པར་འདུ་བྱེད་རྣམས་སྐད་ཅིག་མ་ཉིད་དུ་བསྒྲུབས་
1619.	པ་ཡིན་ནོ།།ཡང་ནང་གི་རྣམས་བསྒྲུབ་
1620.	པའི་ཕྱིར་ཚིགས་སུ་བཅད་པ་ལྔར་རིག་པར་བྱ་སྟེ།དང་པོ་ཇེ་བས་ཇེ་ཆེ་དང་།།རྒྱས་དང་རྟེན་གྱི་དངོས་པོ་དང་།།འགྱུར་དང་ཡོངས་སུ་སྨིན་པ་དང་།།དེ་བཞིན་aདམན་དང་ཁྱད་པར་འཕགས།།འོད་གསལ་བ་དང་འོད་མི་གསལ།།ཡུལ་གཞན་འགྲོ་དང་ས་བོན་བཅས།།ས་བོན་མེད་པའི་ངོ་བོ་དང་།།གཟུགས་བརྙན་དུ་ནི་སྐྱེ་བ་སྟེ།།སྐྱེ་བ་རྣམ་པ་བཅུ་བཞི་ལ།།རྒྱུ་དང་ཚད་ཀྱི་ཁྱད་པར་དང་།།རྒྱས་པ་དོན་མེད་མི་རུང་དང་།།རྟེན་aཉིད་དུ་ནི་མི་སྲིད་དང་།།གནས་པ་ལ་ནི་མི་སྲིད་དང་།།དང་པོ་མི་འཇིག་མཐར་མི་འགྱུར།།དེ་བཞིན་དམན་དང་ཁྱད་པར་འཕགས།།འོད་གསལ་བ་དང་འོད་མི་གསལ།།འགྲོ་མེད་གནས་པ་མི་རུང་དང་།།ཐ་མ་ཉིད་ནི་མི་སྲིད་ཕྱིར།།སེམས་ཀྱི་རྗེས་སུ་འཇུག་པའི་ཕྱིར།།འདུས་བྱས་aཐམས་ཅད་སྐད་ཅིག་མ།།དང་པོ་ཇེ་བས་ཇེ་ཆེ་དང་།།ཞེས་བྱ་བ་ནས།འདུས་བྱས་ཐམས་ཅད་སྐད་ཅིག་མ་ཞེས་བྱ་བའི་བར་འདི་དག་གིས་སྐད་ཅིག་མ་ཉིད་ཇི་ལྟར་འགྲུབ་ཅེ་ན།ནང་གི་འདུ་བྱེད་རྣམས་ཀྱི་སྐྱེ་བ་ནི་རྣམ་པ་བཅུ་བཞི་སྟེ།དང་པོར་སྐྱེ་བ་ནི་དང་པོ་ཉིད་དུ་བདག་གི་ངོ་བོ་མངོན་aཔར་གྲུབ་པ་གང་ཡིན་པའོ།།ཇེ་བས་ཇེ་ཆེར་སྐྱེ་བ་ནི་སྐྱེ་བའི་སྐད་ཅིག་མ་དང་པོ་ཕྱིན་ཆད་གང་ཡིན་པའོ།།རྒྱས་པས་ནི་ཟས་དང་ཉལ་བ་དང་ཚངས་པར་སྤྱོད་པ་དང་སྙོམས་པར་འཇུག་པས་རྒྱས་པ་
1621.	གང་ཡིན་པའོ།།རྟེན་གྱི་དངོས་པོས་ནི་རྟེན་མིག་ལ་སོགས་པས་མིག་གི་རྣམ་པར་ཤེས་པ་aལ་སོགས་པ་གང་ཡིན་པའོ།།འགྱུར་བ་
1622.	ནི་འདོད་ཆགས་ལ་སོགས་པས་ཁ་དོག་ལ་སོགས་པ་རྣམ་པར་འགྱུར་བའི་སྒོ་ནས་གང་ཡིན་པའོ།།ཡོངས་སུ་སྨིན་པར་ནི་མངལ་ན་གནས་པ་དང་བྱིས་པ་དང་།གཞོན་ནུ་དང་
1623.	ལང་ཚོ་དང་དར་ལ་བབ་པ་དང་།རྒན་པོའི་
1624.	གནས་སྐབས་
1625.	དག་ན་གང་ཡིན་aཔའོ།།དམན་པ་ཉིད་དང་ཁྱད་པར་དུ་འཕགས་པ་ཉིད་དུ་ནི་ངན་འགྲོ་དང་བདེ་འགྲོར་སྐྱེ་བ་རྣམས་ཀྱི་གང་ཡིན་པ་སྟེ་གོ་རིམས་བཞིན་ནོ།།འོད་གསལ་བ་ཉིད་དུ་ནི་འདོད་པ་སྤྲུལ་པ་དང་།འདོད་པ་གཞན་གྱིས་སྤྲུལ་པ་དང་།གཟུགས་དང་གཟུགས་མེད་པ་དག་ཏུ་སྐྱེ་བ་རྣམས་ཀྱི་གང་ཡིན་aཔ་སྟེ།སེམས་ཙམ་ལ་རག་ལས་པའི་ཕྱིར་རོ།།འོད་མི་གསལ་བ་ཉིད་དུ་ནི་དེ་ལས་གཞན་དུ་སྐྱེ་བ་རྣམས་ཀྱི་གང་ཡིན་པའོ།།ཡུལ་གཞན་དུ་འགྲོ་བར་ནི་ཡུལ་གཞན་དུ་སྐྱེས་པ་འགགས་ནས་ཡུལ་གཞན་དུ་སྐྱེ་བ་གང་ཡིན་པའོ།།ས་བོན་དང་བཅས་པ་ཉིད་དུ་ནི་དགྲ་བཅོམ་པའི་ཕུང་པོ་ཐ་མ་གང་དག་aཡིན་པ་དེ་དག་མ་གཏོགས་པའོ།།ས་བོན་མེད་པ་ཉིད་དུ་ནི་ཐ་མ་དེ་དག་གང་ཡིན་པའོ།།གཟུགས་བརྙན་ཉིད་དུ་ནི་རྣམ་པར་ཐར་པའི་བསམ་གཏན་པ་རྣམས་ཀྱི་ཏིང་ངེ་འཛིན་གྱི་དབང་གིས་གཟུགས་བརྙན་ཞེས་བྱ་བའི་འདུ་བྱེད་རྣམས་སྐྱེ་བ་གང་ཡིན་པའོ།།སྐྱེ་བ་རྣམ་པ་བཅུ་བཞི་པོ་འདི་དག་ལ་ནང་གི་འདུ་aབྱེད་རྣམས་རྒྱུ་དང་ཚད་ཀྱི་ཁྱད་པར་དང་།།ཞེས་བྱ་བ་ལ་སོགས་པའི་རྒྱུས་སྐད་ཅིག་མ་ཉིད་དུ་རིག་པར་བྱ་སྟེ།རེ་ཞིག་དང་པོར་སྐྱེ་བ་ལ་ནི་རྒྱུ་ཉིད་ཀྱི་ཁྱད་པར་གྱི་ཕྱིར་རོ།།གལ་ཏེ་དེ་རྒྱུ་ཉིད་ཀྱི་
1626.	ཁྱད་པར་དུ་མ་གྱུར་ན།དེས་ན་རྒྱུ་ཁྱད་པར་མེད་པའི་ཕྱིར།འདུ་བྱེད་ཀྱི་འཇུག་aཔའི་
1627.	ཁྱད་པར་ཕྱི་མ་ཕྱི་མ་དམིགས་པར་འགྱུར་རོ།།ཁྱད་པར་ཡོད་ན་ནི་
1628.	ཕྱི་མ་ཕྱི་མ་དག་ལས་དེ་གཞན་ཡིན་པའི་ཕྱིར་སྐད་ཅིག་མ་ཉིད་དུ་གྲུབ་པོ།།ཇེ་བས་
1629.	ཇེ་ཆེར་སྐྱེ་བ་ལ་ནི་ཚད་ཀྱི་ཕྱིར་རོ།།ཚད་ནི་བོང་ཞེས་བྱ་བའི་ཐ་ཚིག་སྟེ།སྐད་ཅིག་རེ་རེ་ལ་གཞན་དུ་འགྱུར་བ་མེད་པར་ཚད་ཀྱི་
1630.	ཁྱད་aཔར་ཡོད་པར་མི་འགྱུར་རོ།།རྒྱས་པར་སྐྱེ་བ་ལ་ནི་སྐྱེ་བ་དོན་མེད་པའི་ཕྱིར་ཏེ།རྒྱས་པ་ནི་ཉེ་བར་སྟོན་པའོ།།སྐད་ཅིག་མ་ཉིད་མེད་ན་དེ་དོན་མེད་པར་འགྱུར་ཏེ།དེ་ཁོ་ན་བཞིན་དུ་གནས་པའི་ཕྱིར་རོ།།རྒྱས་པ་དེ་ཉིད་མི་རུང་བའི་ཡང་ཕྱིར་ཏེ།སྐད་ཅིག་རེ་རེ་ལ་ཆེས་རྒྱས་པ་སྐྱེ་བ་མེད་aཔར་ནི་རྒྱས་
1631.	པར་མི་རུང་ངོ༌།།རྟེན་གྱི་
1632.	དངོས་པོས་
1633.	སྐྱེ་བ་ལ་ནི་རྟེན་ཉིད་དུ་མི་སྲིད་པའི་ཕྱིར་ཏེ།རྟེན་གནས་བཞིན་དུ་དེ་ལ་བརྟེན་པ་མི་གནས་པར་མི་
1634.	རུང་བ་མ་ཡིན་ཏེ།ཐེག་པ་གནས་བཞིན་དུ་དེ་ལ་ཞོན་པ་མི་གནས་པ་བཞིན་ནོ།དེ་ལྟ་མ་ཡིན་ན་རྟེན་ཉིད་དུ་མི་སྲིད་པར་འགྱུར་རོ།།འགྱུར་aབར་
1635.	སྐྱེ་བ་དང་ཡོངས་སུ་སྨིན་པར་སྐྱེ་བ་ལ་ནི།གནས་པ་ལ་ནི་མི་སྲིད་དང་།།དང་པོ་མི་འཇིག་མཐར་མི་འགྱུར།།དེ་བཞིན་དུ་གནས་པ་ཉིད་ལ་ནི།འདོད་ཆགས་ལ་སོགས་པས་འགྱུར་བ་ཡང་མི་སྲིད་ལ།གནས་སྐབས་གཞན་དག་ཏུ་ཡོངས་སུ་སྨིན་པ་ཡང་མི་སྲིད་དེ།དང་aཔོ་ནས་མི་འཇིག་པ་ཡིན་ན་ཐ་མར་ཡང་འགྱུར་བ་མེད་པའི་ཕྱིར་རོ།།འགྱུར་བ་དང་ཡོངས་སུ་སྨིན་པར་སྐྱེ་བ་ལ་ཇི་ལྟ་བ་དེ་བཞིན་དུ་དམན་པ་དང་།ཁྱད་པར་ཅན་
1636.	དུ་སྐྱེ་བ་ལ་ཡང་སྐད་ཅིག་མ་ཉིད་དུ་རིག་པར་བྱ་སྟེ།།དེ་ཁོ་ན་བཞིན་དུ་
1637.	གནས་པའི་འདུ་བྱེད་དག་ལ་ནི་གང་གིས་ན་
1638.	ངན་འགྲོའམ་བདེ་aའགྲོར་སྐྱེ་བར་འགྱུར་བའི་
1639.	ལས་ཀྱི་བག་ཆགས་འཇུག་པ་རྙེད་པར་མི་འགྱུར་གྱི་རིམ་གྱིས་རྒྱུད་ཡོངས་སུ་འགྱུར་བའི་ཁྱད་པར་ལས་ནི་འཇུག་པ་རྙེད་པར་རུང་ངོ༌།།འོད་གསལ་བ་དང་འོད་མི་གསལ་བར་སྐྱེ་བ་ལ་
1640.	ཡང་དེ་ཁོ་ན་བཞིན་དུ་སྐད་ཅིག་མ་ཉིད་དུ་
1641.	རུང་སྟེ།།རེ་ཞིག་འོད་གསལ་བ་ལ་ནི་དེ་aབཞིན་དུ་གནས་པ་ལ་སེམས་ལ་རག་ལུས་ཏེ་འཇུག་པ་མི་སྲིད་པའི་ཕྱིར་རོ།།འོད་མི་གསལ་བ་ལ་ཡང་དང་པོ་ནས་འཇིག་པ་མེད་ན་ཐ་མར་འགྱུར་བ་མི་རུང་བའི་ཕྱིར་རོ།།ཡུལ་གཞན་དུ་འགྲོ་བར་སྐྱེ་བ་ལ་
1642.	ནི་འགྲོ་བ་མེད་པའི་ཕྱིར་རོ།།འདུ་བྱེད་རྣམས་ལ་འགྲོ་བ་
1643.	ཞེས་བྱ་བ་ཡུལ་གཞན་དུ་aའཕོ་བའི་མཚན་ཉིད་ཀྱི་བྱ་བ་འགའ་
1644.	ཡང་མི་རུང་སྟེ།དེ་ནི་སྐྱེས་པའམ་མ་སྐྱེས་པ་ཞིག་གིས་
1645.	འདུ་བྱེད་ཡུལ་གཞན་དུ་འགྲོ་བར་བྱེད་གྲང་།གལ་ཏེ་སྐྱེས་པས་སོ་ཞེ་ན།དེས་ན་འགྲོ་བའི་དུས་ན་གང་དུ་ཡང་མ་སོང་བས་གནས་པ་ཁོ་ན་ལ་འགྲོ་བ་འཐད་པ་མ་ཡིན་ནོ།།འོན་ཏེ་མ་སྐྱེས་aཔས་སོ་ཞེ་ན།དེས་ན་འགྲོ་བ་མེད་ན་སོང་བ་ཞེས་བྱ་བར་མི་རུང་ངོ༌།།བྱ་བ་དེ་ཡང་གལ་ཏེ་ཡུལ་དེ་ཉིད་ན་གནས་པའི་འདུ་བྱེད་ལ་བྱ་བ་བྱེད་དོ་ཞེ་ན།རུང་བ་མ་ཡིན་ཏེ།གནས་པ་ནི་ཡུལ་གཞན་དུ་མ་ཕྱིན་པའི་ཕྱིར་རོ།།འོན་ཏེ་ཡུལ་གཞན་ན་གནས་པ་ལའོ་ཞེ་ན་ཡང་རུང་བ་མ་ཡིན་aཏེ།བྱ་བ་མེད་ན་ཡུལ་གཞན་དུ་མ་ཕྱིན་པའི་ཕྱིར་རོ།།བྱ་བ་ནི་ཡུལ་དེའམ་གཞན་ན་གནས་པའི་འདུ་བྱེད་ལས་གཞན་དུ་ཡང་མི་དམིགས་པའི་ཕྱིར་རོ།།དེ་ལྟ་བས་ན་འདུ་བྱེད་རྣམས་ཡུལ་གཞན་དག་ཏུ་རྒྱུན་གྱིས་སྐྱེ་བ་ལས་གཞན་པའི་འགྲོ་བ་ནི་མེད་དོ།།དེ་མེད་པའི་ཕྱིར་སྐད་aཅིག་མ་ཉིད་དུ་གྲུབ་པོ།།ཡུལ་གཞན་དུ་བར་ཆད་མེད་པར་སྐྱེ་བའི་མཚན་ཉིད་ཀྱི་འགྲོ་བ་ནི་རྒྱུ་དུ་མས་རིག་པར་བྱ་སྟེ།སེམས་ཀྱི་དབང་གིས་ཀྱང་ཡོད་དེ།དཔེར་ན་འཆགས་པ་ལ་སོགས་པའི་གནས་སྐབས་ཀྱི་ལྟ་བུའོ།།སྔོན་གྱི་
1646.	ལས་ཀྱི་འཕེན་པས་ཀྱང་ཡོད་དེ།དཔེར་ན་སྲིད་པ་aབར་མའི་ལྟ་བུའོ།།འཕངས་པའི་དབང་གིས་ཀྱང་ཡོད་དེ།།དཔེར་ན་མདའ་འཕངས་པ་
1647.	ལྟ་བུའོ།།འབྲེལ་པའི་དབང་གིས་ཀྱང་
1648.	ཡོད་དེ།དཔེར་ན་བཞོན་
1649.	པ་དང་ཆུ་རྒལ་
1650.	བར་ཞུགས་པ་རྣམས་ཀྱི་ལྟ་བུའོ།།དེད་པའི་དབང་གིས་ཀྱང་ཡོད་དེ།དཔེར་ན་རྩ་
1651.	རླུང་གིས་བདས་པ་རྣམས་ཀྱི་aལྟ་བུའོ།།ངོ་བོ་ཉིད་ཀྱི་དབང་གིས་ཀྱང་ཡོད་དེ།དཔེར་ན་རླུང་ནི་ཐད་ཀར་
1652.	འགྲོ།མེ་ནི་གྱེན་དུ་འབར།ཆུ་ནི་གཞོལ་བར་འབབ་པ་ལྟ་བུའོ།།མཐུས་ཀྱང་ཡོད་དེ།དཔེར་ན་ཁ་ཅིག་ནི་གསང་སྔགས་དང་སྨན་གྱི་མཐུས།ལྕགས་དག་ནི་ཁབ་ལེན་གྱི་
1653.	མཐུས།རྫུ་འཕྲུལ་དང་ལྡན་aཔ་རྣམས་ནི་རྫུ་འཕྲུལ་གྱི་མཐུས་འགྲོ་བ་ལྟ་བུའོ།།ས་བོན་དང་བཅས་པ་དང་ས་བོན་མེད་པའི་ངོ་བོར་སྐྱེ་བ་ལ་ནི་གནས་པ་
1654.	མི་རུང་བ་
1655.	དང་།ཐ་མ་ཉིད་ནི་མི་སྲིད་ཕྱིར།།སྐད་ཅིག་མ་ཉིད་དུ་རིག་པར་བྱ་སྟེ།ས་བོན་དང་བཅས་པ་དང་ས་བོན་མེད་པའི་ངོ་བོར་སྐྱེ་བ་ལ་གནས་པ་མི་aརུང་བའི་ཕྱིར་སྐད་ཅིག་མ་ཉིད་ཡིན་ཏེ།སྐད་ཅིག་
1656.	རེ་རེ་ལ་རྒྱུའི་ངོ་བོ་མེད་པ་
1657.	དེ་བཞིན་དུ་གནས་པ་ནི་དུས་གཞན་ནས་ས་བོན་གྱི་ངོ་བོའམ།སྐད་ཅིག་མ་ཐ་མ་ལ་ས་བོན་མེད་པ་ཉིད་དུ་རུང་བ་མ་ཡིན་ནོ།།སྔར་ས་བོན་དང་བཅས་པ་ཉིད་ཡིན་ལ།སྐད་ཅིག་མ་ཐ་མ་ལ་ས་བོན་མེད་པ་ཉིད་དུ་ཁས་aབླང་བར་
1658.	མི་ནུས་ཏེ།དེ་མེད་ན་ཐ་མ་ཉིད་དུ་མི་སྲིད་པའི་ཕྱིར་རོ།།དེ་ལྟ་ན་ནི་ཐ་མ་ཉིད་ཀྱང་མི་སྲིད་དོ།།གཟུགས་བརྙན་དུ་སྐྱེ་བ་ལ་ནི་སེམས་ཀྱི་རྗེས་སུ་འཇུག་པའི་ཕྱིར་སྐད་ཅིག་མ་ཉིད་དུ་རིག་པར་བྱ་སྟེ།སྐད་ཅིག་རེ་རེ་ལ་སེམས་ཀྱི་དབང་གིས་དེ་བཞིན་དུ་སྐྱེ་བའི་ཕྱིར་རོ།།དེ་ལྟར་ནེ་རེ་ཞིག་aནང་གི་འདུ་བྱེད་ཐམས་ཅད་སྐད་ཅིག་མར་བསྒྲུབ་
1659.	པ་ཡིན་ནོ།།ང་(ད་)ནི་ཚིགས་སུ་བཅད་པ་གསུམ་གྱིས་ཕྱིའི་སྐད་ཅིག་མ་ཉིད་དུ་སྒྲུབ་སྟེ།འབྱུང་བ་རྣམས་དང་དོན་རྣམ་དྲུག།སྐད་ཅིག་ཉིད་དུ་བརྗོད་པ་ནི།།སྐམ་དང་འཕེལ་དང་རང་བཞིན་གྱིས།།གཡོ་དང་འཕེལ་དང་འགྲིབ་པའི་ཕྱིར།།aའབྱུང་བ་དེ་དང་འབྲེལ་ཕྱིར་དང་།།ཡོངས་སུ་འགྱུར་བ་བཞི་ཡི་ཕྱིར།།ཁ་དོག་དྲི་དང་རོ་དང་རེག།འདྲ་ཕྱིར་དེ་ནི་དེ་དང་འདྲ།།བུད་ཤིང་རག་ལས་འཇུག་པའི་ཕྱིར།།ཇེ་བས་ཇེ་ཆེར་དམིགས་པའི་ཕྱིར།།སེམས་རྗེས་འཇུག་ཕྱིར་དྲི་བའི་ཕྱིར།།དེས་ན་ཕྱིར་ཡང་སྐད་ཅིག་མ།།ཕྱིའི་དེ་གང་aཞེ་ན།འབྱུང་བ་ཆེན་པོ་བཞི་པོ་དག་དང་།དོན་རྣམ་པ་དྲུག་པོ་ཁ་དོག་དང་དྲི་དང་རོ་དང་རེག་བྱ་དང་སྒྲ་དང་ཆོས་ཀྱི་སྐྱེ་མཆེད་པའི་གཟུགས་ཏེ།དེ་བས་ན་འབྱུང་བ་རྣམས་དང་།དོན་རྣམ་པ་དྲུག་ནི་སྐད་ཅིག་མ་ཉིད་དུ་བརྗོད་དོ།།ཇི་ལྟར་ཤེས་ཤེ་ན།རེ་ཞིག་ཆུ་དག་སྐམ་པ་དང་འཕེལ་བའི་aཕྱིར་ཏེ།ཆུ་མིག་དང་མཚོ་དང་མཚེའུ་ལ་སོགས་པར་
1660.	ཆུ་དག་རིམ་གྱིས་འཕེལ་བ་དང་།སྐམ་པ་དམིགས་སོ།།དེ་གཉི་ག་ལ་
1661.	ཡང་སྐད་ཅིག་རེ་རེ་ལ་ཡོངས་སུ་འགྱུར་བ་མེད་པར་མི་འགྱུར་ཏེ།ཕྱིས་ཀྱང་ཁྱད་པར་གྱི་རྒྱུ་མེད་པའི་ཕྱིར་རོ།།རླུང་ནི་རང་བཞིན་གྱིས་གཡོ་བའི་ཕྱིར་དང་།།aའཕེལ་བ་དང་འགྲིབ་པའི་ཕྱིར་རོ།།གནས་པ་ནི་གཡོ་བ་ཉིད་དུ་མི་འགྱུར་ཏེ།།འགྲོ་བ་མེད་པའི་ཕྱིར་རོ་ཞེས་བྱ་བ་ནི་རབ་ཏུ་བསྒྲུབས་ཟིན་ཏོ།།འཕེལ་བ་དང་འགྲིབ་པ་དག་ཀྱང་མེད་དེ།།དེ་ཁོ་ན་བཞིན་དུ་གནས་པའི་ཕྱིར་རོ།།ས་ནི་དེ་དང་འབྲེལ་པའི་ཕྱིར་དང་།ཡོངས་སུ་འགྱུར་བ་བཞིའི་ཕྱིར་རོ།།དེ་ཞེས་བྱ་བའི་aསྒྲས་ནི་ཆུ་ཡང་བཟུང་ལ་རླུང་ཡང་བཟུང་སྟེ།ས་ནི་འཆགས་པའི་དུས་ན་རླུང་དང་བཅས་པའི་ཆུ་དག་ལས་འབྱུང་ངོ༌།།དེ་ལྟ་བས་ན་དེའི་འབྲས་བུ་ཡིན་པའི་ཕྱིར།དེ་ཡང་སྐད་ཅིག་མ་ཡིན་པར་
1662.	རིག་པར་བྱའོ།།ས་ལ་ཡོངས་སུ་འགྱུར་བ་རྣམ་པ་བཞི་ཡང་དམིགས་ཏེ།ལས་ཀྱིས་བྱས་aཔ་ནི་སེམས་ཅན་རྣམས་ཀྱི་ལས་ཀྱི་
1663.	ཁྱད་པར་གྱིས་སོ།།གནོད་པས་བྱས་པ་ནི་
1664.	བསྣུན་པ་ལ་སོགས་པས་སོ།།འབྱུང་བས་བྱས་པ་ནི་མེ་
1665.	ལ་སོགས་པས་སོ།།དུས་ཀྱིས་བྱས་པ་ནི་དུས་གཞན་གྱི་བར་དུ་ཡོངས་སུ་གནས་པས་སོ།།དེ་ཡང་སྐད་ཅིག་རེ་རེ་ལ་གཞན་སྐྱེ་བ་མེད་པར་ནི་མི་རུང་སྟེ།aའཇིགས་
1666.	པའི་རྒྱུ་མེད་པའི་ཕྱིར་རོ།།ཁ་དོག་དང་དྲི་དང་རོ་དང་རེག་བྱ་རྣམས་ནི་ས་ལ་སོགས་པ་དང་རྒྱུ་
1667.	འདྲ་བའི་ཕྱིར།།དེ་ཁོ་ན་བཞིན་དུ་སྐད་ཅིག་མ་ཉིད་དུ་རིག་པར་བྱའོ།།མེ་ནི་བུད་ཤིང་ལ་རག་ལས་ཏེ་འབྱུང་བའི་ཕྱིར་སྐད་ཅིག་མ་ཉིད་ཡིན་ཏེ།མེ་བྱུང་ན་མེ་དང་ལྷན་ཅིག་འབྱུང་
1668.	བའི་བུད་aཤིང་དེ་ཁོ་ན་བཞིན་དུ་གནས་པ་ནི་
1669.	མེད་དོ།།མཇུག་
1670.	ཏུ་བུད་ཤིང་མེད་པ་ཡང་གནས་པར་འགྱུར་དུ་འོང་བས་བུད་ཤིང་ཚིག་པའི་མེ་ཡང་གནས་པར་ནུས་པར་རུང་བ་མ་ཡིན་ནོ།།ཚིགས་སུ་བཅད་པ་སྦྱར་བའི་ངོར་ཁ་དོག་ལ་སོགས་པ་ནི་སྔར་བརྗོད་ལ་མེ་ནི་ཕྱིས་བརྗོད་དོ།།སྒྲ་ཡང་དྲིལ་བུ་ལ་aསོགས་པའི་དུས་གཞན་གྱི་བར་དུ་དམིགས་པ་གང་ཡིན་པ་དེ་ཡང་ཇེ་བས་ཇེ་ཆེ་བར་དམིགས་པའི་ཕྱིར་རོ།།སྐད་ཅིག་མ་ཉིད་དུ་རིག་པར་བྱ་སྟེ།སྐད་ཅིག་རེ་རེ་ལ་སྐད་ཅིག་མ་ཉིད་མེད་པར་ནི་ཇེ་བས་ཇེ་ཆེར་དམིགས་པར་མི་འགྱུར་རོ།།ཆོས་ཀྱི་སྐྱེ་མཆེད་པའི་གཟུགས་ཀྱང་སེམས་ཀྱི་རྗེས་སུ་aའཇུག་པའི་ཕྱིར་སྐད་ཅིག་མ་ཉིད་དུ་གྲུབ་པ་ཁོ་ན་སྟེ།ཇི་སྐད་དུ་སྔར་བཤད་པ་ལྟ་བུའོ།།དེ་ལྟ་བས་ན་ཕྱི་ཡང་སྐད་ཅིག་མ་ཉིད་དུ་གྲུབ་པ་ཡིན་ནོ།།ཡང་དྲི་བས་ཀྱང་འདུ་བྱེད་ཐམས་ཅད་སྐད་ཅིག་མ་ཉིད་དུ་གྲུབ་པོ།།ཇི་ལྟར་བྱས་པས་ཤེ་ན།རེ་ཞིག་སྐད་ཅིག་མ་མ་ཡིན་པར་སྨྲ་བ་ལ་ཅིའི་ཕྱིར་aཁྱོད་འདུ་བྱེད་རྣམས་མི་རྟག་
1671.	པ་ཉིད་དུ་འདོད་ལ།སྐད་ཅིག་མ་ཉིད་དུ་མི་འདོད་ཅེས་བྱ་བ་འདི་དྲི་བར་བྱའོ།།གལ་ཏེ་དེ་འདི་སྐད་དུ་སྐད་ཅིག་རེ་རེ་ལ་མི་རྟག་པ་ཉིད་མི་འཛིན་པའི་ཕྱིར་རོ་ཞེས་ཟེར་ན
1672.	།དེ་ལ་འདི་སྐད་ཅེས་བརྗོད་པར་བྱ་སྟེ།མར་མེ་ལ་སོགས་པ་
1673.	སྐད་ཅིག་མར་aརབ་ཏུ་གྲུ་པའི་དངོས་པོ་དག་ལ་ཡང་མི་གཡོ་བའི་གནས་སྐབས་ན་དེ་མི་འཛིན་པའི་ཕྱིར་སྐད་ཅིག་མ་ཉིད་མ་ཡིན་པར་ཅིའི་ཕྱིར་མི་འདོད།གལ་ཏེ་
1674.	འདི་སྐད་དུ་སྔ་མ་བཞིན་དུ་ཕྱིས་མི་འཛིན་པའི་ཕྱིར་རོ་ཞེས་ཟེར་ན།དེ་ལ་འདི་སྐད་ཅེས་བརྗོད་པར་བྱ་སྟེ།འདུ་བྱེད་རྣམས་ལ་ཡང་
1675.	ཅིའི་ཕྱིར་དེ་ལྟར་aམི་འདོད།གལ་ཏེ་འདི་སྐད་དུ་མར་མེ་ལ་སོགས་པ་ནི་དེ་དག་
1676.	ལས་གཞན་པའི་འདུ་བྱེད་རྣམས་དང་མི་འདྲ་བའི་ཕྱིར་རོ་ཞེས་ཟེར་ན།དེ་ལ་འདི་སྐད་ཅེས་བརྗོད་པར་བྱ་སྟེ།མི་འདྲ་བ་ནི་རྣམ་པ་གཉིས་ཏེ།ངོ་བོ་ཉིད་མི་འདྲ་བ་དང་།འཇུག་པ་མི་འདྲ་བའོ།།དེ་ལ་གལ་ཏེ་རེ་ཞིག་ངོ་བོ་ཉིད་aམི་འདྲ་བ་ཡིན་པར་འདོད་ན་དེ་ཉིད་ཀྱི་ཕྱིར་དཔེ་ཉིད་དུ་རུང་ངོ༌།།དེའི་ངོ་བོ་ཉིད་ཁོ་ན་ནི་དེའི་དཔེར་མི་འགྱུར་ཏེ།དཔེར་ན་མར་མེའི་མར་མེ་དང་།བ་ལང་གི་བ་ལང་ལྟ་བུའོ།།འོན་ཏེ་འཇུག་པ་མི་འདྲ་བ་ཡིན་ནོ་ཞེ་ན།དེ་ཉིད་ཀྱི་ཕྱིར་དཔེ་ཉིད་དུ་རུང་སྟེ།མར་མེ་ལ་སོགས་པ་ནི་སྐད་ཅིག་མ་aཉིད་ཀྱི་རྗེས་སུ་འཇུག་པར་རབ་ཏུ་གྲུབ་པའི་ཕྱིར་རོ།།ཡང་དེ་ལ་ཁྱོད་ཅི་
1677.	བཞོན་པ་འདུག་ལ་བཞོན་པ་ལ་ཞོན་པ་འགྲོ་བར་འདོད་དམ་ཞེས་བྱ་བ་འདི་འདྲི་
1678.	བར་བྱའོ།།གལ་ཏེ་མ་ཡིན་ནོ་ཞེས་ཟེར་ན།དེ་ལ་འདི་སྐད་ཅེས་བརྗོད་པར་བྱ་སྟེ།མིག་ལ་སོགས་པ་གནས་ལ་དེ་aདག་ལ་བརྟེན་པའི་རྣམ་པར་ཤེས་པ་རྒྱུན་གྱིས་འགྲོའོ་
1679.	ཞེས་བྱ་བར་ནི་མི་རུང་ངོ༌།།གལ་ཏེ་འདི་སྐད་དུ་སྙིང་པོ་ལ་བརྟེན་པའི་མར་མེ་རྒྱུན་གྱིས་འགྲོ་ལ་སྙིང་པོ་ནི་གནས་པར་མཐོང་བ་མ་ཡིན་ནམ་
1680.	ཞེས་ཟེར་ན།དེ་ལ་འདི་སྐད་ཅེས་བརྗོད་པར་བྱ་སྟེ།མ་མཐོང་སྟེ།དེའི་རྒྱུན་གྱི་སྙིང་
1681.	པོ་སྐད་ཅིག་རེ་རེ་aལ་འགྱུར་བ་སྐྱེ་བའི་ཕྱིར་རོ།།གལ་ཏེ་འདི་སྐད་དུ་འདུ་བྱེད་རྣམས་སྐད་ཅིག་མ་ཉིད་ཡིན་ན་ཅིའི་ཕྱིར་མར་མེ་བཞིན་དུ་སྐད་ཅིག་མ་ཉིད་དུ་མ་གྲུབ་ཅེས་ཟེར་ན།དེ་ལ་འདི་སྐད་ཅེས་བརྗོད་པར་བྱའོ
1682.	།།ཕྱིན་ཅི་
1683.	ལོག་གི་གཞི་ཡིན་པའི་ཕྱིར་ཏེ།རྒྱུན་འདྲ་བ་འཇུག་པས་འདི་དག་གི་སྐད་ཅིག་མ་ཉིད་མི་aཤེས་ཏེ།འདི་ལྟར་གཞན་དང་གཞན་ཉིད་ཡིན་མོད་ཀྱི།དེ་ཉིད་འདི་ཡིན་ནོ་སྙམ་པའི་ཕྱིན་ཅི་ལོག་སྐྱེའོ།།དེ་ལྟ་མ་ཡིན་ན་མི་རྟག་པ་ལ་རྟག་པར་ཕྱིན་ཅི་ལོག་པར་ཡང་མི་འགྱུར་རོ།།དེ་མེད་ན་ཀུན་ནས་ཉོན་མོངས་པར་
1684.	ཡང་མི་འགྱུར་ན་རྣམ་པར་བྱང་བ་ལྟ་སྨོས་
1685.	ཀྱང་ཅི་དགོས།དེ་ལྟར་aན་བརྒལ་ཞིང་བརྟག་པའི་སྒོ་ནས་ཀྱང་འདུ་བྱེད་ཐམས་ཅད་
1686.	སྐད་ཅིག་མ་ཉིད་དུ་རབ་ཏུ་གྲུབ་པོ།།གང་ཟག་ལ་བདག་མེད་པ་རབ་ཏུ་བསྒྲུབ་
1687.	པའི་ཕྱིར་བདག་མེད་པ་
1688.	རྣམ་པར་དབྱེ་བའི་ཚིགས་སུ་བཅད་པ་བཅུ་གཉིས་ཏེ།གང་ཟག་བཏགས་
1689.	པར་ཡོད་ཉིད་དུ།།བརྗོད་བྱ་རྫས་སུ་མ་ཡིན་ནོ།།aམི་དམིགས་ཕྱིན་ཅི་ལོག་པ་དང་།།ཀུན་ནས་ཉོན་མོངས་ཉོན་མོངས་རྒྱུ།།ཉེས་པ་གཉིས་ཕྱིར་དེ་ལས་འདི།།གཅིག་དང་གཞན་དུ་བརྗོད་བྱ་མིན།།ཕུང་པོ་བདག་ཏུ་ཐལ་བ་དང་།།དེ་རྫས་ཉིད་དུ་ཐལ་འགྱུར་ཕྱིར།།གལ་ཏེ་རྫས་ཡོད་བརྗོད་མིན་པའི།།དགོས་པ་ཡང་ནི་བརྗོད་aདགོས་སོ།།གཅིག་དང་གཞན་དུ་བརྗོད་མིན་པ།།དགོས་པ་མེད་པར་མི་རིགས་སོ།།མཚན་ཉིད་དང་ནི་འཇིག་རྟེན་ན།།མཐོང་ཕྱིར་བསྟན་བཅོས་སྒོ་ནས་ཀྱང་།།བུད་ཤིང་མེ་བཞིན་གཉིས་སུ་ནི།།བརྗོད་མིན་མི་རུང་དམིགས་ཕྱིར་རོ།།གཉིས་ཡོད་རྣམ་ཤེས་སྐྱེ་བའི་ཕྱིར།།དེ་རྐྱེན་aམ་ཡིན་དོན་མེད་ཕྱིར།།དེ་ཕྱིར་ལྟ་བ་པོ་ནས་ནི།།གྲོལ་པོའི་བར་དུ་མི་འགྱུར་རོ།།བདག་པོ་ཉིད་ཅིག་
1690.	ཡིན་ན་ནི།།མི་རྟག་མི་འདོད་འབྱུང་མི་བྱེད།།དེ་ལས་མཚན་ཉིད་གྲུབ་
1691.	དགོས་ཏེ།།རྫོགས་པའི་བྱང་ཆུབ་གསུམ་ལ་གནོད།།ཉེས་པ་གསུམ་ཕྱིར་ལྟ་སོགས་ལ།།དེ་aཡི་བྱེད་པ་རང་བྱུང་མིན།།བྱེད་པ་དེ་ཡི་རྐྱེན་ཅན་ཡང་།།ལྟ་སོགས་བྱེད་པ་མེད་པ་ཡིན།།བྱེད་པོ་མིན་ཕྱིར་མི་རྟག་ཕྱིར།།ཅིག་ཅར་རྟག་ཏུ་འཇུག་པའི་ཕྱིར།།ལྟ་ལ་སོགས་པ་བྱེད་པ་ནི།།རང་འབྱུང་ཉིད་དུ་མི་རུང་ངོ༌།།དེ་བཞིན་གནས་དང་ཞིག་པ་ནི།།སྔ་ན་མེད་དང་མི་རྟག་aདང།།ཕྱོགས་གསུམ་པ་ཡང་མེད་པའི་ཕྱིར།།རྐྱེན་ཉིད་དུ་ནི་མི་རུང་ངོ༌།།འདི་ལྟར་ཆོས་རྣམས་ཐམས་ཅད་ནི།།བདག་མེད་དམ་པའི་དོན་དུ་ན།།སྟོང་ཉིད་བདག་ཏུ་དམིགས་པ་ནི།།ཉེས་པར་བཤད་པ་ཁོ་ན་ཡིན།།ཀུན་ནས་ཉོན་མོངས་རྣམ་བྱང་བའི།།གནས་སྐབས་གཅོད་པའི་བྱེ་aབྲག་དང།།འཇུག་དང་རྒྱུན་གྱི་བྱེ་བྲག་ཀྱང་།།གང་ཟག་གིས་ནི་ཉེ་བར་བསྟན།།བདག་ཏུ་ལྟ་བ་སྐྱེད་
1692.	མི་དགོས།།གོམས་
1693.	པ་ཐོག་མ་མེད་དུས་ཅན།།གང་ཟག་ཡོད་ན་ཐམས་ཅད་ནི།།འབད་མེད་ཐར་པའམ་ཐར་པ་མེད།།ཅི་གང་ཟག་ཡོད་པ་ཞེས་བརྗོད་པར་བྱ་བའམ།aམེད་པ་ཞེས་བརྗོད་པར་བྱ་ཞེ་ན།བཤད་པ།གང་ཟག་བཏགས་
1694.	པར་ཡོད་ཉིད་དུ།།བརྗོད་བྱ་རྫས་སུ་མ་ཡིན་ནོ།།འདི་ལྟར་གང་གི་ཕྱིར་གང་ཟག་
1695.	བཏགས་པར་ནི་ཡོད་དོ་ཞེས་བརྗོད་པར་བྱ་ལ་རྫས་སུ་ནི་མེད་དོ་ཞེས་བརྗོད་པར་བྱ་སྟེ།།དེ་ལྟར་མགོ་གཅིག་ཏུ་སྨྲ་བ་
1696.	མ་ཡིན་པའི་སྨྲ་བ་ཡོངས་aསུ་བཟུང་ན་མེད་པ་ཉིད་ཀྱི་
1697.	ཉེ་བའི་གོ་སྐབས་སུ་ཡང་མི་འགྱུར་ལ།ཡོད་པ་ཉིད་ཀྱི་ཡང་མ་ཡིན་ནོ།།ཡང་དེ་རྫས་སུ་མེད་དོ་ཞེས་བྱ་བ་ཇི་ལྟར་རིག་པར་བྱ་ཞེ་ན།མི་དམིགས་པའི་ཕྱིར་ཏེ།དེ་ནི་གཟུགས་ལ་སོགས་པ་བཞིན་དུ་རྫས་སུ་
1698.	མི་དམིགས་སོ།།དམིགས་པ་ཞེས་བྱ་བ་ནི་བློས་aརྟོགས་པ་ཡིན་ན།གང་ཟག་ནི་གང་ཟག་ཏུ་སྨྲ་བ་རྣམས་ཀྱིས་བློས་མི་རྟོགས་པ་ཡང་མ་ཡིན་ལ།བཅོམ་ལྡན་འདས་ཀྱིས་ཀྱང་མཐོང་བའི་ཆོས་ཁོ་ན་ལ་བདག་ཏུ་
1699.	དམིགས་ཤིང་འདོགས་པར་བྱེད་དོ་ཞེས་གསུངས་ན།ཇི་ལྟར་མི་
1700.	དམིགས་པ་ཡིན་ཞེ་ན།དེ་དེ་ལྟར་
1701.	དམིགས་པ་ནི་རྫས་སུ་དམིགས་aཔ་མ་ཡིན་ནོ།།ཅིའི་ཕྱིར་ཞེ་ན།ཕྱིན་ཅི་ལོག་པའི་ཕྱིར་ཏེ།འདི་ལྟར་བཅོམ་ལྡན་འདས་ཀྱིས་བདག་མེད་པ་ལ་བདག་གོ་སྙམ་དུ་ཕྱིན་ཅི་ལོག་གོ་ཞེས་གསུངས་སོ།།དེ་ལྟ་བས་ན་དེ་ལྟར་གང་ཟག་ཏུ་འཛིན་པ་གང་ཡིན་པ་དེ་ནི་ཕྱིན་ཅི་ལོག་ཡིན་ནོ།།འདི་ཇི་ལྟར་རྟོགས་ཤེ་ན།ཀུན་ནས་aཉོན་མོངས་པའི་ཕྱིར་ཏེ།འདི་ལྟ་སྟེ།ང་དང་ངའི་ཞེས་བྱ་བ་ནི་འཇིག་ཚོགས་ལ་ལྟ་བའི་ཉོན་མོངས་པའི་མཚན་ཉིད་ཀྱི་ཀུན་ནས་ཉོན་མོངས་པ་ཡིན་ཏེ།ཕྱིན་ཅི་མ་ལོག་པ་ནི་ཀུན་ནས་ཉོན་མོངས་པར་འགྱུར་བར་འོས་པ་མ་ཡིན་ནོ།།དེ་ཀུན་ནས་ཉོན་མོངས་པ་ཡིན་ནོ་ཞེས་བྱ་བར་ཡང་ཇི་ལྟར་aརིག་པར་བྱ་ཞེ་ན།ཉོན་མོངས་པའི་རྒྱུ་ཡིན་པའི་ཕྱིར་ཏེ།འདི་ལྟར་འདོད་ཆགས་ལ་སོགས་པ་ཉོན་མོངས་པ་རྣམས་ནི་དེའི་རྒྱུ་ཅན་དུ་སྐྱེའོ
1702.	།།ཡང་གཟུགས་ལ་སོགས་པ་
1703.	ཞེས་བྱ་བའི་གཞི་གང་ལ་གང་ཟག་
1704.	ཅེས་འདོགས་པ་གང་ཡིན་པ་དེ་དང་ཅི་གང་ཟག་གཅིག་པ་ཉིད་དུ་aབརྗོད་པར་བྱའམ།འོན་ཏེ་གཞན་པ་ཉིད་དུ་བརྗོད་པར་བྱ་ཞེ་ན།བཤད་པ།དེ་ལས་འདི།གཅིག་དང་གཞན་དུ་བརྗོད་བྱ་མིན།།ཅིའི་ཕྱིར་ཞེ་ན།ཉེས་པ་གཉིས་ཀྱི་ཕྱིར་རོ།།ཉེས་པ་གཉིས་པོ་གང་གི་
1705.	ཕྱིར་ཞེ་ན།ཕུང་པོ་བདག་
1706.	ཏུ་ཐལ་བ་དང་།།དེ་རྫས་ཉིད་དུ་ཐལ་འགྱུར་aཕྱིར།།གཅིག་པ་ཉིད་ཡིན་ན་ནི་ཕུང་པོ་རྣམ་
1707.	ཀྱང་བདག་ཉིད་དུ་ཐལ་བར་འགྱུར་ལ།གང་ཟག་ཀྱང་རྫས་ཉིད་དུ་ཐལ་བར་འགྱུར་རོ།།གཞན་ཉིད་ཡིན་ན་ནི་གང་ཟག་རྫས་སུ་ཡོད་པ་ཉིད་དུ་ཐལ་བར་འགྱུར་རོ།།དེ་ལྟར་ན་གང་ཟག་བཏགས་པར་ཡོད་པའི་ཕྱིར།བརྗོད་པར་བྱ་བ་མ་aཡིན་པ་ཉིད་དུ་རིགས་ཏེ།དེ་ཉིད་ཀྱིས་
1708.	ལུང་དུ་མ་བསྟན་པའི་དངོས་པོར་ཡང་གྲུབ་པོ།།གང་དག་སྟོན་པའི་བསྟན་
1709.	པ་ལས་འདས་ཏེ།གང་ཟག་རྫས་སུ་ཡོད་པ་ཉིད་དུ་འདོད་པ་
1710.	དེ་དག་ལ།འདི་སྐད་ཅེས་བརྗོད་པར་བྱའོ།།གལ་ཏེ་རྫས་ཡོད་བརྗོད་མིན་པའི།།དགོས་པ་ཡང་ནི་aབརྗོད་དགོས་སོ།།ཅིའི་ཕྱིར་ཞེ་ན།།གཅིག་དང་གཞན་དུ་བརྗོད་མིན་པ།།དགོས་པ་མེད་པར་མི་རིགས་སོ།།འོན་ཏེ་དཔེ་ཙམ་གྱིས་གང་ཟག་བརྗོད་པར་བྱ་བ་མ་ཡིན་པ་ཉིད་དུ་འདོད་དེ།དཔེར་ན་བུད་ཤིང་ལས་མེ་གཞན་དང་གཞན་ཉིད་མ་ཡིན་པར་བརྗོད་པར་བྱ་བ་མ་ཡིན་པ་aལྟ་བུའོ་ཞེ་ན།དེ་དག་ལ་འདི་སྐད་ཅེས་བརྗོད་པར་བྱ་སྟེ།མཚན་ཉིད་དང་ནི་འཇིག་རྟེན་ན།།མཐོང་ཕྱིར་བསྟན་བཅོས་སྒོ་ནས་ཀྱང་།།བུད་ཤིང་མེ་བཞིན་གཉིས་སུ་ནི།།བརྗོད་མིན་མི་རུང་དམིགས་ཕྱིར་རོ
1711.	།།གཅིག་པ་ཉིད་དང་གཞན་པ་ཉིད་དུ་སྟེ།མེ་ཞེས་བྱ་བ་ནི་མེའི་aཁམས་སོ།།བུད་ཤིང་ནི་འབྱུང་བ་ལྷག་མ་རྣམས་ཏེ།དེ་དག་གི་མཚན་ཉིད་ཐ་དད་པས་བུད་ཤིང་ལས་མེ་གཞན་པ་ཁོ་ན་ཡིན་ནོ།།འཇིག་རྟེན་ན་མེ་མེད་པར་ཡང་ཤིང་ལ་སོགས་པ་བུད་ཤིང་མཐོང་ལ།བུད་ཤིང་མེད་པར་ཡང་མེ་མཐོང་བས་གཞན་པ་ཉིད་གྲུབ་པོ།།བསྟན་བཅོས་aལས་ཀྱང་བཅོམ་ལྡན་འདས་ཀྱིས་གང་དུ་
1712.	ཡང་མེ་དང་བུད་ཤིང་དག་བརྗོད་དུ་མེད་པར་མ་གསུངས་བས་
1713.	འདི་ནི་རིགས་པ་མ་ཡིན་ནོ།།བུད་ཤིང་མེད་པར་མེ་ཡོད་དོ་ཞེས་བྱ་བ་འདི་ཇི་ལྟར་ཤེས་ཤེ་ན།དམིགས་པའི་ཕྱིར་ཏེ།འདི་ལྟར་མེ་རླུང་གིས་ཁྱེར་བ་ན་འབར་བཞིན་དུ་aརྒྱངས་བཅད་པར་ཡང་འགྲོའོ།།འོན་ཏེ་ཡང་དེ་ན་ནི་རླུང་བུད་ཤིང་ཡིན་ནོ་ཞེ་ན།དེ་ཉིད་ཀྱི་ཕྱིར་མེ་དང་བུད་ཤིང་དག་ཐ་དད་པ་ཉིད་དུ་གྲུབ་པོ།།གང་ལས་ཤེ་ན།གཉིས་སུ་ནི་དམིགས་པའི་ཕྱིར་ཞེས་སྐབས་སུ་བབ་པའོ།།གཉིས་ནི་དེར་མེ་དང་བུད་ཤིང་ཉིད་དུ་དམིགས་པ་aཡིན་ནོ།།མཐོང་བ་པོ་ནས་རྣམ་པར་ཤེས་པ་པོའི་བར་དང་།བྱེད་པ་པོ་དང་།ཟ་བ་པོ་དང་།ཤེས་པ་པོ་དང་།གྲོལ་པ་པོ་གང་ཡིན་པའི་གང་ཟག་དེ་ནི་ཡོད་པ་ཁོ་ནའོ་ཞེ་ན།དེ་ནི་མཐོང་བ་པོར་ཡང་མི་རུང་ལ་གྲོལ་བ་པོའི་བར་དུ་ཡང་མི་རུང་སྟེ།དེ་ནི་ལྟ་བ་ཞེས་བྱ་བ་ལ་སོགས་པའི་མིང་ཅན་aརྣམ་པར་ཤེས་པ་རྣམས་ལ་རྐྱེན་གྱི་
1714.	ངོ་བོའམ་བདག་པོ་ལ་སོགས་པའི་རྐྱེན་གྱིས་
1715.	བྱེད་པ་པོ་ཞིག་ཏུ་འགྱུར་གྲང་ན།།དེ་ལ་རེ་ཞིག།གཉིས་ཡོད་རྣམ་ཤེས་སྐྱེ་བའི་ཕྱིར།།དེ་རྐྱེན་མ་ཡིན།ཅིའི་ཕྱིར་ཞེ་ན།དོན་མེད་པའི་ཕྱིར་ཏེ།དེ་ལ་དེའི་མཐུ་ནི་ཅུང་ཟད་ཀྱང་མ་མཐོང་ངོ༌།།བདག་aཔོ་ཉིད་གཅིག་ཡིན་ན་ནི།མི་རྟག་མི་འདོད་འབྱུང་མི་བྱེད།།དེ་རྣམ་པར་ཤེས་པ་འབྱུང་བ་ལ་བདག་པོ་ཉིད་གཅིག་ཡིན་ན་ནི།རྣམ་པར་ཤེས་པ་འདོད་པ་མི་རྟག་པ་ཡང་འབྱུང་བར་མི་བྱེད་ལ།མི་འདོད་པ་ཡང་འབྱུང་བར་མི་བྱེད་པ་ཁོ་ནའོ།།དེ་ལྟ་བས་ན་གཉི་ག་ལྟར་ཡང་མི་སྲིད་aཔའི་ཕྱིར།དེ་ནི་མཐོང་བ་པོ་ནས་གྲོལ་བ་པོའི་བར་ཡིན་པར་མི་རུང་ངོ༌།།གཞན་ཡང་གལ་ཏེ་གང་ཟག་རྫས་སུ་ཡོད་ན་དེའི་ལས་མཚན་ཉིད་བསྒྲུབ་
1716.	དགོས་ཏེ།གང་ཞིག་རྫས་སུ་ཡོད་པ་དེའི་ནི་ལས་དང་མཚན་ཉིད་ཀྱང་དམིགས་ཏེ།དཔེར་ན་མིག་ལ་སོགས་པའི་ལྟ་བ་ལ་སོགས་པ་aདང།གཟུགས་དང་བ་ལ་སོགས་པ་ལྟ་བུ་ཡིན་ནོ
1717.	།གང་ཟག་གིས་
1718.	ནི་དེ་ལྟ་ཡང་མ་ཡིན་ཏེ།དེ་ལྟ་བས་ན་དེ་ནི་རྫས་སུ་མེད་དོ།།དེ་རྫས་སུ་འདོད་ན།སངས་རྒྱས་བཅོམ་ལྡན་འདས་ཀྱི་རྫོགས་པར་བྱང་ཆུབ་པ་རྣམ་པ་གསུམ་པོ་ཟབ་མོ་མངོན་པར་རྫོགས་པར་བྱང་ཆུབ་པ་དང་ཐུན་aམོང་མ་ཡིན་པ་མངོན་པར་རྫོགས་པར་བྱང་ཆུབ་པ་དང་།འཇིག་རྟེན་ལས་འདས་པར་
1719.	མངོན་པར་རྫོགས་པར་བྱང་ཆུབ་པ་ལ་ཡང་
1720.	གནོད་པར་འགྱུར་རོ།།གང་ཟག་མངོན་པར་རྟོགས་
1721.	པས་ནི་ཟབ་མོ་ཡང་ཅུང་ཟད་ཀྱང་མངོན་པར་རྫོགས་པར་བྱང་ཆུབ་པར་ཡང་མི་འགྱུར་ལ།གཞན་aམུ་སྟེགས་ཅན་དང་ཐུན་མོང་མ་ཡིན་པ་ཡང་མ་ཡིན།འཇིག་རྟེན་ན་མ་འདྲེས་པ་ཡང་མ་ཡིན་ཏེ།འདི་ལྟར་འཛིན་པ་དེ་ནི་འཇིག་རྟེན་ཐམས་ཅད་ཀྱིས་
1722.	གོ་བ།མུ་སྟེགས་ཅན་མངོན་པར་ཞེན་པ།ཡུན་རིང་པོ་ནས་འཁོར་བ་ན་
1723.	འདྲེས་པ་ཡང་ཡིན་ནོ།།གཞན་ཡང་གང་ཟག་མཐོང་བ་པོ་ནས་aརྣམ་པར་ཤེས་པ་པོའི་བར་ཞིག་ཡིན་ན་དེ་ལྟ་བ་ལ་སོགས་པ་ལ་བྱེད་པ་དང་བཅས་པའམ།བྱེད་པ་མེད་པ་ཞིག་ཏུ་འགྱུར་གྲང་ན།བྱེད་པ་དང་བཅས་པའི་བྱེད་པ་དེ་ཡང་རང་བྱུང་བ་གློ་བུར་བའམ།དེའི་རྐྱེན་ཅན་ཞིག་ཏུ་འགྱུར་གྲང་ན།ཉེས་པ་གསུམ་ཕྱིར་ལྟ་སོགས་ལ།།དེ་ཡི་བྱེད་པ་aརང་བྱུང་མིན།།ཉེས་པ་གསུམ་པོ་འཆང་བ་དེ་ཉིད་ཀྱི་ཕྱིར་བྱེད་པ་དེའི་རྐྱེན་
1724.	ཡང་མིན་ཞེས་བྱ་བར་སྦྱར་རོ།།བྱེད་པ་མེད་པ་ཡིན་ན་ནི།ལྟ་སོགས་བྱེད་པ་མེད་པ་ཡིན།།ཞེས་བྱ་བ་འགྲུབ་པར་འགྱུར་ཏེ།གང་ཟག་ལྟ་བ་ལ་སོགས་པ་ལ་བྱེད་པ་མེད་ན་ཇི་ལྟར་
1725.	ལྟ་བ་པོ་ནས་རྣམ་པར་ཤེས་aཔ་པོའི་བར་ཡིན།ཉེས་པ་གསུམ་གྱི་ཕྱིར་ཞེས་བཤད་པ་ཉེས་པ་གསུམ་པོ་གང་གི་
1726.	ཕྱིར་ཞེ་ན།བྱེད་པོ་མིན་ཕྱིར་མི་རྟག་ཕྱིར།།ཅིག་ཅར་རྟག་ཏུ་འཇུག་པའི་ཕྱིར།།ལྟ་ལ་སོགས་པ་བྱེད་པ་ནི།།རང་བྱུང་ཉིད་དུ་མི་རུང་ངོ༌།།གལ་ཏེ་ལྟ་བ་ལ་སོགས་པ་ལ་གང་ལས་མཐོང་བ་ལ་aསོགས་པར་འགྱུར་བའི་བྱེད་པ་གློ་བུར་བ་ཞིག་ཡིན་ན།འོ་ན་ནི་གང་ཟག་དེ་དག་གི་བྱེད་པ་པོ་མ་ཡིན་པས་ཇི་ལྟར་དེ་མཐོང་བ་པོ་ནས་རྣམ་པར་ཤེས་པ་པོའི་བར་ཡིན།ཡང་གློ་བུར་བ་ཉིད་ཡིན་ན་ནི།ལྟོས་པ་མེད་པའི་ཕྱིར་ནམ་ཡང་བྱེད་པ་མེད་པར་མི་འགྱུར་བས་མི་རྟག་པར་མི་འགྱུར་རོ།།aབྱེད་པ་རྟག་པ་ཡིན་ན་ཡང་མཐོང་བ་ལ་སོགས་པ་ཅིག་ཅར་དང་རྟག་ཏུ་འབྱུང་བར་འགྱུར་བའི་ཉེས་པར་འགྱུར་རོ།།དེ་ལྟ་བས་ན་ལྟ་བ་ལ་སོགས་པ་ལ་བྱེད་པ་རང་བྱུང་བ་ཉིད་དུ་མི་རུང་ངོ༌།།དེ་བཞིན་གནས་དང་ཞིག་པ་ནི།།སྔ་ན་མེད་དང་མི་རྟག་དང་།།ཕྱོགས་གསུམ་པ་
1727.	ཡང་aམད[་མེད]པའི་ཕྱིར།།རྐྱེན་ཉིད་དུ་ནི་མི་རུང་ངོ༌།།འོན་ཏེ་བྱེད་པ་གང་ཟག་གི་རྐྱེན་ཅན་ཡིན་ནོ་ཞེ་ན།གནས་པ་དེ་ནི་རྐྱེན་ཉིད་དུ་རུང་བ་མ་ཡིན་ཏེ།སྔ་ན་མེད་པའི་ཕྱིར་རོ།།དེ་དེའི་རྐྱེན་ཉིད་ཡིན་ན་ནི་གང་ཟག་ནི་ནམ་ཡང་མེད་པ་མ་ཡིན་པས་ཅིའི་ཕྱིར།སྔོན་རོལ་གང་གི་
1728.	ཚེ་མ་སྐྱེས་པ་ན་བྱེད་aཔ་
1729.	མེད་པར་འགྱུར།ཞིག་པ་ཡང་རྐྱེན་ཉིད་དུ་མི་རུང་སྟེ།གང་ཟག་མི་རྟག་པ་ཉིད་དུ་ཐལ་བར་འགྱུར་བའི་ཕྱིར་རོ།།ཕྱོགས་གསུམ་པ་གནས་
1730.	པ་ཡང་ཡིན་ལ།ཞིག་པ་ཡང་ཡིན་ནོ་ཞེས་བྱ་བ་ནི་
1731.	འགའ་ཡང་མེད་པས་བྱེད་པ་དེའི་རྐྱེན་ཅན་ཉིད་དུ་རུང་བ་མ་ཡིན་ཏེ།དེ་ལྟར་aན་རེ་ཞིག་རིགས་
1732.	པ་ལ་བརྟེན་ནས་གང་ཟག་རྫས་སུ་མི་དམིགས་པ་ཡིན་ནོ།།འདི་ལྟར་ཆོས་རྣམས་ཐམས་ཅད་ནི།།བདག་མེད་དམ་པའི་དོན་དུ་ན།།སྟོང་ཉིད་བདག་ཏུ་དམིགས་པ་ནི།།ཉེས་པར་བཤད་པ་ཁོ་ན་ཡིན།།བཅོམ་ལྡན་འདས་ཀྱིས་ཆོས་ཀྱི་
1733.	མོད་དག་ལས་ནི།ཆོས་ཐམས་ཅད་ནི་aབདག་མེད་པའོ་ཞེས་བཤད་དོ།།དོན་དམ་པ་སྟོང་པ་ཉིད་ལས་ནི་ལས་ཀྱང་ཡོད།ལས་ཀྱི་རྣམ་པར་སྨིན་པ་ཡང་ཡོད་ཀྱི་
1734.	ཆོས་སུ་བརྡར་བཏགས་
1735.	པ་མ་གཏོགས་པ་གང་ཞིག་ཕུང་པོ་འདི་དག་འདོར་ཞིང་ཕུང་པོ་གཞན་ཉིང་མཚམས་སྦྱོར་བར་བྱེད་པའི་བྱེད་པ་པོ་ནི་མི་དམིགས་སོ་ཞེས་བཤད་aདོ།།ལྔ་པ་ལས་ནི་བདག་ཏུ་དམིགས་པ་ལ་ཉེས་དམིགས་ལྔ་སྟེ།བདག་ཏུ་ལྟ་བ་དང་།སྲོག་ཏུ་ལྟ་བར་འགྱུར།མུ་སྟེགས་ཅན་རྣམས་དང་ཁྱད་པར་མེད་པར་འགྱུར།ལམ་གོལ་བར་ཞུགས་པར་འགྱུར།སྟོང་པ་ཉིད་ལ་ཡང་འདིའི་སེམས་འཇུག་པར་མི་འགྱུར།དད་པར་མི་འགྱུར།aཡང་དག་པར་གནས་པར་མི་འགྱུར།མོས་པར་མི་འགྱུར།འདིའི་འཕགས་པའི་ཆོས་རྣམས་ཀྱང་རྣམ་པར་བྱང་བར་མི་འགྱུར་རོ་ཞེས་བཤད་དོ
1736.	།དེ་ལྟར་ན་ལུང་གི་སྒོ་ནས་ཀྱང་རུང་བ་མ་ཡིན་ནོ།།བཅོམ་ལྡན་འདས་ཀྱིས་ཀྱང་ཀུན་ཤེས་པ་དང་ལྡན་པ་དང་།ཁུར་ཁྱེར་བ་དང་དད་པས་aརྗེས་སུ་འབྲང་བ་ལ་སོགས་པའི་གང་ཟག་རྣམ་པར་གཞག་པའི་སྒོ་ནས་གང་ཟག་ཀྱང་དེ་དང་དེ་ལས་བཤད་དེ།རྫས་སུ་མེད་པ་ཉིད་གཅིག་ཡིན་ན་ནི།ཅིའི་ཕྱིར་བཤད་ཅེ་ན།ཀུན་ནས་ཉོན་མོངས་རྣམ་བྱང་བའི།།གནས་སྐབས་གཅོད་
1737.	པའི་བྱེ་བྲག་དང་།།འཇུག་དང་རྒྱུན་གྱི་བྱེ་བྲག་aཀྱང།།གང་ཟག་གིས་ནི་ཉེ་བར་བསྟན།།ཀུན་ནས་ཉོན་མོངས་པ་དང་རྣམ་པར་བྱང་བའི་གནས་སྐབས་དང་།གཅོད་པའི་བྱེ་བྲག་དག་དང་།དེ་དག་གི་འཇུག་པའི་བྱེ་བྲག་དག་
1738.	དང་།རྒྱུན་གྱི་བྱེ་བྲག་ནི་གང་ཟག་གདགས་པ་མེད་པར་བཤད་པར་མི་ནུས་སོ།།དེ་ལ་aཡོངས་སུ་ཤེས་པའི་མདོ་ལས་ནི།ཡོངས་སུ་ཤེས་པར་བྱ་བའི་ཆོས་རྣམས་ནི་ཀུན་ནས་ཉོན་མོངས་པའོ།།ཡོངས་སུ་ཤེས་པ་ནི་རྣམ་པར་བྱང་བའོ་ཞེས་བཤད་དོ
1739.	།།ཁུར་ཁྱེར་བའི་མདོ་ལས་ནི།ཁུར་དང་ཁུར་ཁྱེར་བ་ནི་ཀུན་ནས་ཉོན་མོངས་པའོ།།ཁུར་འདོར་བ་ནི་རྣམ་པར་aབྱང་བའོ་ཞེས་བཤད་པ་དེ་དག་གི་འཇུག་པའི་བྱེ་བྲག་དང་།རྒྱུན་གྱི་བྱེ་བྲག་ཀྱང་ཀུན་ཤེས་པ་དང་ལྡན་པ་དང་།ཁུར་ཁྱེར་བའི་གང་ཟག་གདགས་པ་མེད་པར་བཤད་
1740.	མི་ནུས་ལ།བྱང་ཆུབ་ཀྱི་ཕྱོགས་དང་མཐུན་པའི་ཆོས་ཀྱི་གནས་སྐབས་སྦྱོར་བ་དང་།མཐོང་བ་དང་།སྒོམ་པ་དང་།མཐར་ཐུག་aཔའི་ལམ་གྱི་བྱེ་བྲག་གི་རྣམ་པ་དུ་མ་ཞིག་ཡོད་པ་དེ་དག་གི་འཇུག་པའི་བྱེ་བྲག་དང་།རྒྱུན་གྱི་བྱེ་བྲག་ཀྱང་དད་པས་རྗེས་སུ་འབྲང་བ་ལ་སོགས་པའི་གང་ཟག་གདགས་པ་མེད་པར་བཤད་པར་མི་ནུས་ཏེ།གང་ཟག་རྫས་སུ་མེད་པ་ཉིད་གཅིག་
1741.	ཡིན་ན་ནི་ཅིའི་ཕྱིར་བཤད་ཅེས་བྱ་བ་འདི་aལ་ཚུལ་ནི་འདི་ལྟ་བུ་ཡིན་པར་རིག་པར་བྱའོ།།དེ་ལྟ་མ་ཡིན་ན།གང་ཟག་བཤད་པ་དགོས་པ་མེད་པར་འགྱུར་ཏེ།རེ་ཞིག་འདི་བདག་ཏུ་ལྟ་བ་བསྐྱེད་པའི་ཕྱིར།དགོས་པ་ནི་མ་ཡིན་ཏེ།འདི་ལྟར་བདག་ཏུ་ལྟ་བ་བསྐྱེད་མི་དགོས།གནའ་ནས་སྐྱེས་ཟིན་པའི་ཕྱིར་རོ།།དེ་གོམས་aཔར་བྱ་བའི་ཕྱིར་ཡང་མ་ཡིན་ཏེ།འདི་ལྟར།གོམས་པ་ཐོག་མ་མེད་དུས་ཅན།།གལ་ཏེ་ཡང་བདག་ཏུ་ལྟ་བས་ཐར་པས་འདི་བཤད་དོ་ཞེ་ན།དེ་ལྟ་ཡིན་ན་ནི།ཐམས་ཅད་འབད་པ་མེད་པར་ཐར་བར་འགྱུར་ཏེ།།འདི་ལྟར་བདག་ཏུ་ལྟ་བ་ནི།བདེན་པ་མ་མཐོང་བ་ཐམས་ཅད་ལ་ཡོད་aདོ།།ཡང་ན་ནི་ཐར་པ་མེད་པ་ཁོ་ནར་འགྱུར་ཏེ།ཇི་ལྟར་སྡུག་བསྔལ་ལ་སྔར་
1742.	སྡུག་བསྔལ་དུ་མ་བཟུང་བ་ལས་ཕྱིས་འཛིན་པ་ལྟ་བུར།སྔར་བདག་ལ་བདག་མེད་པར་མ་བཟུང་
1743.	བ་ལས།བདེན་པ་མངོན་པར་རྟོགས་པའི་དུས་ན་བདག་ཏུ་འཛིན་པ་ནི་འགའ་ཡང་མེད་ཀྱི།སྔོན་ཇི་ལྟ་བ་ཕྱིས་aཀྱང་དེ་དང་འདྲ་བར་ཐར་པར་མི་འགྱུར་རོ།།ཡང་བདག་ཅིག་ཡོད་ན་ནི་གདོན་མི་ཟ་བར་ངར་འཛིན་པ་དང་།ང་ཡིར་འཛིན་པ་དག་གིས་བདག་ལ་སྲེད་པ་དང་།དེའི་རྒྱུ་ཅན་གྱིས་
1744.	ཉོན་མོངས་པ་
1745.	དག་གདོན་མི་ཟ་བར་འབྱུང་བར་འགྱུར་བས་དེའི་ཕྱིར་ཡང་ཐར་པར་མི་འགྱུར་རོ།།ཡང་ན་ནི་གང་ཟག་aཡོད་པར་ཁས་བླང་བར་མི་བྱ་སྟེ།དེ་ཡོད་ན་ནི་གདོན་མི་ཟ་བར་ཉེས་པ་འདི་དག་ཏུ་ཐལ་བར་འགྱུར་རོ།།དེ་ལྟར་ཡོན་ཏན་དེ་དག་དང་།།རྟག་ལྡན་བྱང་ཆུབ་སེམས་དཔའ་ནི།།བདག་ཉིད་དོན་ཡང་མི་འདོར་ཞིང་།།གཞན་གྱི་དོན་ཡང་སྒྲུབ་པར་བྱེད།།ངོ་ཚ་ཤེས་པ་དང་བརྟན་aཔ་ལ་སོགས་པའི་ཡོན་ཏན་རྣམས་ཀྱི་ལས་མདོར་བསྟན་པ་ཡིན་ནོ།།
1746.	བྱང་ཆུབ་ཀྱི་ཕྱོགས་དང་མཐུན་པའི་སྐབས་རྫོགས་སོ།།།།ངོ་མཚར་ཆེ་བ་རྣམ་པར་དབྱེ་བའི་ཚིགས་སུ་བཅད་པ་གསུམ་སྟེ།རང་གི་ལུས་དང་སྡོམ་པའི་ཕྱིར།།ཕུན་སུམ་ཚོགས་པ་ཡོངས་གཏོང་དང་།།ཉམ་aཆུང་རྣམས་ལ་བཟོད་པ་དང་།།ལུས་དང་སྲོག་ལ་མི་ལྟ་བར།།བརྩོན་འགྲུས་རྩོམ་
1747.	དང་བསམ་གཏན་གྱི
1748.	།།བདེ་ལ་རོ་མྱོང་མེད་ཉིད་དང་།།ཤེས་རབ་ལ་ནི་མི་རྟོག་པ།།བློ་ལྡན་རྣམས་ཀྱི་ངོ་མཚར་འདོད།།དེ་བཞིན་གཤེགས་རིགས་སྐྱེ་བ་དང་།།ལུང་བསྟན་པ་དང་དབང་བསྐུར་དང་།།བྱང་aཆུབ་རབ་ཏུ་ཐོབ་པ་ཡང་།།ངོ་མཚར་ཆེ་བ་ཡིན་པར་འདོད།།དེ་ལ་ཚིགས་སུ་བཅད་པ་གཉིས་ཀྱིས་ནི་ཕ་རོལ་ཏུ་ཕྱིན་པ་དྲུག་ལས་བརྩམས་ཏེ།།སྒྲུབ་པའི་ངོ་མཚར་ཆེ་བ་བཤད་དོ།།སྦྱིན་པ་ལ་ནི་རང་གི་ལུས་གཏོང་བ་ངོ་མཚར་ཆེ་ལ།ཚུལ་ཁྲིམས་ཀྱི་
1749.	སྡོམ་པའི་ཆེད་དུ་ནི་ཕུན་སུམ་ཚོགས་པ་aརྒྱ་ཆེན་པོ་གཏོང་བ་ངོ་མཚར་ཆེའོ
1750.	།།ལྷག་མ་ནི་དོན་གོ་བར་ཟད་དོ།།ཚིགས་སུ་བཅད་པ་གསུམ་པས་ནི།བྱང་ཆུབ་སེམས་དཔའི་འབྲས་བུ་བཞི་ལས་བརྩམས་ཏེ་འབྲས་བུའི་ངོ་མཚར་ཆེ་བ་བཤད་དེ།ས་དང་པོ་དང་བརྒྱད་པ་དང་བཅུ་པ་ལ་སློབ་པའི་འབྲས་བུ་གསུམ་དང་།སངས་aརྒྱས་ཀྱི་ས་ལ་མི་སློབ་པའི་འབྲས་བུ་བཞི་པ་མཆོག་ཡིན་ནོ།།ངོ་མཚར་མི་ཆེ་བ་རྣམ་པར་དབྱེ་བའི་ཚིགས་སུ་བཅད་པ།འདོད་ཆགས་བྲལ་དང་སྙིང་རྗེ་དང་།།དེ་བཞིན་སྒོམ་མཆོག་ཐོབ་པ་དང་།།སེམས་མཉམ་ཕྱིར་ན་དེ་དག་ལ།།སྦྱོར་བ་ངོ་མཚར་ཆེ་མ་ཡིན།།དེ་དག་ལ་ཞེས་བྱ་བ་aནི་ཕ་རོལ་ཏུ་ཕྱིན་པ་རྣམས་ལ་སྟེ།འདོད་ཆགས་དང་བྲལ་བ་ལ་བརྟེན་ནས་སྦྱིན་པ་ལ་སྦྱོར་བ་ལ་
1751.	ངོ་མཚར་མི་ཆེའོ།།སྙིང་རྗེ་ལ་བརྟེན་ནས་ཚུལ་ཁྲིམས་དང་བཟོད་པ་དང་།སྒོམ་པ་མཆོག་ལ་བརྟེན་ནས་ས་བརྒྱད་པ་ལ་མངོན་པར་འདུ་བྱེད་པ་མེད་ཅིང་རྣམ་པར་མི་རྟོག་པའི་བརྩོན་འགྲུས་ལ་སོགས་aཔ་ལ་སྦྱོར་བ་ངོ་མཚར་མི་ཆེའོ།།བདག་དང་གཞན་མཉམ་པའི་སེམས་ཉིད་ལ་བརྟེན་ནས་ཕ་རོལ་ཏུ་ཕྱིན་པ་ཐམས་ཅད་ལ་སྦྱོར་བ་ཡང་ངོ་མཚར་མི་ཆེ་བ་ཉིད་དེ།བདག་ཉིད་ཀྱི་དོན་བཞིན་དུ་གཞན་གྱི་དོན་ལ་སྐྱོ་བ་མེད་པའི་ཕྱིར་རོ།།སེམས་མཉམ་པ་ཉིད་ཀྱི་ཚིགས་སུ་བཅད་པ་གསུམ་སྟེ།ཇི་aལྟར་བློ་ལྡན་སེམས་ཅན་ལ།།རབ་ཏུ་བྱམས་པར་གྱུར་པ་ལྟར།།སེམས་ཅན་བདག་དང་ཆུང་མ་དང་།།བུ་བཤེས་གཉེན་ལ་དེ་ལྟ་མིན།།དོན་གཉེར་བ་ལ་ཕྱོགས་མེད་དང་།།ཚུལ་ཁྲིམས་རྟག་ཏུ་མ་ཉམས་དང་།།ཀུན་ཏུ་བཟོད་ཅིང་ཐམས་ཅད་ཕྱིར།།བརྩོན་འགྲུས་ཆེན་པོ་aརྩོམ་པ་དང་།།རྟག་ཏུ་བསམ་གཏན་དགེ་བ་དང་།།ཤེས་རབ་རྣམ་པར་མི་རྟོག་ཉིད།།བྱང་ཆུབ་སེམས་དཔའ་དེ་དག་ལ།།དེ་ལྟར་སེམས་མཉམ་ཤེས་པར་བྱ།།ཚིགས་སུ་བཅད་པ་གཅིག་གིས་ནི་སེམས་ཅན་རྣམས་ལ་སེམས་
1752.	མཉམ་པ་བསྟན་ཏོ།།གཉིས་ཀྱིས་ནི་ཕ་རོལ་ཏུ་ཕྱིན་aཔ་རྣམས་ལའོ།།སེམས་ཅན་རྣམས་ནི་བདག་ཉིད་ལ་སོགས་པ་ལ་བྱམས་པ་མཉམ་པ་ཉིད་དང་ལྡན་པ་ཡང་མ་ཡིན་ལ་གཏན་དུ་བ་ཡང་མ་ཡིན་ཏེ།འདི་ལྟར་རེས་འགའ་བདག་ཉིད་ཀྱང་གསོད་
1753.	པར་བྱེད་དོ།།བྱང་ཆུབ་སེམས་དཔའ་རྣམས་ཀྱི་ནི་སེམས་ཅན་ཐམས་ཅད་ལ་མཉམ་aཔ་ཉིད་དང་།གཏན་དུ་བ་ཡིན་ནོ།།ཕ་རོལ་ཏུ་ཕྱིན་པ་རྣམས་ལ་སྦྱིན་པ་ལ་སེམས་མཉམ་པ་ཉིད་ནི་དོན་དུ་གཉེར་བ་ལ་ཕྱོགས་མེད་པའི་ཕྱིར་རོ།།ཚུལ་ཁྲིམས་ལ་ནི་རྟག་ཏུ་ཕྲ་རབ་ཙམ་ཡང་མི་ཉམས་པའི་ཕྱིར་རོ།།ཀུན་ཏུ་བཟོད་ཅིང་ཞེས་བྱ་བ་ནི་ཡུལ་དང་དུས་དང་སེམས་ཅན་aརྣམས་ལ་བྱེ་བྲག་མེད་པར་རོ།།ཐམས་ཅད་ཀྱི་ཕྱིར་བརྩོན་འགྲུས་རྩོམ་པ་ནི་རང་དང་གཞན་གྱི་དོན་དང་དགེ་བ་ཐམས་ཅད་ཀྱི་དོན་དུ་མཉམ་པར་སྦྱོར་བའི་ཕྱིར་རོ།།ལྷག་མ་ནི་དོན་གོ་བར་ཟད་དོ།།ཕན་འདོགས་པ་ཉིད་རྣམ་པར་དབྱེ་བའི་ཚིགས་སུ་བཅད་པ་བཅུ་དྲུག་སྟེ།སྣོད་ཉིད་
1754.	དུ་aནི་བྱེད་པ་དང་།།ཚུལ་ཁྲིམས་དག་ལ་འགོད་པ་དང་།།གནོད་པ་ལ་ནི་བཟོད་
1755.	པ་དང་།།དོན་བྱེད་པར་ནི་འགྲོ་བ་དང་།།བསྟན་པ་འདི་ལ་འཛུད་པ་དང་།།ཐེ་ཚོམ་གཅོད་པར་བྱེད་པ་འདི།།བློ་ལྡན་རྣམས་ཀྱི་སེམས་ཅན་ལ།།ཕན་འདོགས་ཉིད་དུ་འདོད་པ་ཡིན།།ཚིགས་aསུ་བཅད་པ་འདི་གཉིས་ཀྱིས་ནི་
1756.	ཕ་རོལ་ཏུ་ཕྱིན་པ་དྲུག་གིས་བྱང་ཆུབ་སེམས་དཔའ་རྣམས་ཀྱི་ཕན་འདོགས་པ་ཉིད་ཇི་ལྟ་བུ་ཡིན་པ་དེ་ཡོངས་སུ་བསྟན་ཏེ།།སྦྱིན་པས་ནི་
1757.	སེམས་ཅན་རྣམས་དགེ་བ་བྱ་བ་ལ་སྣོད་ཉིད་དུ་བྱེད་དོ།།བསམ་གཏན་གྱིས་
1758.	འཛུད་པར་བྱེད་དོ
1759.	།།མཐུའི་aཁྱད་པར་དང་ལྡན་པའི་ཕྱིར་རོ།།
1760.	ཚིགས་སུ་བཅད་པ་ལྷག་མ་རྣམས་ཀྱིས་ནི་
1761.	ཕན་འདོགས་པ་ཉིད་མ་ལ་སོགས་པ་དང་ཆོས་མཐུན་པར་བསྟན་ཏེ།གང་དག་རྟག་ཏུ་སེམས་ཅན་རྣམས།།བསམ་པ་མཉམ་
1762.	པས་འཛིན་བྱེད་ཅིང་།།འཕགས་པའི་ས་ལ་བསྐྱེད་པ་དང་།།དགེ་བ་aའཕེལ་བར་བྱེད་པ་དང་།།ཉེས་བྱས་ལས་ནི་ཡོངས་བསྲུང་དང་།།ཐོས་པ་བྱང་བར་བྱེད་པ་ནི།།ལས་ལྔ་དག་གིས་རྒྱལ་སྲས་རྣམས།།སེམས་ཅན་མ་དང་འདྲ་བ་ཡིན།།སེམས་ཅན་གྱི་མ་དང་འདྲ་བ་ནི་སེམས་ཅན་རྣམས་ཀྱི་མ་ལྟ་བུའོ།།མ་ནི་བུ་རྣམས་ལ་ཕན་པ་རྣམ་པ་ལྔ་བྱེད་aདེ།ཁོང་ན་འཛིན་པར་བྱེད།སྐྱེད་པར་བྱེད།སྣུན་པར་བྱེད།གསོ་བར་བྱེད།ཀུན་ཏུ་སྐྱེད་པར་བྱེད།ངམ་གྲོག་ལས་ཀྱང་སྲུང་བར་བྱེད།སྨྲ་བ་ལ་ཡང་སློབ་པར་བྱེད་དོ།།བྱང་ཆུབ་སེམས་དཔའ་རྣམས་ཀྱི་ལས་ལྔ་པོ་འདི་དག་ཀྱང་དེ་དང་ཆོས་མཐུན་པར་རིག་པར་བྱ་སྟེ།aའཕགས་པའི་ས་ནི་འཕགས་པའི་ཆོས་ཡིན་པར་རིག་པར་བྱའོ
1763.	།།སེམས་ཅན་ཀུན་ལ་རྟག་པར་ནི།།དད་པ་སྐྱེད་པར་བྱེད་པ་དང་།།ལྷག་པའི་ཁྲིམས་སོགས་སློབ་པ་དང་།།རྣམ་པར་གྲོལ་ལ་སྦྱོར་བའི་ཕྱིར།།སངས་རྒྱས་ལ་ནི་གསོལ་བ་དང་།།དེ་དག་སྒྲིབ་པ་སྦྱོང་བའི་aཕྱིར།།ལས་ལྔ་དག་གིས་རྒྱལ་སྲས་རྣམས།།སེམས་ཅན་ཕ་དང་འདྲ་བ་ཡིན།།ཕ་ནི་བུ་རྣམས་ལ་ཕན་པ་རྣམ་པ་ལྔ་བྱེད་དེ།དེ་དག་གི་ས་བོན་འདེབས་པར་བྱེད།བཟོ་སློབ་པར་བྱེད།ཐབ་རིར་བབ་པའི་ཆུང་མ་ལེན་པར་བྱེད།བཤེས་
1764.	གཉེན་དམ་པ་དག་ལ་འདོམས་པར་བྱེད།aཇི་ལྟར་ཕའི་བུ་ལོན་དེས་གཞལ་དགོས་པ་མེད་པ་ལྟར་ཆགས་ཉེན་མེད་པར་བྱེད་དོ།།བྱང་ཆུབ་སེམས་དཔའི་ལས་ལྔ་པོ་འདི་དག་ཀྱང་།དེ་དང་ཆོས་མཐུན་པར་རིག་པར་བྱ་སྟེ།བྱང་ཆུབ་སེམས་དཔའ་རྣམས་ཀྱི་འཕགས་པའི་ལུས་ཐོབ་
1765.	པའི་ས་བོན་ནི་དད་པ་ཡིན་ནོ།།བཟོ་ནི་སློབ་aཔ་ཡིན་ནོ།།ཆུང་མ་ནི་རྣམ་པར་གྲོལ་བ་སྟེ།རྣམ་པར་གྲོལ་བའི་དགའ་བ་དང་བདེ་བ་ཡང་དག་པར་མྱོང་བའི་ཕྱིར་རོ།།དགེ་བའི་བཤེས་གཉེན་དག་ནི་སངས་རྒྱས་རྣམས་སོ།།ཆགས་ཉེན་ལྟ་བུ་ནི་སྒྲིབ་པའོ།།གང་དག་བསྟན་པར་མི་འོས་པ།།སེམས་ཅན་རྣམས་ལ་གསང་aབྱེད་ཅིང་།།བསླབ་ལས་ཉམས་ལ་སྨོད་པ་དང་།།ཕུན་སུམ་ཚོགས་པ་བསྔགས་པ་ཉིད།།གདམས་ངག་སྦྱིན་པར་བྱེད་པ་དང་།།བདུད་རྣམས་སྦྲོན་པར་བྱེད་པ་སྟེ།།ལས་ལྔ་དག་གིས་རྒྱལ་སྲས་རྣམས།།སེམས་ཅན་རྩ་ལག་འདྲ་བ་ཡིན།།རྩ་ལག་དག་ནི་རྩ་ལག་རྣམས་ལ་ཕན་པ་རྣམ་aཔ་ལྔ་བྱེད་དེ།གསང་བར་བྱ་བ་གསང་བར་བྱེད།སྤྱོད་པ་ངན་པ་ལ་སྨོད་པར་བྱེད།སྤྱོད་པ་བཟང་པོ་ལ་བསྔགས་པར་བྱེད།བྱ་བ་རྣམས་ལ་གྲོགས་ཀྱི་ངོ་བོར་འགྲོ་བར་བྱེད།ཉམ་ང་བའི་གནས་དག་ལས་ཟློག་པར་བྱེད་དོ།།བྱང་ཆུབ་སེམས་དཔའི་རྣམས་ཀྱི་ལས་ལྔ་པོ་འདི་དག་ཀྱང་aདེ་དང་ཆོས་མཐུན་པར་རིག་པར་བྱ་སྟེ།འོས་པ་མ་ཡིན་པ་དག་ལ་ཟབ་མོ་བཤད་པ་
1766.	གསང་བའི་ཕྱིར་དང་།བསླབ་པ་ཉམས་པ་དང་།ཕུན་སུམ་ཚོགས་པ་དག་ལ་གོ་རིམས་བཞིན་དུ་སྨོད་པ་དང་བསྔགས་པའི་ཕྱིར་དང་།རྟོགས་པར་བྱ་བའི་ཆེད་དུ་འདོམས་པའི་ཕྱིར་དང་།བདུད་aཀྱི་ལས་སྦྲོན་པའི་ཕྱིར་རོ།།ཀུན་ནས་ཉོན་མོངས་རྣམ་བྱང་ལ།།གང་དག་རང་བློ་མ་འཁྲུལ་བ།།འཇིག་རྟེན་འཇིག་རྟེན་མིན་པ་ཡི།།ཕུན་ཚོགས་ཟད་པར་སྦྱིན་པར་བྱེད།།སྐྱོ་བ་མེད་པས་མི་ཕྱེད་ཅིང་།།རྟག་ཏུ་ཕན་དང་བདེ་འདོད་པ།།ལས་ལྔ་དག་གིས་རྒྱལ་སྲས་aརྣམས།།སེམས་ཅན་གྲོགས་པོ་འདྲ་བ་ཡིན།།གྲོགས་པོའི་ཕན་པ་དང་བདེ་བ་ལ་
1767.	ཕྱིན་ཅི་མི་ལོག་པ་དང་།བདེ་བ་དང་ཕན་པ་ཉེ་བར་སྒྲུབ་པ་དང་།མི་ཕྱེད་པར་འགྱུར་བ་དང་།རྟག་ཏུ་ཕན་པ་དང་བདེ་བ་འདོད་པ་གང་ཡིན་པ་དེ་ནི་གྲོགས་པོ་ཡིན་ཏེ།དེ་བཞིན་དུ་བྱང་ཆུབ་སེམས་aདཔའ་རྣམས་ཀྱང་ལས་ལྔས་སེམས་ཅན་རྣམས་ལ་ཕན་འདོགས་པར་རིག་
1768.	པར་བྱའོ།།འཇིག་རྟེན་པའི་ཕུན་སུམ་ཚོགས་པ་ནི་བདེ་བ་སྟེ།དེས་བདེ་བ་ཉམས་སུ་མྱོང་བའི་ཕྱིར་རོ།།འཇིག་རྟེན་ལས་འདས་པ་ནི་ཕན་པ་སྟེ།ཀུན་ནས་ཉོན་མོངས་པའི་ནད་ཀྱི་གཉེན་པོའི་ཕྱིར་aརོ།།གང་དག་སེམས་ཅན་སྨིན་བྱ་ལ།།རྟག་ཏུ་བརྩོན་པ་དང་ལྡན་ཞིང་།།ཡང་དག་ངེས་པར་འབྱུང་བ་སྨྲ།།ལོག་པར་སྒྲུབ་པ་རྣམས་ལ་བཟོད།།ཕུན་སུམ་ཚོགས་པ་གཉིས་སྦྱིན་བྱེད།།དེ་ཡི་ཐབས་ལ་མཁས་པ་ནི།།ལས་ལྔ་དག་གིས་རྒྱལ་aསྲས་རྣམས།།སེམས་ཅན་བྲན་དང་འདྲ་བ་ཡིན།བྲན་ནི་ཇོ་བོ་ལ་ལས་ལྔས་ཡང་དག་པར་འཇུག་སྟེ།ལྡང་བ་ཕུན་སུམ་ཚོགས་པ་ཡིན།བྱ་
1769.	བ་རྣམས་ལ་མི་བསླུ་
1770.	བ་ཡིན།སྤྱོ་བ་དང་བརྡེག་པ་ལ་སོགས་པ་ལ་བཟོད་
1771.	པ་ཡིན།དགོས་པ་ཐམས་ཅད་བྱེད་པའི་ཕྱིར་གཟོ་
1772.	aཔ་ཡིན།མཁས་ཤིང་ཐབས་ཤེས་པ་ཡིན་ནོ།།བྱང་ཆུབ་སེམས་དཔའ་རྣམས་ཀྱི་ལས་ལྔ་པོ་འདི་དག་ཀྱང་དེ་དང་ཆོས་མཐུན་པར་རིག་པར་བྱ་སྟེ།ཕུན་སུམ་ཚོགས་པ་གཉིས་ནི་འཇིག་རྟེན་
1773.	དང་འཇིག་རྟེན་ལས་འདས་པ་ཡིན་པར་རིག་པར་བྱའོ།།གང་དག་མི་སྐྱེའི་ཆོས་ལ་ནི།།aབཟོད་པ་ཐོབ་པར་འདོད་པ་དང་།།ཐེག་པ་ཐམས་ཅད་སྟོན་པ་དང་།།རྣལ་འབྱོར་གྲུབ་པར་སྦྱོར་བ་དང་།།བཞིན་མཛེས་ལན་དུ་ཕན་འདོགས་དང་།།རྣམ་པར་སྨིན་ལ་མི་ལྟ་བ།།ལས་ལྔ་དག་གིས་རྒྱལ་སྲས་རྣམས།།སེམས་ཅན་སློབ་དཔོན་འདྲ་བ་ཡིན།།སློབ་དཔོན་ནི་སློབ་མ་རྣམས་aལ་ལས་རྣམ་པ་ལྔས་ཕན་འདོགས་པར་འགྱུར་ཏེ།བདག་ཉིད་ལེགས་པར་བསླབ་
1774.	པ་ཡིན།ཐམས་ཅད་སློབ་པ་ཡིན།མྱུར་དུ་སློབ་པ་ཡིན།བཞིན་མཛེས་ཤིང་ངེས་པའི་རང་བཞིན་ཅན་ཡིན
1775.	།།སེམས་ལ་ཟང་ཟིང་མེད་པ་ཡིན་ནོ།།བྱང་ཆུབ་སེམས་དཔའ་རྣམས་ཀྱི་ལས་ལྔ་aཔོ་འདི་དག་ཀྱང་དེ་དང་ཆོས་མཐུན་པར་རིག་པར་བྱའོ།།སེམས་ཅན་དོན་ལ་ཤིན་ཏུ་བརྩོན།།ཚོགས་རྣམས་རྫོགས་པར་བྱེད་པ་དང་།།ཚོགས་བསགས་མྱུར་དུ་གྲོལ་བར་བྱེད།།མི་མཐུན་ཕྱོགས་ནི་སྤོང་བྱེད་ཅིང་།།འཇིག་རྟེན་འཇིག་རྟེན་མ་ཡིན་པའི།།ཕུན་སུམ་སྣ་ཚོགས་aལ་སྦྱར་བ།།ལས་ལྔ་དག་གིས་རྒྱལ་སྲས་རྣམས།།སེམས་ཅན་མཁན་པོ་འདྲ་བ་ཡིན།།མཁན་པོ་ནི་ལྷན་ཅིག་གནས་པ་རྣམས་ལ་ལས་རྣམ་པ་ལྔས་ཕན་འདོགས་པ་ཡིན་ཏེ།རབ་ཏུ་འབྱིན་པར་བྱེད།།བསྙེན་པར་རྫོགས་པར་བྱེད།།ཉེས་པ་ཡོངས་སུ་སྤངས་པ་
1776.	ལ་རྗེས་སུ་སྟོན་པར་aབྱེད།ཟང་ཟིང་དང་།ཆོས་ཀྱིས་
1777.	ཡོངས་སུ་སྡུད་པར་བྱེད་དོ།།བྱང་ཆུབ་སེམས་དཔལ་རྣམས་ཀྱི་ལས་ལྔ་པོ་འདི་དག་ཀྱང་དེ་དང་ཆོས་མཐུན་པར་རིག་པར་བྱའོ།།ལན་དུ་ཕན་འདོགས་པའི་
1778.	རྣམ་པར་དབྱེ་བའི་ཚིགས་སུ་བཅད་པ་གཉིས་ཏེ།ལོངས་སྤྱོད་རྣམས་ལ་མ་ཆགས་
1779.	དང་།།ཚུལ་aཁྲིམས་ཉམས་པ་མེད་པ་དང་།།བྱས་པ་གཟོ་དང་ལྡན་པ་དང་།།སྒྲུབ་པ་ལ་ཡང་སྦྱོར་བའི་ཕྱིར།།ཕ་རོལ་ཕྱིན་པ་དྲུག་པོ་ལ།།དེ་ལྟར་འཇུག་པའི་ལུས་ཅན་དག།བྱང་ཆུབ་སེམས་དཔའ་རྣམས་ལ་ནི།།དེ་བཞིན་ལན་དུ་ཕན་འདོགས་ཡིན།།དེ་བཞིན་ཞེས་བྱ་བ་ནི་ཇི་ལྟར་བྱང་aཆུབ་སེམས་དཔའ་རྣམས་དེ་དག་ལ་ཕན་འདོགས་པ་བཞིན་དུའོ།།དེ་ལ་ལོངས་སྤྱོད་རྣམས་ལ་མ་ཆགས་པས་ནི་སྦྱིན་པ་ལ་འཇུག་གོ།།ཚུལ་ཁྲིམས་ཉམས་པ་མེད་པས་ནི་ཚུལ་ཁྲིམས་ལའོ།།ཕན་འདོགས་པའི་བྱང་ཆུབ་སེམས་དཔའ་ལ་དྲིན་ཆགས་པའི་སྒོ་ནས་བྱས་པ་གཟོ་aབ་དང་ལྡན་པས་ནི་བཟོད་པ་ལ་སྟེ།དེ་དག་ནི་བཟོད་པ་ལ་དགའ་བས་སོ།།སྒྲུབ་པ་ལ་སྦྱོར་བས་ནི།བརྩོན་འགྲུས་དང་བསམ་གཏན་དང་།ཤེས་རབ་དག་ལ་སྟེ།གང་གིས་དང་གང་དུ་བསྒྲུབ་
1780.	པའི་ཕྱིར་རོ།།སྨོན་པ་རྣམ་པར་དབྱེ་བའི་ཚིགས་སུ་བཅད་པ།རྟག་ཏུ་འཕེལ་དང་aཉམས་པ་དང་།།སེམས་ཅན་རབ་ཏུ་སྨིན་པ་དང་།།ས་ལ་ཁྱད་པར་འགྲོ་བ་དང་།།བླ་ན་མེད་པའི་བྱང་ཆུབ་འདོད།།བྱང་ཆུབ་སེམས་དཔའ་རྣམས་ནི་རྟག་ཏུ་ཕ་རོལ་ཏུ་ཕྱིན་པ་འཕེལ་བ་དང་།དེའི་མི་མཐུན་པའི་ཕྱོགས་ཉམས་པ་དང་།སེམས་ཅན་ཡོངས་སུ་སྨིན་པ་དང་།ས་ལ་ཁྱད་aཔར་དུ་འགྲོ་བ་དང་།བླ་ན་མེད་པ་ཡང་དག་པར་རྫོགས་པའི་བྱང་ཆུབ་སྟེ་གནས་ལྔ་འདོད་དོ།།སྦྱོར་བ་ཆུད་མི་ཟ་བ་ཉིད་རྣམ་པར་དབྱེ་བའི་ཚིགས་སུ་བཅད་པ།འཇིགས་སྤངས་ཡང་དག་བསྐྱེད་པ་དང་།།ཐེ་ཚོམ་དག་ནི་གཅོད་པ་དང་།།སྒྲུབ་པ་ཡི་ནི་གདམས་ངག་ལ།།རྒྱལ་སྲས་རྟག་ཏུ་aཆུད་མི་ཟ།།བྱང་ཆུབ་སེམས་དཔའ་རྣམས་ཀྱི་སྦྱོར་བ་ནི།སེམས་ཅན་གྱི་དོན་རྣམ་པ་བཞི་པོ་ཆོས་ཟབ་ཅིང་རྒྱ་ཆེ་བ་ལ་སྐྲག་པ་སྤང་བ་དང་།བྱང་ཆུབ་ཀྱི་སེམས་ཡང་དག་པར་བསྐྱེད་པ་དང་།བྱང་ཆུབ་ཀྱི་སེམས་བསྐྱེད་པ་རྣམས་ཀྱི་ཐེ་ཚོམ་གཅོད་པ་དང་།ཕ་རོལ་ཏུ་ཕྱིན་པ་བསྒྲུབ་
1781.	པའི་aགདམས་ངག་ལ་ཆུད་མི་ཟ་བ་ཡིན་པར་རིག་པར་བྱའོ།།ཡང་དག་པར་སྦྱོར་བ་ཉིད་རྣམ་པར་དབྱེ་བའི་
1782.	ཚིགས་སུ་བཅད་པ་གཉིས་ཏེ།རེ་བ་མེད་པའི་སྦྱིན་པ་དང་།།ཡང་སྲིད་མི་འདོད་ཚུལ་ཁྲིམས་དང་།།ཐམས་ཅད་ལ་ནི་བཟོད་པ་དང་།།ཡོན་ཏན་ཀུན་འབྱུང་aབརྩོན་འགྲུས་དང་།།དེ་བཞིན་བསམ་གཏན་གཟུགས་མེད་ཡིན
1783.	།།ཤེས་རབ་ཐབས་དང་ལྡན་པ་ནི།།ཕ་རོལ་ཕྱིན་པ་དྲུག་པོ་ལ།།བརྟན་པ་རྣམས་ཀྱི་ཡང་དག་སྦྱོར།།ཇི་སྐད་
1784.	དུ་དཀོན་མཆོག་བརྩེགས་པ་ལས།རྣམ་པར་སྨིན་པ་ལ་རེ་བ་མེད་པའི་སྦྱིན་པ་དང་ཞེས་བྱ་བ་ལ་སོགས་aཔ་རྒྱས་པར་འབྱུང་བ་ལྟ་བུའོ།།ཡོངས་སུ་ཉམས་པ་དང་ཁྱད་པར་དུ་འགྱུར་བའི་སྐལ་པ་ཅན་གྱི་ཆོས་རྣམ་པར་དབྱེ་བའི་ཚིགས་སུ་བཅད་པ་གཉིས་ཏེ།ལོངས་སྤྱོད་ཆགས་དང་ཉམས་བཅས་དང་།།ང་རྒྱལ་ཉིད་དང་བསོད་ཉམས་དང་།།རོ་མྱང་བ་དང་རྣམ་རྟོག་
1785.	ནི།།བརྟན་པ་རྣམས་ཀྱི་
1786.	aཉམས་པའི་རྒྱུ།།དེ་དག་གཉེན་པོ་ལ་གནས་པའི།།བྱང་ཆུབ་སེམས་དཔའ་རྣམས་ཀྱི་
1787.	ནི།།དེ་ལས་བཟློག་ཕྱིར་ཁྱད་པར་གྱི།།སྐལ་
1788.	ཅན་ཆོས་སུ་ཤེས་པར་བྱ།།ཕ་རོལ་ཏུ་ཕྱིན་པ་དྲུག་གི་མི་མཐུན་པའི་ཕྱོགས་ནི་ཉམས་པའི་སྐལ་བ་ཅན་ཡིན་ལ།དེ་དག་གི་གཉེན་པོ་ནི།ཁྱད་aཔར་དུ་འགྱུར་བའི་སྐལ་བ་
1789.	ཅན་ཡིན་པར་རིག་པར་བྱའོ།།བཅོས་མ་དང་ཡང་དག་པའི་ཡོན་ཏན་རྣམ་པར་དབྱེ་བའི་ཚིགས་སུ་བཅད་
1790.	པ་གཉིས་ཏེ།གཅིག་ནི་རྩ་བ་དྲུག་པ་ཡིན་ནོ།།སྤྲུལ་པ་དང་ནི་ཚུལ་འཆོས་
1791.	དང་།།བཞིན་མཛེས་པ་ནི་སྟོན་པ་དང་།།དེ་བཞིན་འཕྲལ་ལ་འཇུག་པ་དང་།།aལུས་དང་ངག་ནི་ཞི་བ་དང་།།དེ་བཞིན་སྨྲ་མཁས་ཕུན་སུམ་ཚོགས།།དེ་དག་སྒྲུབ་དང་བྲལ་བ་ནི།།བྱང་ཆུབ་སེམས་དཔའ་རྣམས་དག་གི།ཡང་དག་མིན་པ་ཉིད་དུ་བཤད།།བཟློག་པར་རབ་ཏུ་སྦྱོར་རྣམས་ཀྱི།།དེ་དག་ཡང་དག་ཉིད་དུ་བཤད།།བྱང་ཆུབ་སེམས་དཔའ་aརྣམས་ཀྱི་
1792.	ཡོན་ཏན་སྤྲུལ་པ་ལ་སོགས་པ་དྲུག་ནི་ཕ་རོལ་ཏུ་ཕྱིན་པ་དྲུག་གི་བཅོས་མ་ཡིན་པར་རིག་པར་བྱའོ།།ལྷག་མ་ནི་དོན་གོ་བར་ཟད་དོ།།འདུལ་བ་རྣམ་པར་དབྱེ་བའི་ཚིགས་སུ་བཅད་པ།བློ་ལྡན་དེ་དག་ས་ཀུན་ཏུ།།སྦྱིན་ལ་སོགས་པ་ཉེར་བསྒྲུབས་པས།།སེམས་aཅན་རྣམས་ཀྱི་མི་མཐུན་ཕྱོགས།།རྣམ་པ་དྲུག་ནི་འདུལ་བར་བྱེད།།ཕ་རོལ་ཏུ་ཕྱིན་པ་དྲུག་གི་མི་མཐུན་པའི་ཕྱོགས་ནི་རྣམ་པ་དྲུག་སྟེ།སེར་སྣ་དང་།འཆལ་བའི་ཚུལ་ཁྲིམས་དང་།ཁོང་
1793.	ཁྲོ་བ་དང་།ལེ་ལོ་དང་།རྣམ་པར་གཡེང་བ་དང་།འཆལ་བའི་ཤེས་རབ་དག་དང་།གོ་aརིམས་བཞིན་ནོ།།ལྷག་མ་ནི་དོན་གོ་བར་ཟད་དོ།།ལུང་བསྟན་པ་རྣམ་པར་དབྱེ་བའི་ཚིགས་སུ་བཅད་པ་གསུམ་སྟེ།གང་ཟག་དུས་ཀྱི་བྱེ་བྲག་གིས།།བློ་ལྡན་ལུང་བསྟན་རྣམ་པ་གཉིས།།བྱང་ཆུབ་དང་ནི་ལུང་སྟོན་པ།།གཞན་ཡང་ཆེན་པོར་བརྗོད་པ་ནི།།མི་སྐྱེ་བཟོད་པ་ཐོབ་aཔ་ཡིས།།ང་རྒྱལ་རྩོལ་བ་སྤངས་པ་དང་།།སངས་རྒྱས་རྒྱལ་སྲས་ཐམས་ཅད་དང་།།ངོ་བོ་གཅིག་ཏུ་གྱུར་པ་ལས།།ཡང་དེ་ཞིང་དང་མིང་དང་ནི།།དུས་དང་བསྐལ་བའི་མིང་དང་ནི།།འཁོར་དང་དམ་པའི་ཆོས་དག་ཀྱང་།།གནས་པའི་སྒོ་
1794.	ནས་དེར་འདོད་དོ།།དེ་ལ་གང་ཟག་གི་བྱེ་བྲག་aགིས་ལུང་སྟོན་པ་ནི།།གང་ཟག་རིགས་ལ་གནས་པ་སེམས་བསྐྱེད་པ་མངོན་སུམ་དང་།མངོན་སུམ་མ་ཡིན་པར་གནས་པ་ལ་ལུང་སྟོན་པའི་ཕྱིར་རོ།།དུས་ཀྱི་བྱེ་བྲག་གིས་ནི་དུས་དཔག་ཏུ་ཡོད་པ་དང་།།དཔག་ཏུ་མེད་པར་ལུང་སྟོན་པའི་ཕྱིར་རོ།།གཞན་ཡང་བྱང་ཆུབ་ཏུའམ།aའདི་དུས་ཆེ་གེ་མོ་ཞིག་ན་དེ་བཞིན་གཤེགས་པ་མཚན་འདི་ཞེས་བྱ་བས་ལུང་བསྟན་པས་
1795.	ལུང་སྟོན་པར་འགྱུར་རོ།།གཞན་ཡང་ས་བརྒྱད་པ་ལ་མི་སྐྱེ་བའི་ཆོས་ལ་བཟོད་པ་ཐོབ་པས་བདག་ནི་སངས་རྒྱས་སུ་འགྱུར་རོ་སྙམ་པའི་ང་རྒྱལ་སྤངས་པ་དང་།མཚན་མའི་རྩོལ་བ་ཐམས་ཅད་སྤངས་པ་aདང།དེ་དག་དང་བདག་གི་རྒྱུད་ཐ་
1796.	དད་པར་མ་མཐོང་བའི་སྒོ་ནས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་ལྷན་ཅིག་ངོ་བོ་གཅིག་པར་གྱུར་པ་ལས་ལུང་བསྟན་པ་གཞན་གང་ཡིན་པ་དེ་ནི་ཆེན་པོ་ཡིན་ནོ།།ཡང་ཞིང་ལ་སོགས་པས་ལུང་སྟོན་པ་ནི་དུས་འདི་ཙམ་ཞིག་ན་བསྐལ་པ་aའདི་ཞེས་བྱ་བ་ལ་སངས་རྒྱས་ཀྱི་ཞིང་འདི་ལྟ་བུ་ཞིག་ཏུ་སངས་རྒྱས་མཚན་འདི་ཞེས་བྱ་བར་འགྱུར་ཏེ།འདིའི་འཁོར་ནི་འདི་ལྟ་བུར་འགྱུར་རོ།།འདིའི་དམ་པའི་ཆོས་ནི་དུས་འདི་སྲིད་ཅིག་ཏུ་གནས་པར་འགྱུར་རོ་ཞེས་བྱ་བར་རོ།།ངེས་པར་འགྱུར་བའི་རྣམ་པར་དབྱེ་བའི་ཚིགས་སུ་བཅད་aཔ་རྩ་བ་དྲུག་པ་སྟེ།བློ་ལྡན་རྣམ་པ་ཐམས་ཅད་དུ།།ཕུན་ཚོགས་སྐྱེ་དང་མི་སྐྱོ་དང་།།རྟག་ཏུ་སྒོམ་པར་བྱེད་པ་དང་།།ཏིང་
1797.	འཛིན་ཉམས་པ་མེད་པ་དང་།།བྱ་བ་གྲུབ་
1798.	དང་ལྷུན་གྲུབ་པའི།།བཟོད་པ་འཐོབ་
1799.	ལ་ངེས་པར་འགྱུར།།ཕ་རོལ་ཏུ་ཕྱིན་པ་དྲུག་གི་དབང་དུ་བྱས་aནས་ངེས་པར་འགྱུར་བ་རྣམ་པ་འདི་དྲུག་བསྟན་ཏེ།ཕུན་སུམ་ཚོགས་པ་ལ་ངེས་པར་འགྱུར་བ་ནི་རྟག་ཏུ་ལོངས་སྤྱོད་ཕུན་སུམ་ཚོགས་པ་རྒྱ་ཆེན་པོ་འཐོབ་པའི་ཕྱིར་རོ།།སྐྱེ་བ་ལ་ངེས་པར་འགྱུར་བ་ནི་རྟག་ཏུ་ཇི་ལྟར་འདོད་པ་བཞིན་སྐྱེ་བ་ཡོངས་སུ་འཛིན་པའི་ཕྱིར་རོ།།མི་སྐྱོ་བ་ལ་ངེས་པར་འགྱུར་aབ་ནི།རྟག་ཏུ་འཁོར་བའི་སྡུག་བསྔལ་རྣམས་ཀྱིས་མི་སྐྱོ་བའི་ཕྱིར་རོ།།རྟག་ཏུ་སྒོམ་པ་ལ་ངེས་པར་འགྱུར་བ་ནི།།རྟག་ཏུ་སྒོམ་པ་རྒྱུན་མི་གཅོད་པའི་ཕྱིར་རོ།།ཏིང་ངེ་འཛིན་ཉམས་པ་མེད་པ་དང་།བྱ་བ་གྲུབ་
1800.	པ་ལ་ངེས་པར་འགྱུར་བ་ནི།རྟག་ཏུ་ཏིང་ངེ་འཛིན་ཡོངས་སུ་མི་ཉམས་པའི་ཕྱིར་aདང།སེམས་ཅན་གྱི་བྱ་བ་སྒྲུབ་པའི་ཕྱིར་རོ།།ལྷུན་གྱིས་གྲུབ་པར་མི་སྐྱེ་བའི་ཆོས་ལ་བཟོད་པ་ཐོབ་པར་ངེས་པར་འགྱུར་བ་ནི།རྟག་ཏུ་ལྷུན་གྱིས་གྲུབ་པར་རྣམ་པར་མི་རྟོག་པའི་ཡེ་ཤེས་ཀྱིས་གནས་པའི་ཕྱིར་རོ།།གདོན་མི་ཟ་བར་བྱ་
1801.	དགོས་པ་རྣམ་པར་དབྱེ་བའི་ཚིགས་སུ་བཅད་པ་རྩ་བ་དྲུག་aསྟེ།མཆོད་བསླབ་ཡང་དག་བླང་བ་དང་།།སྙིང་རྗེ་དགེ་བ་བསྒོམ་
1802.	པ་དང་།།དེ་བཞིན་དགོན་པར་བག་ཡོད་དང་།།ཐོས་དོན་ངོམས་མི་ཤེས་པ་ཉིད།།ས་རྣམས་ཀུན་ལ་བརྟན་པ་ཡི།།གདོན་མི་ཟ་བར་བྱ་བ་ཉིད།།གདོན་མི་ཟ་བར་བྱ་དགོས་པ་འདི་དྲུག་ནི།ཕ་རོལ་ཏུ་ཕྱིན་པ་དྲུག་གི་
1803.	དབང་aདུ་བྱས་པ་སྟེ།ཚིགས་སུ་བཅད་པའི་
1804.	དོན་ནི་གོ་བར་ཟད་དོ།།རྟག་ཏུ་བྱ་བ་རྣམ་པར་དབྱེ་བའི་ཚིགས་སུ་བཅད་པ་གཉིས་ཏེ།འདོད་པའི་ཉེས་དམིགས་ཤེས་པ་དང་།།འཁྲུལ་པ་དག་ལ་རྟོག་པ་དང་།།སྡུག་བསྔལ་དང་དུ་ལེན་ཉིད་དང་།།དགེ་བ་དག་ནི་སྒོམ་པ་དང་།།བདེ་ལ་
1805.	རོ་མྱང་མེད་ཉིད་དང་།།aམཚན་མ་རྣམ་པར་མི་རྟོག་པ།།ས་རྣམས་ཀུན་ལ་བརྟན་
1806.	པ་ཡི།།རྟག་ཏུ་བྱ་བ་དག་ཡིན་ནོ།།ཕ་རོལ་ཏུ་ཕྱིན་པ་དྲུག་ཡོངས་སུ་སྒྲུབ་པའི་ཕྱིར་རྟག་ཏུ་བྱ་བ་དྲུག་སྟེ།ཚིགས་སུ་བཅད་པ་དག་གི་དོན་ནི་གོ་བར་ཟད་དོ།།གཙོ་བོའི་དངོས་པོ་རྣམ་པར་དབྱེ་བའི་ཚིགས་སུ་བཅད་པ་རྩ་བ་དྲུག་པ་སྟེ།aཆོས་སྦྱིན་ཚུལ་ཁྲིམས་དག་པ་དང་།།མི་སྐྱེ་བཟོད་པ་ཐོབ་ཉིད་དང་།ཐེག་ཆེན་བརྩོན་འགྲུས་རྩོམ་པ་དང་།།མཐའ་ལ་སྙིང་རྗེ་ལྡན་གནས་དང་།།ཤེས་རབ་བློ་དང་ལྡན་རྣམས་ཀྱི།།ཕ་རོལ་ཕྱིན་པའི་
1807.	གཙོ་བོར་འདོད།།རྣམ་པ་འདི་དྲུག་ནི་ཕ་རོལ་ཏུ་ཕྱིན་པ་དྲུག་གི་གཙོ་བོ་ཡིན་ཏེ།དེ་
1808.	ལ་ཚུལ་aཁྲིམས་རྣམ་པར་དག་པ་ནི་འཕགས་པ་དགྱེས་པའི་ཚུལ་ཁྲིམས་སོ།།མཐའ་ལ་སྙིང་རྗེ་དང་ལྡན་པར་གནས་པ་ནི་བསམ་གཏན་བཞི་པ་སྙིང་རྗེ་ཚད་མེད་པ་དང་ལྡན་པ་སྟེ།ལྷག་མ་ནི་དོན་གོ་བར་ཟད་དོ།།གདགས་པ་རྣམ་པར་གཞག་པ་རྣམ་པར་དབྱེ་བའི་
1809.	ཚིགས་སུ་བཅད་
1810.	པ་བཞི་སྟེ།aམདོ་སོགས་རྣམ་པའི་བྱེ་བྲག་གིས།།རིག་པའི་གནས་ནི་རྣམ་གཞག་པ།།ས་རྣམས་ཀུན་ལ་བརྟགས་
1811.	པ་ཡི།།ཆོས་རྣམས་གཞག་པ་ཡིན་ཤེས་བྱ།།དེ་བཞིན་ཉིད་ནི་རྣམ་བདུན་ལ།།བརྟེན་ནས་བདེན་པ་རྣམ་པར་གཞག།རིགས་པ་ཐེག་པ་རྣམ་གཞག་པ།།རྣམ་པ་བཞི་དང་རྣམ་aགསུམ་ཉིད།།ཚུལ་བཞིན་ཡིད་ལ་བྱེད་པ་དང་།།ཡང་དག་ལྟ་བ་འབྲས་ལྡན་དང་།།ཚད་མས་རྣམ་འབྱེད་བསམ་མི་ཁྱབ།།རིགས་པ་བཞིར་
1812.	ནི་ཤེས་པར་བྱ།།བསམ་པ་དང་ནི་བཤད་ཉིད་དང་།།སྦྱོར་བ་དང་ནི་ཚོགས་དག་དང་།།འགྲུབ་པའི་རབ་ཏུ་དབྱེ་བ་ཡིས།།ཐེག་པ་རྣམ་པ་aགསུམ་དུ་འདོད།།ཆོས་དང་།།བདེན་པ་དང་།རིགས་པ་དང་།ཐེག་པ་གདགས་པ་རྣམ་པར་གཞག་པའི་དབྱེ་བས་གདགས་པ་རྣམ་པར་གཞག་པ་རྣམ་པ་བཞིའོ།།དེ་ལ་མདོའི་སྡེ་དང་དབྱངས་ཀྱིས་བསྙད་པའི་སྡེ་ལ་སོགས་པའི་རྣམ་པའི་བྱེ་བྲག་གིས་
1813.	རིག་པའི་གནས་ལྔ་རྣམ་པར་གཞག་aཔ་ནི།ཆོས་རྣམ་པར་གཞག་པ་ཡིན་པར་རིག་པར་བྱའོ།།དེ་ལས་གཞན་པའི་རིག་པའི་གནས་རྣམས་ནི་དེའི་ཁོངས་སུ་འདུས་པ་ཁོ་ན་སྟེ།ཐེག་པ་ཆེན་པོ་ལས་བྱང་ཆུབ་སེམས་དཔའ་རྣམས་ལ་བཤད་དོ།།དེ་བཞིན་ཉིད་རྣམ་པ་བདུན་པོ་འཇུག་པའི་དེ་བཞིན་ཉིད་དང་།མཚན་aཉིད་ཀྱི་དེ་བཞིན་ཉིད་དང་།རྣམ་པར་རིག་པའི་དེ་བཞིན་ཉིད་དང་།གནས་པའི་དེ་བཞིན་ཉིད་དང་།ལོག་པར་སྒྲུབ་པའི་དེ་བཞིན་ཉིད་དང་།རྣམ་པར་དག་པའི་དེ་བཞིན་ཉིད་
1814.	དང་།ཡང་དག་པའི་སྒྲུབ་པའི་
1815.	དེ་བཞིན་ཉིད་ལ་བརྟེན་ནས་བདེན་པ་རྣམ་པར་གཞག་པ་ཡིན་ནོ།།རིགས་aཔ་གདགས་པ་རྣམ་པར་གཞག་པར་ནི་རྣམ་པ་བཞི་སྟེ།ལྟོས་པའི་རིགས་པ་དང་།བྱ་བ་བྱེད་པའི་རིགས་པ་དང་།འཐད་པ་སྒྲུབ་པའི་རིགས་པ་དང་།ཆོས་ཉིད་ཀྱི་རིགས་པའོ།།ཐེག་པ་གདགས་པ་རྣམ་པར་གཞག་པ་ནི་རྣམ་པ་གསུམ་སྟེ།ཉན་ཐོས་ཀྱི་aཐེག་པ་དང་།རང་སངས་རྒྱས་ཀྱི་ཐེག་པ་དང་།ཐེག་པ་ཆེན་པོའོ།།དེ་ལ་ལྟོས་པའི་རིགས་པ་ནི།ཐེག་པ་གསུམ་ཅར་ལ་ཚུལ་བཞིན་ཡིད་ལ་བྱེད་པ་སྟེ།དེ་ལ་ལྟོས་ནས་རྐྱེན་དེས་འཇིག་རྟེན་ལས་འདས་པའི་ཡང་དག་པའི་ལྟ་བ་སྐྱེ་བའི་ཕྱིར་རོ།།བྱ་བ་བྱེད་པའི་རིགས་པ་ནི།ཡང་དག་པའི་aལྟ་བ་འབྲས་བུ་དང་བཅས་པའོ།།འཐད་པ་སྒྲུབ་པའི་རིགས་པ་ནི།མངོན་སུམ་ལ་སོགས་པའི་ཚད་མས་ཡོངས་སུ་རྟོག་པའོ།།ཆོས་ཉིད་ཀྱི་རིགས་པ་ནི་བསམ་གྱིས་མི་ཁྱབ་པའི་གནས་ཏེ།ཆོས་ཉིད་ནི་གྲུབ་པ་ཡིན་པས་གདོད་ཅིའི་ཕྱིར་ཚུལ་བཞིན་ཡིད་ལ་བྱེད་པ་ལས་ཡང་དག་aཔའི་ལྟ་བར་འགྱུར་ཞེའམ།།དེ་ལས་འབྲས་བུ་ཉོན་མོངས་པ་སྤོང་བར་འགྱུར་ཞེས་བྱ་བ་དེ་ལྟ་བུ་ལ་སོགས་པ་བསམ་པར་བྱ་བ་ནི་མ་ཡིན་ནོ།།ཐེག་པ་གསུམ་རྣམ་པར་གཞག་པ་ནི་བསམ་པ་དང་།བཤད་པ་དང་།སྦྱོར་བ་དང་།ཚོགས་དང་།ཡང་དག་པར་འགྲུབ་པ་དང་།རྣམ་པ་ལྔའི་aསྒོ་ནས་རིག་པར་བྱ་སྟེ།བསམ་པ་དང་།བཤད་པ་དང་།སྦྱོར་བ་དང་།ཚོགས་དང་།ཡང་དག་པར་
1816.	འགྲུབ་པ་དམན་པ་རྣམས་ནི་ཉན་ཐོས་ཀྱི་ཐེག་པའོ།།འབྲིང་རྣམས་ནི་རང་སངས་རྒྱས་ཀྱི་ཐེག་པའོ།།མཆོག་རྣམས་ནི་ཐེག་པ་ཆེན་པོ་སྟེ།བསམ་པ་ཇི་ལྟ་བ་དང་།འདོད་པ་ཇི་ལྟ་aབར་ཆོས་བཤད་པ་ཡིན་ནོ།།ཆོས་བཤད་པ་ཇི་ལྟ་བར་དེ་ལ་སྦྱོར་རོ།།སྦྱོར་བ་ཇི་ལྟ་བར་ཚོགས་སྩོགས་སོ།།ཚོགས་ཇི་ལྟ་བར་བྱང་ཆུབ་ཡང་དག་པར་འགྲུབ་པོ།།ཡོངས་སུ་ཚོལ་བའི་རྣམ་པར་དབྱེ་བའི་ཚིགས་སུ་བཅད་པ།མིང་དང་དངོས་དག་ཕན་ཚུན་དུ།།གློ་
1817.	བུར་བ་ནི་ཉིད་
1818.	དུ་aབཙལ།།འདོགས་པ་རྣམ་པ་གཉིས་པོ་འདིར།།དེ་ཙམ་ཉིད་དུ་ཚོལ་བའོ།།ཆོས་རྣམས་ལ་ཡོངས་སུ་ཚོལ་བ་ནི་རྣམ་པ་བཞི་སྟེ།མིང་ཡོངས་སུ་ཚོལ་བ་དང་།།དངོས་པོ་ཡོངས་སུ་ཚོལ་བ་དང་།།ངོ་བོ་ཉིད་གདགས་པ་ཡོངས་སུ་ཚོལ་བ་དང་།ཁྱད་པར་གདགས་aཔ་ཡོངས་སུ་ཚོལ་བའོ།།དེ་ལ་དངོས་པོ་ལ་མིང་གློ་བུར་བ་ཉིད་དུ་ཡོངས་སུ་ཚོལ་བ་ནི་མིང་ཡོངས་སུ་ཚོལ་བ་ཡིན་པར་རིག་པར་བྱའོ།།མིང་ལ་དངོས་པོ་གློ་བུར་བ་ཉིད་དུ་ཡོངས་སུ་ཚོལ་བ་ནི་དངོས་པོ་ཡོངས་སུ་ཚོལ་བ་ཡིན་པར་རིག་པར་བྱའོ།།དེ་གཉིས་འབྲེལ་བ་ལ་ངོ་བོ་ཉིད་དང་ཁྱད་aཔར་འདོགས་པ་དག་གདགས་པ་
1819.	ཙམ་དུ་ཡོངས་སུ་ཚོལ་བ་ནི།ངོ་བོ་ཉིད་དང་ཁྱད་པར་འདོགས་པ་ཡོངས་སུ་ཚོལ་བ་ཡིན་པར་རིག་པར་བྱའོ།།ཡང་དག་པ་ཇི་ལྟ་བ་བཞིན་ཡོངས་སུ་ཤེས་པ་རྣམ་པར་དབྱེ་བའི་ཚིགས་སུ་བཅད་པ་བརྒྱད་དེ།ཐམས་ཅད་དམིགས་སུ་མེད་པའི་ཕྱིར།།ཡང་དག་aཡེ་ཤེས་རྣམ་པ་བཞི།།ས་རྣམས་ཀུན་ལ་བརྟན་
1820.	པ་ཡི།།དོན་ཀུན་གྲུབ་པར་བྱེད་པར་འགྱུར།།ཆོས་རྣམས་ཡང་དག་པ་ཇི་ལྟ་བ་བཞིན་དུ་
1821.	ཤེས་པ་ནི་རྣམ་པ་བཞི་སྟེ།མིང་ཡོངས་སུ་ཚོལ་བ་དང་ལྡན་པ་སྟེ།དངོས་པོ་ཡོངས་སུ་ཚོལ་བ་དང་ལྡན་པ་དང་།ངོ་བོ་ཉིད་དང་ཁྱད་པར་དུ་
1822.	འདོགས་aཔ་ཡོངས་སུ་ཚོལ་བ་དང་ལྡན་པའོ།།དེ་ཡང་མིང་ལ་སོགས་པ་འདི་དག་ཐམས་ཅད་མི་དམིགས་པ་ལས་རིག་པར་བྱ་སྟེ།ཕྱེད་འོག་མས་ནི་ཡང་དག་པ་ཇི་ལྟ་བ་བཞིན་ཡོངས་སུ་ཤེས་པ་ནི་ཆེ་བའི་བདག་ཉིད་དང་
1823.	ལས་ཀྱིས་སྟོན་ཏོ།།འཆིང་བ་ཡི་ནི་རྟེན་དག་དང་།།ལོངས་སྤྱོད་ས་བོན་རྒྱུ་མཚན་འདིར།།aསེམས་དང་སེམས་ལས་བྱུང་བ་རྣམས།།རྟེན་བཅས་ས་བོན་བཅས་ཏེ་བཅིངས།།དེ་ལ་རྟེན་གྱི་རྒྱུ་མཚན་ནི་སྣོད་ཀྱི་འཇིག་རྟེན་ནོ།།ལོངས་སྤྱོད་ཀྱི་རྒྱུ་མཚན་ནི་གཟུགས་ལ་སོགས་པ་ཡུལ་ལྔའོ།།ས་བོན་གྱི་རྒྱུ་མཚན་ནི།དེ་དག་གི་ས་བོན་ཀུན་གཞི་རྣམ་པར་ཤེས་པ་གང་ཡིན་པ་aསྟེ།རྒྱུ་མཚན་རྣམ་པ་གསུམ་པོ་འདིར་སེམས་དང་སེམས་ལས་བྱུང་བ་རྟེན་དང་བཅས་པ་རྣམས་དང་།དེ་དག་གི་ས་བོན་ཀུན་གཞི་རྣམ་པར་ཤེས་པ་གང་ཡིན་པ་ཡང་བཅིངས་སོ།།རྟེན་ནི་མིག་ལ་སོགས་པ་ཡིན་པར་རིག་པར་བྱའོ།།མདུན་བཞག་མཚན་མ་གང་ཡིན་དང་།བདག་aཉིད་འདུག་པ་གང་ཡིན་པ།།ཐམས་ཅད་རྣམ་འཇིག་བློ་ལྡན་གྱིས།།བྱང་ཆུབ་མཆོག་ནི་ཐོབ་པར་འགྱུར།།དེ་ལྟར་མི་རྟོག་པ་རིམ་པ་དེ་ལྟ་བུས་ཞེས་བརྗོད་པར་བྱ་སྟེ།དེ་ལ་མདུན་དུ་བཞག་པའི་མཚན་མ་ནི།ཐོས་པ་དང་བསམ་
1824.	པ་དང་བསྒོམ་
1825.	པའི་སྦྱོར་བས་དམིགས་པར་བྱས་པའི་aཀུན་བརྟགས་པ་གང་ཡིན་པའོ།།བདག་ཉིད་འདུག་པ་ནི་རང་བཞིན་གྱིས་དམིགས་པར་འགྱུར་གྱི།འབད་པས་ཀུན་བརྟགས་པ་མ་ཡིན་པ་གང་ཡིན་པའོ།།དེ་རྣམ་པར་འཇིག་པ་ནི་འབྲལ་བ་སྟེ།དམིགས་པ་མེད་པའི་ངོ་བོའོ།།དེའི་ཐབས་ནི་མཚན་མའི་aགཉེན་པོ་རྣམ་པར་མི་རྟོག་
1826.	པའོ།།དེ་གཉི་ག་ཡང་རིམ་གྱིས་འབྱུང་སྟེ།སྔར་ནི་གཞག་པ་ལའོ།།ཕྱིས་ནི་བདག་ཉིད་འདུག་པ་ལའོ
1827.	།།དེ་ལ་ཕྱིན་ཅི་ལོག་བཞི་དང་ལྡན་པའི་གང་ཟག་གི་མཚན་མ་རྣམ་པར་འཇིག་པའི་རྣལ་འབྱོར་པས་ནི་ཉན་ཐོས་ཀྱི་བྱང་ཆུབ་བམ།རང་སངས་རྒྱས་ཀྱི་aབྱང་ཆུབ་འཐོབ་པོ།།ཆོས་ཐམས་ཅད་ཀྱི་མཚན་མ་རྣམ་པར་འཇིག་པས་ནི་བྱང་ཆུབ་ཆེན་པོ་འཐོབ་སྟེ།འདིས་ནི་ཡང་དག་པ་ཇི་ལྟ་བ་བཞིན་ཡོངས་སུ་ཤེས་པས་འཆིང་བ་ཇི་ལྟར་ཡོངས་སུ་ཤེས་ན་ཐར་པར་འགྱུར་བ་དེ་བསྟན་ཏོ།།དེ་བཞིན་ཉིད་དམིགས་ཤེས་པ་དང་།གཉིས་སུ་aའཛིན་པ་རྣམ་སྤངས་དང་།།གནས་ངན་ལེན་ལུས་མངོན་སུམ་པ།།བློ་ལྡན་དེ་ཟད་བྱེད་པར་འདོད།།འདིས་ནི་ངོ་བོ་ཉིད་གསུམ་ཇི་ལྟར་ཡོངས་སུ་ཤེས་པས་གཞན་གྱི་དབང་གི་ངོ་བོ་ཉིད་ཟད་པར་འགྱུར་བ་དེ་ཡོངས་སུ་བསྟན་ཏེ།།དེ་བཞིན་ཉིད་ལ་དམིགས་པ་ཉིད་ཀྱིས་ཡོངས་སུ་གྲུབ་པའི་ངོ་བོ་aཉིད་ཡོངས་སུ་ཤེས་པ་དང་།གཉིས་སུ་འཛིན་པ་རྣམ་པར་སྤངས་པ་ཉིད་ཀྱིས་ཀུན་བརྟགས་པ་དང་།གནས་ངན་ལེན་གྱི་ལུས་མངོན་སུམ་པ་ཉིད་ཀྱིས་གཞན་གྱི་དབང་ཡོངས་སུ་ཤེས་པས་གནས་ངན་ལེན་གྱི་ལུས་ཀུན་གཞི་རྣམ་པར་ཤེས་པ་གཞན་གྱི་དབང་དེ་ཉིད་ཟད་
1828.	པར་འགྱུར་རོ།།དེ་ཟད་aཔར་བྱེད་པ་ནི་དེ་ཟད་པའི་ཆེད་དུའོ།།དེ་བཞིན་ཉིད་དམིགས་ཡེ་ཤེས་ནི།།རྣམ་པ་ཐ་དད་མེད་བསྒོམས་ཤིང་།།ཡོད་དང་མེད་དོན་མངོན་སུམ་པ།།རྣམ་རྟོག་དབང་འབྱོར་ཉིད་ཅེས་བྱ།།རྣམ་པ་ཐ་དད་པ་མེད་པ་བསྒོམ་
1829.	པ་ནི་མཚན་མ་དང་དེ་བཞིན་ཉིད་ངག་ཐ་མི་དད་པ་ཉིད་དུ་མཐོང་བའི་ཕྱིར་རོ།།འདིས་ནི་aཉན་ཐོས་ཀྱི་མཚན་མ་མེད་པ་ལས་བྱང་ཆུབ་སེམས་དཔའི་མཚན་མ་མེད་པ་ཁྱད་
1830.	ཞུགས་པར་ཡོངས་སུ་བསྟན་ཏེ།།དེ་དག་ནི་མཚན་མ་དང་མཚན་མ་མེད་པ་དག་ཐ་དད་པ་ཉིད་དུ་མཐོང་བས་མཚན་མ་ཐམས་ཅད་ཡིད་ལ་མི་བྱེད་པ་དང་།མཚན་མ་མེད་པའི་དབྱིངས་ཡིད་ལ་བྱེད་པའི་སྒོ་ནས་མཚན་མ་aམེད་པ་ལ་སྙོམས་པར་འཇུག་གོ།།བྱང་ཆུབ་སེམས་དཔའ་རྣམས་ནི་དེ་བཞིན་ཉིད་ལས་
1831.	མ་གཏོགས་པའི་མཚན་མ་མ་མཐོང་བས་མཚན་མ་ཉིད་མཚན་མ་
1832.	མེད་པར་མཐོང་སྟེ།དེའི་ཕྱིར་དེ་དག་གི་ཡེ་ཤེས་དེ་ནི་རྣམ་པ་ཐ་དད་པ་མེད་པར་བསྒོམ་
1833.	པ་ཡིན་ནོ།།ཡོད་པའི་དོན་དེ་བཞིན་ཉིད་དང་མེད་པའི་དོན་aམཚན་མ་
1834.	མངོན་སུམ་པ་སྟེ་རྣམ་པར་རྟོག་པ་ཇི་ལྟ་བ་བཞིན་དོན་ཐམས་ཅད་གྲུབ་པའི་སྒོ་ནས་རྣམ་པར་རྟོག་པ་ལ་དབང་འབྱོར་པ་ཉིད་ཐོབ་པའི་ཕྱིར།རྣམ་པར་རྟོག་པ་ལ་དབང་འབྱོར་པ་ཉིད་ཅེས་བྱའོ།།བྱིས་པ་ཡང་དག་ཉིད་བསྒྲིབས་ནས།ཡང་དག་མ་ཡིན་ཀུན་ཏུ་སྣང་།།བྱང་ཆུབ་སེམས་དཔའ་aདེ་བསལ་
1835.	ནས།།ཡང་དག་ཉིད་ནི་ཀུན་ཏུ་སྣང་།།འདིས་ནི་ཇི་ལྟར་བྱིས་པ་རྣམས་ལ་རང་གི་ངག་གིས་ཡང་དག་པ་མ་ཡིན་པ་མཚན་མ་ཁོ་ན་སྣང་གི།ཡང་དག་པ་ཇི་བཞིན་ཉིད་ནི་མ་ཡིན་པ་དང་།དེ་བཞིན་དུ་བྱང་ཆུབ་སེམས་དཔའ་རྣམས་ལ་རང་གི་ངག་གིས་ཡང་དག་པ་ཁོ་ན་སྣང་གི།ཡང་aདག་པ་མ་ཡིན་པ་ནི་མ་ཡིན་ནོ་ཞེས་བྱ་བར་ཉེ་བར་བསྟན་ཏོ།།དོན་མེད་པ་དང་དོན་ཡོད་དག།མི་སྣང་སྣང་བ་ཉིད་ཤེས་བྱ།།དེ་ནི་གནས་གཞན་གྱུར་པ་སྟེ།འདོད་དགུར་སྤྱོད་ཕྱིར་ཐར་པ་ཡིན།།དོན་མེད་པ་མཚན་མ་མི་སྣང་བ་ཉིད་དང་།དོན་ཡོད་པ་དེ་བཞིན་ཉིད་སྣང་བ་ཉིད་ནི་གནས་གཞན་དུ་གྱུར་པ་ཡིན་aཔར་རིག་པར་བྱ་སྟེ།དེ་
1836.	དེ་དག་མི་སྣང་བ་ཉིད་དང་སྣང་བ་ཡིན་ནོ།།དེ་ཉིད་ཐར་པ་ཡིན་པར་ཡང་རིག་པར་བྱའོ།།ཅིའི་ཕྱིར་ཞེ་ན།འདོད་དགུར་སྤྱོད་པའི་ཕྱིར་ཏེ།དེའི་ཚེ་རང་དབང་དུ་འགྱུར་ཞིང་རང་བཞིན་གྱིས་མཚན་མ་ཀུན་ཏུ་མི་སྤྱོད་པའི་ཕྱིར་རང་གི་སེམས་ལ་དབང་སྒྱུར་
1837.	བར་འགྱུར་རོ།།aདོན་ཆེན་རྣམ་པ་ཐམས་ཅད་དུ།།གཞན་དང་གཞན་རིགས་མཐུན་སྣང་བ།།བར་ཆད་བྱེད་ཡིན་དེ་ལྟ་བས།།ཡོངས་ཤེས་བྱས་ནས་དེ་སྤང་ངོ༌།།འདི་ནི་ཞིང་ཡོངས་སུ་སྦྱོང་བའི་ཐབས་ཡང་དག་པ་ཇི་ལྟ་བ་བཞིན་ཡོངས་སུ་ཤེས་པ་ཡིན་ནོ།།དོན་ཆེན་པོ་ནི་སྣོད་ཀྱི་འཇིག་རྟེན་ཏེ།།གཞན་དང་གཞན་aའབྱུང་བ་ན་དེ་ཉིད་འདི་ཡིན་ནོ་ཞེས་བྱ་བར་རིགས་མཐུན་པར་སྣང་ངོ༌།།དེ་ནི་དེ་ལྟར་སྣང་བས་སངས་རྒྱས་ཀྱི་ཞིང་ཡོངས་སུ་དག་པར་བྱ་བ་ལ་བར་ཆད་བྱེད་པར་འགྱུར་ཏེ།།དེ་ལྟ་བས་ན་བར་ཆད་བྱེད་པར་ཡོངས་སུ་ཤེས་པར་བྱས་ནས་དེ་ལྟར་སྣང་བ་དེ་སྤང་བར་བྱའོ།།དཔག་ཏུ་མེད་པ་རྣམ་པར་དབྱེ་བའི་aཚིགས་སུ་བཅད་པ།ཡོངས་སྨིན་རྣམ་པར་སྦྱང་བྱ་དང་།།ཐོབ་བྱ་སྨིན་པར་རུང་བྱ་དང་།།ཡང་དག་བཤད་པའི་དངོས་པོ་ནི།།བློ་ལྡན་རྣམས་ཀྱི་དཔག་ཏུ་མེད།།བྱང་ཆུབ་སེམས་དཔའ་རྣམས་ཀྱི་དཔག་ཏུ་མེད་པའི་དངོས་པོ་ནི་རྣམ་པ་ལྔ་སྟེ།ཡོངས་སུ་སྨིན་པར་བྱ་བའི་aདངོས་པོ་ནི་སེམས་ཅན་གྱི་ཁམས་ཁྱད་པར་མེད་པར་རོ།།རྣམ་པར་སྦྱང་བར་བྱ་བ་ནི་སྣོད་ཀྱི་འཇིག་རྟེན་གྱིས་བསྡུས་པའི་འཇིག་རྟེན་གྱི་ཁམས་སོ།།ཐོབ་པར་བྱ་བ་ནི་ཆོས་ཀྱི་དབྱིངས་སོ།།ཡོངས་སུ་སྨིན་པར་རུང་བར་བྱ་བ་ནི་གདུལ་བའི་ཁམས་སོ།།ཡང་དག་པར་བཤད་པའི་དངོས་པོ་ནི་འདུལ་aབའི་ཐབས་ཀྱི་ཁམས་སོ།།བཤད་པའི་འབྲས་བུ་རྣམ་པར་དབྱེ་བའི་ཚིགས་སུ་བཅད་པ་རྣམ་པ་
1838.	གཉིས་ཏེ།བྱང་ཆུབ་སེམས་ནི་སྐྱེ་བ་དང་།།མི་སྐྱེ་བ་ཡི་བཟོད་པ་ཉིད།།དྲི་མེད་མིག་ནི་དམན་པ་དང་།།ཟག་པ་ཟད་པ་ཉིད་དང་ནི།།དམ་ཆོས་ཡུན་རིང་གནས་པ་དང་།།བྱེ་བྲག་ཤེས་གཅོད་aལོངས་སྤྱོད་ཉིད།།དེ་ལ་ཞུགས་པ་བློ་ལྡན་གྱི
1839.	།།བཤད་པའི་འབྲས་བུ་ཡིན་ཤེས་
1840.	བྱ།།བཤད་པ་ལ་ཞུགས་པའི་བྱང་ཆུབ་སེམས་དཔའི་ཉན་པ་པོ་རྣམས་ལ་བཤད་པའི་འབྲས་བུ་ནི་རྣམ་པ་བརྒྱད་དུ་རིག་
1841.	པར་བྱ་སྟེ།ཁ་ཅིག་ནི་བྱང་ཆུབ་ཏུ་སེམས་བསྐྱེད་དོ།།ཁ་ཅིག་ནི་མི་སྐྱེ་བའི་aཆོས་ལ་བཟོད་པ་ཐོབ་
1842.	པོ།།ཁ་ཅིག་ནི་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་ཐེག་པ་དམན་པས་བསྡུས་པ་སྐྱེད་
1843.	དོ།།ཁ་ཅིག་ནི་ཟག་པ་ཟད་པ་འཐོབ་པོ།།རྒྱུད་དེ་འཛིན་པས་དམ་པའི་ཆོས་ཀྱང་ཡུན་རིང་དུ་གནས་པར་འགྱུར་རོ།།དོན་བྱེ་བྲག་ཏུ་མི་ཤེས་པ་རྣམས་ཀྱང་aབྱེ་བྲག་ཏུ་ཤེས་པར་འགྱུར་རོ།།ཐེ་ཚོམ་ཟ་བ་རྣམས་ཀྱི་ཐེ་ཚོམ་ཡང་གཅོད་པར་འགྱུར་རོ།།ངེས་པ་རྣམས་ཀྱང་དམ་པའི་ཆོས་ཀྱི་དགའ་བའི་རོ་ཁ་ན་མ་ཐོ་བ་མེད་པ་རྒྱ་ཆེན་པོ་ལ་ལོངས་སྤྱོད་པར་འགྱུར་རོ།།ཐེག་པ་ཆེན་པོ་ཉིད་རྣམ་པར་དབྱེ་བའི་ཚིགས་སུ་བཅད་པ་གཉིས་ཏེ།དམིགས་པ་ཆེ་བ་aཉིད་དང་ནི།།དེ་བཞིན་སྒྲུབ་པ་གཉིས་དག་དང་།།ཡེ་ཤེས་བརྩོན་འགྲུས་རྩོམ་པ་དང་།།ཐབས་ལ་མཁས་པར་གྱུར་པ་དང་།།ཡང་དག་འགྲུབ་པ་ཆེན་པོ་དང་།།སངས་རྒྱས་ཕྲིན་
1844.	ལས་ཆེན་པོ་སྟེ
1845.	།།ཆེན་པོ་འདི་དང་ལྡན་པའི་ཕྱིར།།ཐེག་ཆེན་ཞེས་ནི་ངེས་པ་བརྗོད།།ཆེན་པོ་aཉིད་རྣམ་པ་བདུན་དང་ལྡན་པའི་ཕྱིར་ཐེག་པ་ཆེན་པོ་ཞེས་ངེས་པར་བརྗོད་དེ།དམིགས་པ་ཆེན་པོ་ཉིད་ནི་མདོའི་སྡེ་ལ་སོགས་པའི་ཆོས་རྒྱ་ཆེན་པོ་དཔག་ཏུ་མེད་པ་དང་ལྡན་པའི་ཕྱིར་རོ།།སྒྲུབ་པ་ཆེན་པོ་ཉིད་ནི།རང་གི་དོན་དང་གཞན་གྱི་དོན་གཉིས་བསྒྲུབ་
1846.	པའི་ཕྱིར་རོ།།ཡེ་ཤེས་ཆེན་པོ་ཉིད་
1847.	aནི་རྟོགས་པའི་དུས་ན་གང་ཟག་ལ་བདག་མེད་པ་དང་ཆོས་ལ་བདག་མེད་པ་གཉིས་ཤེས་པའི་ཕྱིར་རོ།།བརྩོན་འགྲུས་རྩོམ་པ་ཆེན་པོ་ཉིད་ནི།བསྐལ་པ་གྲངས་མེད་པ་གསུམ་དུ་རྟག་ཏུ་
1848.	གུས་པར་བྱས་ཏེ་སྦྱོར་བའི་ཕྱིར་རོ།།ཐབས་ལ་མཁས་པ་ཆེན་པོ་ཉིད་ནི་འཁོར་བ་ཡོངས་སུ་མི་གཏོང་aཞིང་ཀུན་ནས་ཉོན་མོངས་པ་མེད་པའི་ཕྱིར་རོ།།ཡང་དག་པར་འགྲུབ་པ་ཆེན་པོ་ཉིད་ནི།སྟོབས་དང་མི་འཇིགས་པ་དང་སངས་རྒྱས་ཀྱི་ཆོས་མ་འདྲེས་པ་ཡང་དག་པར་འགྲུབ་པའི་ཕྱིར་རོ།།སངས་རྒྱས་ཀྱི་ཕྲིན་
1849.	ལས་ཆེན་པོ་ཉིད་ནི།ཡང་དང་ཡང་དུ་མངོན་པར་རྫོགས་པར་བྱང་ཆུབ་aཔ་དང།།མྱ་ངན་ལས་འདས་པ་ཆེན་པོ་ཀུན་ཏུ་སྟོན་པའི་ཕྱིར་རོ།།ཐེག་པ་ཆེན་པོ་བསྡུས་པའི་
1850.	རྣམ་པར་དབྱེ་བའི་ཚིགས་སུ་བཅད་པ་གཉིས་ཏེ།རིགས་དང་ཆོས་ལ་མོས་པ་དང་།།དེ་བཞིན་སེམས་ནི་བསྐྱེད་པ་དང་།།སྦྱིན་ལ་སོགས་པ་སྒྲུབ་པ་དང་།།སྐྱོན་མེད་པ་aལ་འཇུག་ཉིད་དང་།།སེམས་ཅན་རྣམས་ཡོངས་སྨིན་བྱེད་དང་།།ཞིང་ནི་རྣམ་པར་སྦྱོང་བ་དང་།།མི་གནས་མྱ་ངན་འདས་པ་དང་།།བྱང་ཆུབ་མཆོག་དང་སྟོན་པའོ།།དངོས་པོ་རྣམ་པ་བཅུ་པོ་འདིས་ཐེག་པ་ཆེན་པོ་མཐའ་དག་བསྡུས་ཏེ།།དེས་
1851.	སེམས་ཅན་རྣམས་ཡོངས་སུ་སྨིན་aཔར་བྱེད་པ་ནི་ས་ལ་ཞུགས་པའི་ས་བདུན་པའི་བར་ལ་རིག་པར་བྱའོ།།ཞིང་ཡོངས་སུ་སྦྱོང་བ་དང་།མི་གནས་པའི་མྱ་ངན་ལས་འདས་པ་ནི་ཕྱིར་མི་ལྡོག་པའི་ས་རྣམ་པ་གསུམ་ལའོ།།བྱང་ཆུབ་མཆོག་ནི་སངས་རྒྱས་ཀྱི་ས་ལ་སྟེ།མངོན་པར་རྫོགས་པར་བྱང་ཆུབ་པ་དང་།མྱ་ངན་aལས་འདས་པ་ཆེན་པོ་སྟོན་པ་ཡང་དེ་ཉིད་ལ་རིག་པར་བྱའོ།།ལྷག་མ་ནི་དོན་གོ་བར་ཟད་དོ།།བྱང་ཆུབ་སེམས་དཔའ་རྣམ་པར་དབྱེ་བའི་ཚིགས་སུ་བཅད་པ་བཅུ་སྟེ།གཅིག་ནི་མོས་པ་དང་ལྡན་པ།།ལྷག་པའི་བསམ་པ་དག་པ་གཞན།།མཚན་མ་དང་ནི་
1852.	མཚན་མེད་
1853.	དང་།།aམངོན་པར་འདུ་བྱེད་མེད་སྤྱོད་པ།།ལྔ་པོ་འདི་དག་ས་ཀུན་ལ།།བྱང་ཆུབ་སེམས་དཔའ་ཡིན་ཤེས་བྱ།།དེ་ལ་མཚན་མ་ལ་
1854.	སྤྱོད་པ་ནི་ས་གཉིས་པ་ནས་བཟུང་སྟེ་ས་
1855.	དྲུག་པའི་བར་དུའོ།།མཚན་མ་མེད་པར་སྤྱོད་པ་ནི་ས་
1856.	བདུན་པ་ལའོ།།མངོན་པར་འདུ་བྱེད་པ་aམེད་པར་སྤྱོད་པ་ནི་དེ་ཡན་ཆད་དོ།།ལྷག་མ་ནི་དོན་གོ་བར་ཟད་དོ།།འདོད་ལ་མ་ཆགས་ལས་གསུམ་རྣམ་པར་དག།ཁྲོ་བ་ཟིལ་གནོན་ཡོན་ཏན་མཆོག་ལྷུར་ལེན།།ཆོས་ལས་མི་གཡོ་དེ་ཉིད་ཟབ་མོ་མཐོང་།།བྱང་ཆུབ་དགའ་ལྡན་བྱང་ཆུབ་སེམས་དཔའ་ཡིན།།འདིས་ནི་ཕ་aརོལ་ཏུ་ཕྱིན་པ་དྲུག་སྒྲུབ་པ་དང་བྱང་ཆུབ་ཆེན་པོར་སྨོན་པའི་སྒོ་ནས་བྱང་ཆུབ་སེམས་དཔའི་མཚན་
1857.	ཉིད་ཡོངས་སུ་བསྟན་ཏོ།།ཕན་འདོགས་འདོད་དང་གནོད་པ་མེད་ལྟ་དང་།།གཞན་གྱི་གནོད་པ་དང་དུ་ལེན་པ་དང་།།བརྟན་
1858.	པ་བག་ཡོད་མང་དུ་ཐོས་པ་དང་།།གཞན་གྱི་དོན་བརྩོན་aབྱང་ཆུབ་སེམས་དཔའ་ཡིན།།དེ་ལ་བརྟན་པ་ནི་བརྩོན་འགྲུས་བརྩམས་པ་
1859.	སྡུག་བསྔལ་དག་གིས་སྤ་མི་འགོང་བའི་ཕྱིར་རོ།།བག་ཡོད་པ་ནི་བསམ་གཏན་གྱི་བདེ་བ་དག་ལ་མ་ཆགས་པའི་ཕྱིར་རོ
1860.	།།ལྷག་མ་ནི་དོན་གོ་བར་ཟད་དོ།།རང་གིས་
1861.	ཡོངས་སུ་བཟུང་བའི་ཉེས་དམིགས་aཤེས།།ལོངས་སྤྱོད་མ་ཆགས་ཞེ་ལ་ཁོན་
1862.	མི་འཛིན།།རྣལ་འབྱོར་རྒྱུ་མཚན་ལ་མཁས་ལྟ་ངན་མེད།།ནང་དུ་རབ་གནས་བྱང་ཆུབ་སེམས་དཔའ་ཡིན།།དེ་ལ་ལོངས་སྤྱོད་དག་ལ་མ་ཆགས་པ་ནི་གང་ཞིག་དེ་དག་སྤངས་ནས་རབ་ཏུ་འབྱུང་བ་ཡིན་ནོ།།རྒྱུ་མཚན་ལ་མཁས་པ་ནི་ཞི་aགནས་ལ་སོགས་པའི་རྒྱུ་མཚན་གསུམ་ལ་མཁས་པའི་ཕྱིར་རོ།།ནང་ལ་རབ་ཏུ་གནས་པ་ནི་ཐེག་པ་ཆེན་པོ་ལས་མི་གཡོ་བའི་ཕྱིར་ཏེ།ཐེག་པ་ཆེན་པོ་ནི་བྱང་ཆུབ་སེམས་དཔའ་རྣམས་ཀྱི་ནང་ཡིན་ནོ།།ལྷག་མ་ནི་དོན་གོ་བར་ཟད་དོ།།བརྩེ་དང་ལྡན་པ་ངོ་ཚ་ཡོན་ཏན་གནས།།སྡུག་aབསྔལ་དང་ལེན་རང་གི་བདེར་མ་ཆགས།།དྲན་གཙོ་ཤིན་ཏུ་མཉམ་པར་གཞག་པའི་བདག།ཐེག་པ་མི་འཁྲུགས་བྱང་ཆུབ་སེམས་དཔའ་ཡིན།།དེ་ལ་དྲན་པ་གཙོ་བོ་ནི་བསམ་གཏན་དང་ལྡན་པ་དྲན་པའི་སྟོབས་ཀྱིས་སེམས་མཉམ་པར་འཛེག་པའི་ཕྱིར་རོ།།ཤིན་ཏུ་མཉམ་aཔར་གཞག་པའི་བདག་ཉིད་ནི།།རྣམ་པར་མི་རྟོག་པའི་ཡེ་ཤེས་སོ།།ལྷག་མ་ནི་དོན་གོ་བར་ཟད་དོ།།སྡུག་བསྔལ་སེལ་བ་སྡུག་བསྔལ་མི་བྱེད་ཉིད
1863.	།།སྡུག་བསྔལ་བཟོད་པ་སྡུག་བསྔལ་འཇིགས་པ་མེད།།སྡུག་བསྔལ་རྣམ་གྲོལ་སྡུག་བསྔལ་མི་རྟོག་པ།།སྡུག་བསྔལ་ཁས་aལེན་བྱང་ཆུབ་སེམས་དཔའ་ཡིན།།དེ་ལ་སྡུག་བསྔལ་ལས་རྣམ་པར་གྲོལ་བ་ནི།།བསམ་གཏན་དང་ལྡན་པའི་
1864.	འདོད་པའི་ཁམས་ལས་འདོད་ཆགས་དང་བྲལ་བས་སྡུག་བསྔལ་གྱི་སྡུག་བསྔལ་ཉིད་ལས་གྲོལ་བའི་ཕྱིར་རོ
1865.	།།སྡུག་བསྔལ་ཁས་ལེན་པ་ནི་
1866.	འཁོར་བ་ཁས་ལེན་པའི་ཕྱིར་aརོ།།ལྷག་མ་ནི་དོན་གོ་བར་ཟད་དོ།།ཆོས་ལ་མི་དགའ་རང་བཞིན་ཆོས་ལ་དགའ།།ཆོས་ལ་སྨོད་ཅིང་ཆོས་ལ་མངོན་པར་བརྩོན།།ཆོས་ལ་དབང་བ་ཆོས་ལ་མུན་པ་མེད།།ཆོས་གཙོར་བྱེད་པ་བྱང་ཆུབ་སེམས་དཔའ་ཡིན།།དེ་ལ་ཆོས་ལ་སྨོད་པ་ནི།མི་བཟོད་པ་ལ་སྨོད་aཔའི་ཕྱིར་རོ།།ཆོས་ལ་དབང་བ་ནི་སྙོམས་པར་འཇུག་པ་ལའོ།།ཆོས་གཙོར་བྱེད་པ་ནི་བྱང་ཆུབ་ཆེན་པོར་
1867.	ལྷུར་ལེན་པའོ།།ཚིག་སྦྱར་བ་ལ་བདེ་བས་ཆོས་ཉིད་འདིར་ཆོས་སུ་བཤད་དོ།།ལྷག་མ་ནི་དོན་གོ་བར་ཟད་དོ།།ལོངས་སྤྱོད་བག་ཡོད་ངེས་ལ་བག་ཡོད་དང་།།བསྲུང་ལ་aབག་ཡོད་དགེ་ལ་བག་ཡོད་དང་།།བདེ་ལ་བག་ཡོད་ཆོས་ལ་བག་ཡོད་དང་།།ཐེག་པ་བག་ཡོད་བྱང་ཆུབ་སེམས་དཔའ་ཡིན།།དེ་ལ་བསྲུང་བ་ལ་བག་ཡོད་པ་ནི་བཟོད་པ་དང་ལྡན་པ་རང་དང་གཞན་གྱི་སེམས་རྗེས་སུ་བསྲུང་བའི་ཕྱིར་རོ།།ཆོས་ལ་བག་ཡོད་པ་ནི།ཡང་དག་པ་aཇི་ལྟ་བ་བཞིན་དུ་རབ་ཏུ་ཤེས་པའི་ཕྱིར་རོ།།ལྷག་མ་ནི་དོན་གོ་བར་ཟད་དོ།།མ་གུས་ངོ་ཚ་ཉེས་ཆུང་ངོ་ཚ་དང་།།མི་བཟོད་ངོ་ཚ་ཡོངས་ཉམས་ངོ་ཚ་དང་།།རྣམ་འཕྲོ་ངོ་ཚ་ལྟ་ཆུང་ངོ་ཚ་དང་།།ཐེག་ཆེན་ངོ་ཚ་བྱང་ཆུབ་སེམས་དཔའ་ཡིན།།དེ་ལ་མ་གུས་བས་ངོ་ཚ་བ་ནི།གང་ཞིག་སློང་བ་aལ་ཁྱད་དུ་གསོད་པས་སོ།།ཉེས་པ་ཆུང་ངུས་ངོ་ཚ་བ་ནི།ཁ་ན་མ་ཐོ་བ་ཕྲ་རབ་ཙམ་དག་ལ་ཡང་འཇིགས་པར་
1868.	ལྟ་བས་སོ།།ལྟ་བ་ཆུང་ངུས་ངོ་ཚ་བ་ནི།ཆོས་ལ་བདག་མེད་པར་མ་
1869.	རྟོགས་པས་སོ།།ལྷག་མ་ནི་དོན་གོ་བར་ཟད་དོ།།ཚིགས་སུ་བཅད་པ་འདི་དག་ཐམས་aཅད་ཀྱིས་ནི་རྣམ་གྲངས་གཞན་གྱིས་ཕ་རོལ་ཏུ་ཕྱིན་པ་དྲུག་སྒྲུབ་པ་དང་།བྱང་ཆུབ་ཆེན་པོར་སྨོན་པའི་སྒོ་ནས་བྱང་ཆུབ་སེམས་དཔའི་མཚན་ཉིད་རིག་པར་བྱའོ།།འདི་དང་ཕ་རོལ་དང་ནི་བཏང་སྙོམས་དང་།།འདུ་བྱེད་ལྡན་དང་དབང་འབྱོར་ཉིད་ཐོབ་དང་།།མཚུངས་aཔར་སྟོན་དང་འབྲས་བུ་ཆེན་པོ་ཡིས།།བྱང་ཆུབ་སེམས་དཔའ་ཕན་འདོགས་བྱེད་ལ་འཇུག
1870.	།སྦྱིན་པས་ནི་འདི་ཁོ་ན་ལ་སེམས་ཅན་རྣམས་ལ་ཕན་པ་ལ་འཇུག་གོ།།ཚུལ་ཁྲིམས་ཀྱིས་ནི་སྐྱེ་བ་ཁྱད་པར་ཅན་ཐོབ་ནས་གཞན་དུའོ།།འདུ་བྱེད་དང་ལྡན་པ་ཞེས་བྱ་བ་ནི་བརྩོན་aའགྲུས་དང་ལྡན་པའོ།།འབྲས་བུ་ཆེན་པོ་ཡིས་ཞེས་བྱ་བ་ནི་སངས་རྒྱས་ཉིད་ཀྱིས་སོ།།ལྷག་མ་ནི་དོན་གོ་བར་ཟད་དོ།།འདིས་ནི་བྱང་ཆུབ་སེམས་དཔའ་
1871.	ཕ་རོལ་ཏུ་ཕྱིན་པ་དྲུག་དང་།བྱང་ཆུབ་ཆེན་པོར་སྨོན་པས་ཇི་ལྟར་སེམས་ཅན་རྣམས་ལ་ཕན་འདོགས་པར་འགྱུར་བ་དེ་ཡོངས་སུ་བསྟན་aཏོ།།བྱང་ཆུབ་སེམས་དཔའི་མཚན་སྤྱིར་རྣམ་པར་དབྱེ་བའི་ཚིགས་སུ་བཅད་པ་བརྒྱད་དེ།བྱང་ཆུབ་སེམས་དཔའ་སེམས་དཔའ་ཆེ།།བློ་ལྡན་ཉིད་དང་གསལ་བའི་མཆོག།རྒྱལ་སྲས་རྒྱལ་བའི་གཞི་དང་ནི།།རྒྱལ་བྱེད་རྒྱལ་བའི་མྱུ་གུ་དང་།།རྩལ་ལྡན་དང་ནི་འཕགས་མཆོག་aདང།།དེད་དཔོན་དང་ནི་གྲགས་མཆོག་དང་།།སྙིང་རྗེ་ཅན་དང་བསོད་ནམས་ཆེ།།དབང་ཕྱུག་དེ་བཞིན་ཆོས་དང་ལྡན།།བཅུ་དྲུག་པོ་འདི་དག་ནི་སྤྱིར་བྱང་ཆུབ་སེམས་དཔའ་རྣམས་ཀྱི་མཚན་དོན་དང་མཐུན་པ་ཡིན་ནོ།།དེ་ཉིད་བཟང་རྟོགས་དོན་ཆེན་ལེགས་རྟོགས་དང་།།དོན་ཀུན་aརྟོགས་དང་རྟག་ཏུ་རྟོགས་པ་དང་།།ཐབས་རྣམས་རྟོགས་པར་འགྱུར་བའི་ཁྱད་པར་རྒྱུ།།དེས་ན་བྱང་ཆུབ་སེམས་དཔའ་ཞེས་བྱའོ།།རྟོགས་པའི་ཁྱད་པར་རྣམ་པ་ལྔས་བྱང་ཆུབ་སེམས་དཔའ་ཞེས་བྱ་སྟེ།གང་ཟག་དང་ཆོས་ལ་བདག་མེད་པ་རྟོགས་པ་དང་།།རང་དང་གཞན་གྱི་aདོན་རྟོགས་པ་དང་།དོན་ཐམས་ཅད་རྣམ་པ་ཐམས་ཅད་དུ་རྟོགས་པ་དང་།ཡོངས་སུ་མྱ་ངན་ལས་འདས་པ་ཀུན་ཏུ་སྟོན་པ་ན་ཡང་མི་ཟད་པར་རྟོགས་པ་དང་།གདུལ་བྱ་
1872.	ཇི་ལྟ་བ་བཞིན་དུ་འདུལ་བའི་ཐབས་རྟོགས་པས་སོ།།བདག་རྗེས་རྟོགས་དང་ལྟ་བ་ཕྲ་རྟོགས་དང་།།རྣམ་རིག་སྣ་aཚོགས་རྣམ་
1873.	པར་རྟོགས་དང་ཀུན།།ཡང་དག་མིན་རྟོག་
1874.	ཡིན་པར་རྟོགས་པའི་རྒྱུ།།དེས་ན་བྱང་ཆུབ་སེམས་དཔའ་ཞེས་བྱའོ།།འདིར་ཡང་སེམས་དང་
1875.	ཡིད་དང་རྣམ་པར་ཤེས་པ་རྟོགས་པ་དང་།དེ་རྣམས་ཀྱང་ཡང་
1876.	དག་པ་མ་ཡིན་པའི་ཀུན་ཏུ་རྟོག་
1877.	པ་ཉིད་དུ་རྟོགས་པའི་སྒོ་ནས་རྟོགས་aཔའི་ཁྱད་པར་རྣམ་པ་བཞི་སྟོན་ཏེ།དེ་ལ་སེམས་ནི་ཀུན་གཞིའི་རྣམ་པར་ཤེས་པའོ།།ཡིད་ནི་དེ་ལ་དམིགས་པ་བདག་ཏུ་ལྟ་བ་ལ་སོགས་པ་དང་མཚུངས་པར་ལྡན་པའོ།།རྣམ་པར་ཤེས་པ་ནི་རྣམ་པར་ཤེས་པའི་ཚོགས་དྲུག་གོ།།མ་རྟོགས་རྟོགས་དང་རྗེས་སུ་རྟོགས་པ་རྟོགས།།aདངོས་མེད་རྟོགས་དང་རབ་ཏུ་སྐྱེ་བ་རྟོགས།།མ་རྟོགས་རྟོགས་པ་
1878.	སོ་སོར་རྟོགས་པའི་རྒྱུ།།དེས་ན་བྱང་ཆུབ་སེམས་དཔའ་ཞེས་བྱའོ།།འདིར་ནི་མ་རིག་པ་རྟོགས་པ་དང་།རིག་པ་རྟོགས་པ་དང་
1879.	།ཀུན་བརྟག་
1880.	པ་ལ་སོགས་པའི་ངོ་བོ་ཉིད་གསུམ་རྟོག་
1881.	པའི་སྒོ་ནས་རྟོགས་པའི་ཁྱད་པར་aརྣམ་པ་ལྔ་སྟོན་ཏེ།དེ་ལ་མ་རྟོགས་པ་ཉིད་དུ་རྟོགས་པ་སོ་སོར་རྟོགས་པས་ཡོངས་སུ་གྲུབ་པའི་ངོ་བོ་ཉིད་རིག་
1882.	པར་བྱའོ།།དོན་མེད་རྟོགས་དང་དོན་དམ་རྟོགས་པ་དང་།།དོན་ཀུན་རྟོགས་
1883.	དང་མཐའ་དག་དོན་རྟོགས་དང་།།རྟོགས་བྱ་རྟོགས་གཞི་རྟོགས་པ་རྟོགས་པའི་རྒྱུ།།དེས་ན་བྱང་aཆུབ་སེམས་དཔའ་ཞེས་བྱའོ།།འདིར་ནི་རྟོགས་པའི་
1884.	ཁྱད་པར་རྣམ་པ་ལྔ་སྟོན་ཏེ།གཞན་གྱི་དབང་གི་མཚན་ཉིད་རྟོགས་པ་དང་།ཡོངས་སུ་གྲུབ་པའི་མཚན་ཉིད་རྟོགས་པ་དང་།ཀུན་བརྟགས་པའི་མཚན་ཉིད་རྟོགས་པ་དང་།ཤེས་བྱ་ཐམས་ཅད་རྣམ་པ་ཐམས་ཅད་དུ་རྟོགས་aཔ་དང་།རྟོགས་པར་བྱ་བ་དང་།རྟོགས་པ་པོ་དང་།རྟོགས་པ་འཁོར་གསུམ་ཡོངས་སུ་དག་པར་རྟོགས་པའི་ཕྱིར་རོ།།གྲུབ་པར་གྱུར་པ་རྟོགས་དང་གནས་རྟོགས་དང་།ལྷུམས་རྗེས་རྟོགས་དང་རིམ་པ་རྟོགས་པ་དང་།།རབ་ཏུ་རྟོགས་དང་ཐེ་ཚོམ་བསལ་
1885.	རྟོགས་རྒྱུ།།དེས་ན་བྱང་ཆུབ་aསེམས་དཔའ་ཞེས་བྱའོ།།དེ་ལ་གྲུབ་པར་གྱུར་པ་རྟོགས་པ་ནི་སངས་རྒྱས་ཉིད་དོ།།གནས་རྟོགས་པ་ནི་གང་གིས་ན་དགའ་ལྡན་གྱི་
1886.	གནས་ན་བཞུགས་པའོ།།ལྷུམས་རྗེས་སུ་རྟོགས་པ་ནི་གང་གིས་ན་
1887.	ཡུམ་གྱི་ལྷུམས་སུ་འཇུག་པའོ།།རིམ་པ་སྟོན་པ་རྟོགས་པ་ནི་གང་གིས་ན་aལྷུམས་ནས་བལྟམས་ཤིང་འདོད་པ་ལ་ཡོངས་སུ་ལོངས་སྤྱོད་པ་དང་།རབ་ཏུ་འབྱུང་བ་དང་།དཀའ་བ་སྤྱོད་པ་དང་།མངོན་པར་རྫོགས་པར་བྱང་ཆུབ་
1888.	སྟོན་པ་ཡིན་ནོ།།རབ་ཏུ་རྟོགས་པ་དང་ཐེ་ཚོམ་བསལ་བ་རྟོགས་པ་ནི།གང་གིས་ན་སེམས་ཅན་aརྣམས་ཀྱི་ཐེ་ཚོམ་ཐམས་ཅད་བཅད་པའི་ཕྱིར་ཆོས་ཀྱི་འཁོར་ལོ་བསྐོར་བ་ཡིན་ནོ།།བློ་དང་ལྡན་པ་བློ་ཐོབ་མ་ཐོབ་དང་།།རབ་གནས་རྟོགས་དང་རྗེས་སུ་རྟོགས་པ་དང་།།སོ་སོར་ཆད་བློ་བརྗོད་མེད་ང་བཅོམ་དང་།།ང་ཅན་བློ་གྲོས་མ་སྨིན་ཡང་དག་སྨིན།།འདིར་ནི་aའདས་པ་ལ་སོགས་པའི་རྟོགས་པ་རྣམ་པ་བཅུ་གཅིག་གིས་བྱང་ཆུབ་སེམས་དཔའ་ཡོངས་སུ་བསྟན་ཏེ།།དེ་ལ་བློ་ཐོབ་པ་དང་
1889.	།མ་ཐོབ་པ་དང་རབ་ཏུ་གནས་པ་ནི་རྟོགས་པ་འདས་པ་དང་།མ་འོངས་པ་དང་།ད་ལྟར་བྱུང་བ་དག་དང་གོ་རིམས་བཞིན་ནོ།།རྟོགས་པ་ནི་རང་aགིས་རྟོགས་པའི་ཕྱིར་རོ།།རྗེས་སུ་རྟོགས་པ་ནི་གཞན་ལས་རྟོགས་པའི་ཕྱིར་ཏེ།འདིས་ནི་ནང་དང་ཕྱིའི་རྟོགས་པ་སྟོན་ཏོ།།སོ་སོར་འཆད་པར་བྱེད་པ་དང་།།བརྗོད་པ་མེད་པའི་བློ་ཞེས་བྱ་བ་ནི་རིགས་པ་དང་ཕྲ་བའོ།།ང་རྒྱལ་ཅན་དང་ང་རྒྱལ་
1890.	བཅོམ་པ་ཞེས་བྱ་བ་aནི་དམན་པ་དང་གྱ་ནོམ་པའོ།།བློ་གྲོས་མ་སྨིན་པ་དང་ཡང་དག་པར་སྨིན་པ་ཞེས་བྱ་བ་ནི་རྟོགས་པ་རིང་བ་དང་ཉེ་བ་སྟོན་པ་ཡིན་ནོ།།ཡོན་ཏན་གྱི་སྐབས་རྫོགས་སོ།།།།རྟགས་རྣམ་པར་དབྱེ་བའི་ཚིགས་སུ་བཅད་པ་གཉིས་ཏེ།བརྩེ་དང་སྙན་པར་སྨྲ་བ་དང་།།aབརྟེན་
1891.	པ་ཉིད་དང་ལག་བརྐྱང་ཉིད།།དགོངས་པ་ཟབ་མོ་ངེས་འགྲེལ་བ།།འདི་དག་བློ་ལྡན་རྣམས་ཀྱི་རྟགས།།ཡོངས་གཟུང་མོས་པ་ཐོབ་པ་དང་།།མི་སྐྱོ་གཉིས་ཀྱིས་བསྡུ་བའི་ཕྱིར
1892.	།།བསམ་པ་དང་ནི་སྦྱོར་བ་ལས།།རྟགས་ལྔར་རྣམ་པར་ཤེས་aཔར་བྱ།།དེ་ལ་ཚིགས་སུ་བཅད་པ་དང་པོས་ནི་བྱང་ཆུབ་སེམས་དཔའི་རྟགས་ལྔ་སྟོན་ཏོ།།གཉིས་པས་ནི་དེ་དག་གི་ལས་དང་མདོར་བསྡུ་བའོ།།དེ་ལ་བརྩེ་བ་ནི་བྱང་ཆུབ་ཀྱི་སེམས་ཀྱིས་སེམས་ཅན་ཡོངས་སུ་བཟུང་བའི་ཕྱིར་རོ།།སྙན་པར་སྨྲ་བ་ནི།སེམས་aཅན་རྣམས་ཀྱིས་སངས་རྒྱས་ཀྱི་བསྟན་པ་ལ་མོས་པ་ཐོབ་པར་བྱ་བའི་ཕྱིར་རོ།།བརྟན་
1893.	པ་ཉིད་ནི་བྱ་དཀའ་བ་སྤྱོད་པ་ལ་སོགས་པས་མི་སྐྱོ་བར་བྱ་བའི་ཕྱིར་རོ།།ལག་བརྐྱང་བ་ཉིད་དང་།དགོངས་པ་ངེས་པར་འགྲེལ་པ་ནི་གཉིས་ཀྱིས་བསྡུ་བའི་ཕྱིར་ཏེ།ཟང་ཟིང་དང་ཆོས་ཀྱིས་གོ་རིམས་བཞིན་ནོ།།aརྟགས་ལྔ་པོ་འདི་དག་
1894.	ལས་བརྩེ་བ་ནི་བསམ་པའི་སྒོ་ནས་རིག་
1895.	པར་བྱའོ།།ལྷག་མ་ནི་སྦྱོར་བའི་སྒོ་ནས་སོ།།ཁྱིམ་པ་དང་རབ་ཏུ་བྱུང་བ་རྣམ་པར་དབྱེ་བའི་ཚིགས་སུ་བཅད་པ་གསུམ་སྟེ།བྱང་ཆུབ་སེམས་དཔའ་རྟག་ཏུ་ནི།།ཁྱིམ་པ་འཁོར་ལོས་སྒྱུར་རྣམས་སུ།།གྱུར་ནས་སྐྱེ་བ་ཐམས་ཅད་དུ།།aསེམས་ཅན་རྣམས་ཀྱི་དོན་བྱེད་དོ།།ས་རྣམས་ཀུན་ལ་བློ་ལྡན་གྱིས
1896.	།།རབ་བྱུང་ལེན་པས་ཐོབ་པ་དང་།།ཆོས་ཉིད་ཀྱིས་ནི་ཐོབ་པ་གཞན།།རབ་ཏུ་བྱུང་བ་སྟོན་བྱེད་ཡིན།།རབ་ཏུ་བྱུང་བའི་ཕྱོགས་དག་ནི།།ཡོན་ཏན་ཚད་མེད་རྣམས་དང་ལྡན།།དེ་ལྟས་སྡོམ་བརྩོན་
1897.	ཁྱིམ་པ་ཡི།།aབྱང་ཆུབ་སེམས་དཔའ་ལས་ཁྱད་འཕགས།།ཚིགས་སུ་བཅད་པ་གཅིག་གིས་ནི་བྱང་ཆུབ་སེམས་དཔའ་
1898.	ཁྱིམ་པའི་ཕྱོགས་ཇི་ལྟ་བུ་ཞིག་ལ་གནས་ཏེ།སེམས་ཅན་གྱི་དོན་བྱེད་པ་དེ་ཡོངས་སུ་བསྟན་ཏོ།།གཉིས་པས་ནི་རབ་ཏུ་བྱུང་བའི་ཕྱོགས་ཇི་ལྟ་བུ་ཞིག་ལའོ།།དེ་ལ་རབ་ཏུ་བྱུང་བ་ནི།རྣམ་aཔ་གསུམ་དུ་རིག་པར་བྱ་སྟེ།ཡང་དག་པར་ལེན་པས་ཐོབ་པ་དང་།ཆོས་ཉིད་ཀྱིས་ཐོབ་པ་དང་།སྤྲུལ་པ་རྣམས་ཀྱིས་སྟོན་པར་བྱེད་པའོ།།གསུམ་པས་ནི་རབ་ཏུ་བྱུང་བའི་ཕྱོགས་ཁྱིམ་པའི་ཕྱོགས་ལས་ཁྱད་པར་དུ་འཕགས་པར་ཡོངས་སུ་བསྟན་ཏོ།།ལྷག་པའི་བསམ་པ་རྣམ་པར་དབྱེ་བའི་aཚིགས་སུ་བཅད་པ་རྩ་བ་དྲུག་པ་སྟེ།ས་རྣམས་ཀུན་ལ་བརྟན་
1899.	པ་ཡི།།ཕ་རོལ་སྡུག་པའི་འབྲས་བུ་དང་།།འདི་ལ་དགེ་བ་འཇུག་འདོད་དང་།།མྱ་ངན་འདས་པར་འདོད་པ་དང་།།མ་དག་རྣམ་དག་རབ་དག་པ།།སེམས་ཅན་རྣམས་ལ་བསམ་པར་
1900.	འདོད
1901.	།།འདིས་ནི་མདོར་ན་ལྷག་པའི་བསམ་པ་རྣམ་aཔ་ལྔ་ཡོངས་སུ་བསྟན་ཏེ།བདེ་བའི་ལྷག་པའི་བསམ་པ་ནི་ཕ་རོལ་ཏུ་ཕྱིན་
1902.	པའི་འབྲས་བུ་འདོད་པའོ།།ཕན་པའི་ལྷག་པའི་བསམ་པ་ནི།འདི་ཉིད་
1903.	ལ་དགེ་བ་ལ་འཇུག་པར་འདོད་པའོ།།མྱ་ངན་ལ་
1904.	འདས་པར་འདོད་པ་ནི་དེ་གཉི་གའི་ལྷག་པའི་བསམ་པ་ཁོ་ན་ཡིན་པས་གཞན་མ་ཡིན་པར་རིག་པར་བྱའོ།།aལྷག་པའི་བསམ་པ་མ་དག་པ་ལ་སོགས་པ་གསུམ་ནི་མ་ཞུགས་པ་རྣམས་དང་།ས་ལ་ཞུགས་པ་རྣམས་དང་།ཕྱིར་མི་ལྡོག་པའི་ས་ཐོབ་པ་རྣམས་ཀྱི་
1905.	སྟེ་གོ་རིམས་བཞིན་ནོ།།ཡོངས་སུ་འཛིན་པ་རྣམ་པར་དབྱེ་བའི་ཚིགས་སུ་བཅད་པ།ས་རྣམས་ཀུན་ལ་བློ་ལྡན་པའི།།སྨོན་ལམ་aདང་ནི་སེམས་མཉམ་དང་།།བདག་པོར་གྱུར་པ་དག་དང་ནི།།འཁོར་སྡུད་པ་ཡིས་ཡོངས་སུ་འཛིན།།བྱང་ཆུབ་སེམས་དཔའ་རྣམས་ཀྱི་སེམས་ཅན་རྣམས་ཡོངས་སུ་འཛིན་པ་ནི་རྣམ་པ་བཞི་སྟེ།སྨོན་ལམ་གྱིས་ཡོངས་སུ་འཛིན་པ་ནི།།བྱང་ཆུབ་ཀྱི་སེམས་ཀྱིས་
1906.	སེམས་ཅན་ཐམས་ཅད་ཡོངས་སུ་aའཛིན་པའི་ཕྱིར་རོ།།སེམས་མཉམ་པ་ཉིད་ཀྱིས་ཡོངས་སུ་འཛིན་པ་ནི་མངོན་པར་རྟོགས་པའི་དུས་ན་བདག་དང་གཞན་མཉམ་པ་ཉིད་ཐོབ་པའི་ཕྱིར་རོ།།བདག་པོས་ཡོངས་སུ་འཛིན་པ་ནི།རྗེ་བོར་གྱུར་པ་འདི་གང་དག་གི་རྗེ་བོ་ཡིན་པའོ།།འཁོར་སྡུད་པས་ཡོངས་སུ་འཛིན་པ་ནི།སློབ་མའི་ཚོགས་aཉེ་བར་ལེན་པའི་ཕྱིར་རོ།།སྐྱེ་བ་རྣམ་པར་དབྱེ་བའི་ཚིགས་སུ་བཅད་པ།བློ་ལྡན་རྣམས་ཀྱི་
1907.	ལས་དང་ནི།།གཞན་ཡང་སྨོན་ལམ་དག་དང་ནི།།ཏིང་ངེ་འཛིན་དང་དབང་འབྱོར་པའི་།།དབང་གིས་
1908.	སྐྱེ་བར་འདོད་པ་ཡིན།།བྱང་ཆུབ་སེམས་དཔའ་རྣམས་ཀྱི་སྐྱེ་བ་ནི་རྣམ་པ་བཞི་སྟེ།ལས་ཀྱི་aདབང་གིས་ནི་མོས་པས་
1909.	སྤྱོད་པའི་ས་ལ་གནས་པ་རྣམས་ལས་ཀྱི་དབང་གིས་འདོད་པའི་གནས་སུ་སྐྱེ་བ་གང་ཡིན་པའོ།།སྨོན་ལམ་གྱི་དབང་གིས་ནི་ས་ལ་ཞུགས་པ་རྣམས་སེམས་ཅན་ཡོངས་སུ་སྨིན་པར་བྱ་བའི་ཕྱིར་རོ།།དུད་འགྲོ་ལ་སོགས་པའི་གནས་དམན་པར་ཡང་སྐྱེ་བ་གང་ཡིན་པའོ།།ཏིང་ངེ་aའཛིན་གྱི་
1910.	དབང་གིས་ནི་བསམ་གཏན་རྣམས་བཟློག་ནས་འདོད་པའི་ཁམས་སུ་སྐྱེ་བ་གང་ཡིན་པའོ།།དབང་འབྱོར་བའི་དབང་གིས་ནི།སྤྲུལ་པ་དག་གིས་དགའ་ལྡན་གྱི་གནས་ལ་སོགས་པར་སྐྱེ་བར་ཀུན་ཏུ་སྟོན་པ་གང་ཡིན་པའོ།།གནས་པ་དང་ས་རྣམ་པར་དབྱེ་བའི་སྡོམ་གྱི་ཚིགས་སུ་བཅད་པ།aམཚན་ཉིད་གང་ཟག་བསླབ་པ་དང་།།ཕུང་པོ་གྲུབ་པ་རྟགས་དང་ནི།།ངེས་པའི་ཚིག་དང་ཐོབ་པ་ཡིས།།གནས་པ་དང་ནི་ས་ཉིད་དོ།།མཚན་ཉིད་རྣམ་པར་དབྱེ་བ་ལས་བརྩམས་ནས་ཚིགས་སུ་བཅད་པ་ལྔ་སྟེ།སྟོང་པ་ཉིད་ནི་མཆོག་རྟོགས་ནས།།ལས་རྣམས་ཆུད་མི་ཟ་བར་གནས།།བསམ་གཏན་རབ་aབདེས་གནས་ནས་ནི།།དེ་ཡི་འོག་ཏུ་འདོད་པར་སྐྱེ།།དེ་ནས་བྱང་ཆུབ་ཕྱོགས་མཐུན་རྣམས།།འཁོར་བ་དག་ཏུ་ཡོངས་སུ་བསྔོ།།སེམས་ཀུན་ཉོན་མོངས་མེད་པར་ནི།།སེམས་ཅན་རྣམས་ཡོངས་སྨིན་པར་བྱེད།།ཆེད་དུ་བསམས་
1911.	ཏེ་སྐྱེ་བས་ན།།ཀུན་ནས་ཉོན་མོངས་རྗེས་སུ་གསུང་
1912.	།།བགྲོད་པ་གཅིག་aཔའི་ལམ་དང་འབྲེལ།།མཚན་མེད་གཅིག་ཏུ་ངེས་པའི་ལམ།།མཚན་མ་མེད་པ་ལྷུན་གྱིས་གྲུབ།།ཞིང་ཡང་རྣམ་པར་སྦྱོང་བ་སྟེ།།དེ་ཡི་འོག་ཏུ་སེམས་ཅན་ནི།།སྨིན་པར་བྱེད་པ་འགྲུབ་པར་འགྱུར།།ཏིང་ངེ་འཛིན་དང་གཟུགས་རྣམ་
1913.	དང་།།བྱང་ཆུབ་རྣམ་པར་དག་པ་ཉིད།།རྣམ་པར་གཞག་པ་aའདི་དག་གིས།།ས་ཡི་མཚན་ཉིད་ཤེས་པར་བྱ།།གནས་པ་བཅུ་གཅིག་ནི་ས་བཅུ་གཅིག་གོ།།དེ་དག་གི་
1914.	མཚན་ཉིད་ལས་དང་པོའི་མཚན་ཉིད་ནི་
1915.	སྟོང་པ་ཉིད་མཆོག་མངོན་པར་རྟོགས་པ་སྟེ།གང་ཟག་དང་ཆོས་ལ་
1916.	བདག་མེད་པ་མངོན་པར་རྟོགས་པའི་ཕྱིར་རོ།།གཉིས་པའི་ནི་ལས་aརྣམས་ཆུད་མི་ཟ་བ་ལ་རྣམ་པར་གནས་པ་སྟེ།དགེ་བ་དང་མི་དགེ་བའི་ལས་ཀྱི་ལམ་དང་དེའི་འབྲས་བུ་རྣམ་པ་སྣ་ཚོགས་ཤེས་པའི་ཕྱིར་རོ།།གསུམ་པའི་ནི་བྱང་ཆུབ་སེམས་དཔའི་
1917.	བསམ་གཏན་བདེ་བ་ཕུལ་དུ་བྱུང་བ་དག་གིས་གནས་ནས་དེ་དག་ལས་ཡོངས་སུ་མ་ཉམས་བཞིན་དུ་འདོད་པའི་aཁམས་སུ་སྐྱེ་བ་ཡིན་ནོ།།བཞི་པའི་ནི་བྱང་ཆུབ་ཀྱི་ཕྱོགས་དང་མཐུན་པས་མང་དུ་གནས་ཀྱང་བྱང་ཆུབ་ཀྱི་ཕྱོགས་དང་མཐུན་པ་རྣམས་འཁོར་བར་ཡོངས་སུ་བསྔོ་བ་ཡིན་ནོ།།ལྔ་པའི་ནི་འཕགས་པའི་བདེན་པ་བཞིས་མང་དུ་གནས་པས་བདག་ཉིད་ཀྱི་སེམས་ལ་ཀུན་ནས་ཉོན་མོངས་པ་མེད་པར་སེམས་aཅན་རྣམས་ཡོངས་སུ་སྨིན་པར་བྱེད་པ་ཡིན་ཏེ།བསྟན་བཅོས་དང་བཟོ་
1918.	སྣ་ཚོགས་བྱེད་པའི་ཕྱིར་རོ།།དྲུག་པའི་ནི་རྟེན་ཅིང་འབྲེལ་བར་འབྱུང་བས་མང་དུ་གནས་པས་བསམས་བཞིན་དུ་སྲིད་པར་སྐྱེ་བ་ན་དེར་ཀུན་ནས་ཉོན་མོངས་པ་རྗེས་སུ་བསྲུང་བ་ཡིན་ནོ།།བདུན་པའི་ནི་འདྲེས་པ་ཉེ་བར་འདྲིས་པ་aཉིད་ཀྱིས་བགྲོད་པ་གཅིག་པའི་ལམ་ལ་གནས་པ་བརྒྱད་པ་དང་འབྲེལ་པ་མཚན་མ་མེད་པར་གཅིག་ཏུ་ངེས་པའི་ལམ་ཡིན་ནོ།།བརྒྱད་པའི་ནི་མངོན་པར་འདུ་བྱེད་པ་མེད་པའི་མཚན་མ་མེད་པ་ལ་གནས་པའི་ཕྱིར།མཚན་མ་མེད་པ་ཡང་ལྷུན་གྱིས་གྲུབ་པ་དང་སངས་རྒྱས་ཀྱི་ཞིང་ཡོངས་aསུ་སྦྱོང་བ་ཡིན་ནོ།།དགུ་པའི་ནི་སོ་སོ་
1919.	ཡང་དག་པར་རིག་པ་ལ་དབང་བ་ཉིད་ཀྱིས་སེམས་ཅན་ཡོངས་སུ་སྨིན་པ་འགྲུབ་པར་འགྱུར་བ་ཡིན་ཏེ།རྣམ་པ་ཐམས་ཅད་དུ་སེམས་ཅན་ཡོངས་སུ་སྨིན་པར་ནུས་པའི་ཕྱིར་རོ།།བཅུ་པའི་ནི་ཏིང་ངེ་འཛིན་གྱི་སྒོ་ནས
1920.	།གཟུངས་ཀྱི་སྒོ་aརྣམས་རྣམ་པར་དག་པ་ཉིད་ཡིན་ནོ།།བཅུ་གཅིག་པ་སངས་རྒྱས་ཀྱི་སའི་མཚན་ཉིད་ནི།།བྱང་ཆུབ་རྣམ་པར་དག་པ་ཉིད་ཡིན་ཏེ།ཤེས་བྱའི་སྒྲིབ་པ་རྣམ་པ་ཐམས་ཅད་སྤངས་བའི་ཕྱིར་རོ།།ས་རྣམས་ཁོ་ན་ལ་གང་ཟག་རྣམ་པར་དབྱེ་བ་ལས་བརྩམས་ནས་ཚིགས་སུ་བཅད་པ་aགཉིས་ཏེ།།བྱང་ཆུབ་སེམས་དཔའ་ལྟ་བ་རྣམ་དག་པ།།ཚུལ་ཁྲིམས་ཤིན་ཏུ་རྣམ་དག་མཉམ་པར་གཞག།ཆོས་ལ་ང་སྤངས་རྒྱུད་དང་ཀུན་ཉོན་མོངས།།རྣམ་པར་དག་པ་ཐ་དད་ང་རྒྱལ་མེད།།སྐད་ཅིག་གཅིག་
1921.	བློ་ཐོབ་པ་བཏང་སྙོམས་aཔ།།ཞིང་རྣམས་
1922.	སྦྱོང་བ་སེམས་ཅན་སྨིན་བྱེད་པར།།མཁས་པ་མཐུ་ཆེན་ལུས་ཡོངས་རྫོགས་པ་དང་།།ངེས་པར་སྟོན་ལ་མཁས་པ་དབང་བསྐུར་ཡིན།།ས་བཅུ་པོ་
1923.	དག་ལ་བྱང་ཆུབ་སེམས་དཔའ་བཅུ་རྣམ་པར་གཞག་སྟེ།ས་དང་པོ་ལ་ནི།གང་ཟག་དང་ཆོས་སུ་ལྟ་བའི་aགཉེན་པོའི་ཡེ་ཤེས་ཐོབ་པའི་ཕྱིར།ལྟ་བ་རྣམ་པར་དག་པ་ཡིན་ནོ།།གཉིས་པ་ལ་ནི་ལྟུང་བའི་འཁྲུལ་པ་ཕྲ་མོ་ཀུན་ཏུ་སྤྱོད་པ་ཡང་མེད་པའི་ཕྱིར་ཚུལ་ཁྲིམས་ཤིན་ཏུ་རྣམ་པར་དག་པ་ཡིན་ནོ།།གསུམ་པ་ལ་ནི་མི་ཉམས་པའི་བསམ་གཏན་དང་།ཏིང་ངེ་འཛིན་ཐོབ་པའི་ཕྱིར་མཉམ་པར་གཞག་པ་aཡིན་ནོ།།བཞི་པ་ལ་ནི་མདོའི་སྡེ་ལ་སོགས་པའི་ཆོས་ལ་ཐ་དད་པ་ཉིད་ཀྱི་ང་རྒྱལ་སྤངས་པའི་ཕྱིར།ཆོས་ལ་ང་རྒྱལ་སྤངས་པ་ཡིན་ནོ།ལྔ་པ་ལ་ནི་སེམས་དང་བསམ་པ་རྣམ་པར་དག་པ་མཉམ་པ་ཉིད་བཅུས་རྒྱུད་ཐམས་ཅད་མཉམ་པ་ཉིད་དུ་འཇུག་པའི་ཕྱིར་རྒྱུད་ཐ་དད་པར་ང་རྒྱལ་མེད་པ་aཡིན་ནོ།།དྲུག་པ་ལ་ནི།རྟེན་ཅིང་འབྲེལ་བར་འབྱུང་བའི་དེ་བཞིན་ཉིད་ཀྱིས་མང་དུ་གནས་པས་ན་ནག་པོ་དང་དཀར་པོའི་ཕྱོགས་དག་གི་
1924.	དེ་བཞིན་ཉིད་ལ་ཀུན་ནས་ཉོན་མོངས་པ་དང་རྣམ་པར་བྱང་བར་མི་ལྟ་བའི་ཕྱིར།ཀུན་ནས་ཉོན་མོངས་པ་དང་རྣམ་པར་བྱང་བ་ཐ་དད་པར་ང་རྒྱལ་མེད་པ་ཡིན་ཏེ།aརང་བཞིན་གྱིས་རྣམ་པར་དག་པའི་ཕྱིར་རོ།།བདུན་པ་ལ་ནི་མཚན་མ་མེད་པར་གནས་པའི་མཐུས།སྐད་ཅིག་རེ་རེ་ལ་བྱང་ཆུབ་ཀྱི་ཕྱོགས་དང་མཐུན་པ་སུམ་ཅུ་རྩ་བདུན་བསྒོམ་པའི་ཕྱིར།སྐད་ཅིག་གཅིག་དང་ལྡན་པའི་བློ་ཐོབ་པ་ཡིན་ནོ།།བརྒྱད་པ་ལ་ནི་ལྷུན་གྱིས་གྲུབ་པར་མཚན་མ་མེད་པ་ལ་aགནས་པའི་ཕྱིར་དང་།།བྱང་ཆུབ་སེམས་དཔའ་ཕྱིར་མི་ལྡོག་པའི་ས་ལ་ཞུགས་པ་རྣམས་དང་འདྲེས་པ་ཉེ་བར་འདྲེས་པའི་ཕྱིར་བཏང་
1925.	སྙོམས་པ་དང་།སངས་རྒྱས་ཀྱི་ཞིང་རྣམ་པར་སྦྱོང་པར་བྱེད་པ་ཡིན་ནོ།།དགུ་པ་ལ་ནི་སེམས་ཅན་ཡོངས་སུ་སྨིན་པར་བྱེད་པ་ལ་མཁས་པ་སྟེ་སྔ་མ་བཞིན་ནོ།།བྱང་ཆུབ་aསེམས་དཔའི་ས་བཅུ་པ་ལ་ནི།མངོན་པར་ཤེས་པ་ཆེན་པོ་ཐོབ་པའི་ཕྱིར་དང་
1926.	།།མཐུ་ཆེན་པོར་ཡང་རྣམ་པར་གཞག་གོ།།ཏིང་ངེ་འཛིན་དང་གཟུངས་ཀྱི་སྒོ་ཚད་མེད་པས་ཁྱབ་པའི་ཕྱིར།།ལུས་ཡོངས་སུ་རྫོགས་པར་ཡང་རྣམ་པར་གཞག་གོ།།དགའ་ལྡན་གྱི་གནས་ན་གནས་པ་ལ་aསོགས་པའི་སྤྲུལ་པ་ངེས་པར་སྟོན་པའི་ཕྱིར་ལུས་ངེས་པར་སྟོན་པ་ལ་མཁས་པར་ཡང་རྣམ་པར་གཞག་གོ།།དེ་ནས་
1927.	སངས་རྒྱས་ཐམས་ཅད་ལས་དབང་བསྐུར་བ་ཐོབ་པའི་ཕྱིར།སངས་རྒྱས་ཉིད་དུ་དབང་བསྐུར་བ་ཡིན་པར་ཡང་རྣམ་པར་གཞག་གོ།།བསླབ་པ་རྣམ་པར་གཞག་པ་ལས་བརྩམས་ནས་aཚིགས་སུ་བཅད་པ་ལྔ་སྟེ།ཆོས་ཉིད་རབ་ཏུ་རྟོགས་ནས་འདིར།།ལྷག་པའི་ཚུལ་ཁྲིམས་ལྷག་སེམས་དང་།ལྷག་པའི་ཤེས་རབ་ལ་རྗེས་སློབ།།ཤེས་རབ་སྤྱོད་ཡུལ་གཉིས་ཡིན་ཏེ།།ཆོས་ཀྱི་དེ་ཉིད་དེ་དང་
1928.	ནི།།མི་ཤེས་ཤེས་སོགས་འཇུག་པ་ཉིད།།ཤེས་རབ་སྤྱོད་aཡུལ་དེ་ལྟ་བས།།དེ་ས་གཉིས་ལ་རྣམ་པར་གནས།།བསླབས་
1929.	པ་རྣམས་དང་བསྒོམས་པ་ཡི།།འབྲས་བུ་གཞན་ནི་རྣམ་པ་བཞི།།མཚན་མེད་འདུ་བྱེད་དང་བཅས་པར།།གནས་པ་འབྲས་བུ་དང་པོ་ཡིན།།དེ་ཉིད་མངོན་འདུ་བྱེད་མེད་དང་།།ཞིང་ནི་རྣམ་པར་དག་པ་དག།འབྲས་བུ་aགཉིས་པར་འདད་པ་ཡིན།།སེམས་ཅན་སྨིན་པར་འགྲུབ་ཉིད་དང་།།ཏིང་ངེ་འཛིན་དང་གཟུངས་རྣམས་ནི།།འགྲུབ་པ་འབྲས་བུ་དམ་པ་ཡིན།།འབྲས་བུ་རྣམ་པ་འདི་བཞི་ནི།།ས་བཞི་པོ་ལ་ཡང་དག་བསྟན
1930.	།།ས་དང་པོ་ལ་ཆོས་ཉིད་དེ་བཞིན་ཉིད་རྟོགས་ནས་གཉིས་པ་ལ་ལྷག་པའི་ཚུལ་aཁྲིམས་ལ་སློབ་པའོ
1931.	།།གསུམ་པ་ལ་ལྷག་པའི་སེམས་ལའོ།།བཞི་པ་དང་ལྔ་པ་དང་དྲུག་པ་དག་ལ་ནི་ལྷག་པའི་ཤེས་རབ་ལ་སྟེ།ས་བཞི་པ་ལ་ནི་བྱང་ཆུབ་ཀྱི་ཕྱོགས་དང་མཐུན་པས་བསྡུས་པའི་ཤེས་རབ་པོ།།དེ་ཡང་ས་གཉིས་
1932.	ལ་ནི་སྤྱོད་ཡུལ་གཉིས་པ་ཅན་aཏེ།གཉིས་ནི་ཆོས་ཀྱི་དེ་ཁོ་ན་ཉིད་སྡུག་བསྔལ་ལ་སོགས་པའི་བདེན་པ་དང་།དེ་མི་ཤེས་པ་དང་ཤེས་པ་ལ་སོགས་པའི་འཇུག་པ་རྟེན་ཅིང་འབྲེལ་བར་འབྱུང་བ་ལུགས་དང་མཐུན་པ་དང་ལུགས་དང་མི་མཐུན་པའོ།།དེ་མི་ཤེས་པ་ལ་སོགས་པའི་འཇུག་པ་ནི་མ་རིག་པ་ལ་སོགས་པའོ།།aདེ་ཤེས་པ་ལ་སོགས་པའི་འཇུག་པ་ནི་རིགས་པ་ལ་སོགས་པ་སྟེ།དེ་ལྟ་བས་ན་ས་གཉི་ག་ལ་ཡང་ལྷག་པའི་ཤེས་རབ་རྣམ་པར་གཞག་གོ།།དེ་ཡན་ཆད་བསླབ་པའི་འབྲས་བུ་རྣམ་པ་བཞི་ནི་གོ་རིམས་བཞིན་དུ་ས་བཞི་ལ་བརྟེན་པར་རིག་པར་བྱ་སྟེ།།དེ་ལ་འབྲས་བུ་དང་པོ་ནི་མཚན་མ་མེད་aཔར་གནས་པ་འདུ་བྱེད་པ་དང་བཅས་པའོ།།འབྲས་བུ་གཉིས་པ་ནི་མཚན་མ་མེད་པར་གནས་པ་དེ་ཉིད་མངོན་པར་འདུ་བྱེད་པ་མེད་པ་དང་།ཞིང་ཡོངས་སུ་དག་པ་ཡིན་པར་རིག་པར་བྱའོ།།ལྷག་མ་ནི་དོན་གོ་བར་ཟད་དོ།།ཕུང་པོ་རྣམ་པར་གཞག་པ་ལས་བརྩམས་ནས།།ཚིགས་སུ་བཅད་aཔ་གཉིས་ཏེ།ཆོས་ཉིད་རབ་ཏུ་རྟོགས་ནས་འདིར།།ཚུལ་ཁྲིམས་ཀྱིས་
1933.	ནི་ཕུང་པོ་སྦྱོང་།།དེ་ཡི་འོག་ཏུ་ཏིང་འཛིན་དང་།།ཤེས་རབ་ཕུང་པོ་རྣམ་པར་སྦྱོང་།།དེ་ལས་གཞན་པ་དག་ལ་ནི།།སྒྲིབ་པ་རྣམ་བཞི་དང་ཐོགས་པ་ཡི།།སྒྲིབ་པ་ལས་ཀྱང་རྣམ་གྲོལ་དང་།།གྲོལ་བའི་ཡེ་ཤེས་རྣམ་པར་སྦྱོང་།།དེ་aལས་གཞན་པ་དག་ལ་ཞེས་བྱ་བ་ནི་ས་བདུན་པ་ནས་སངས་རྒྱས་ཀྱི་སའི་བར་དུ་སྟེ།རྣམ་པར་གྲོལ་བ་དང་རྣམ་པར་གྲོལ་བའི་ཡེ་ཤེས་གཉི་ག་རྣམ་པར་སྦྱོང་ངོ༌།།རྣམ་པར་གྲོལ་བ་དེ་ཡང་འབྲས་བུ་རྣམ་པ་བཞིའི་སྒྲིབ་པ་ལས་རིག་པར་བྱའོ།།སངས་རྒྱས་ཀྱིས་ལ་ནི།ཐོགས་པའི་aསྒྲིབ་པ་ལས་ཏེ།སངས་རྒྱས་རྣམས་ནི་གང་གིས་ན་གཞན་དག་ཤེས་བྱ་
1934.	ལ་ཤེས་པ་ཐོགས་པར་འགྱུར་བ་དེ་ལས་རྣམ་པར་གྲོལ་བས་ཐམས་ཅད་ལ་ཡེ་ཤེས་ཐོགས་པ་མི་མངའོ།།ལྷག་མ་ནི་དོན་གོ་བར་ཟད་དོ།།གྲུབ་པ་རྣམ་པར་གཞག་པ་ལས་བརྩམས་ནས་ཚིགས་སུ་བཅད་པ་aགསུམ་སྟེ།།ས་རྣམས་ཐམས་ཅད་མ་གྲུབ་དང་།།གྲུབ་པ་དག་ཏུ་ཤེས་པར་བྱ།།གྲུབ་པ་དག་ཀྱང་མ་གྲུབ་དང་།།གྲུབ་པ་དག་ཏུ་ཡང་
1935.	འདོད་དོ།།གྲུབ་པ་ཇི་ལྟར་རྣམ་གཞག་བཞིན།།ཡིད་ལ་བྱེད་པས་དེ་རྟོགས་
1936.	པར།།ཤེས་པའི་ཕྱིར་དང་དེ་ཉིད་ལ།།རྣམ་མི་aརྟོག་
1937.	ཕྱིར་རྣམ་ཤེས་བྱ།།སོ་སོ་རང་རིག་བྱ་ཕྱིར་དང་།།སངས་རྒྱས་རྣམས་ཀྱི་ཡུལ་གྱི་ཕྱིར།།ས་རྣམས་ཀུན་ལ་སྒོམ་
1938.	པ་དང་།།གྲུབ་པ་ཡང་ནི་བསམ་མི་ཁྱབ།།དེ་ལ་མོས་པས་སྤྱོད་པའི་ས་ལ་ནི་མ་གྲུབ་པའོ།།ལྷག་མ་རྣམས་ནི་གྲུབ་པ་སྟེ།།དེ་ལྟར་ན་དེ་དག་ནི་ས་aཐམས་ཅད་ཡིན་ནོ།།གྲུབ་པ་དག་ལ་ཡང་བདུན་ནི་མ་གྲུབ་པ་ཡིན་ནོ།།ལྷག་
1939.	མ་དག་ནི་གྲུབ་པ་སྟེ།མངོན་པར་འདུ་བྱ་བ་མེད་པར་འཇུག་པའི་ཕྱིར་རོ།།གང་ཡང་གོང་དུ་ས་རབ་ཏུ་དགའ་བ་གྲུང་
1940.	བར་བཤད་པ་དེ་ལ་གྲུབ་པ་ནི་ས་ཇི་ལྟར་རྣམ་པར་གཞག་པ་བཞིན་ཡིད་ལ་བྱེད་པས་aས་རྣམ་པར་གཞག་པ་དེ་རྟོག་པ་ཙམ་དུ་ཤེས་པའི་ཕྱིར་དང་།དེ་ལ་
1941.	ཡང་རྣམ་པར་མི་རྟོག་པའི་ཕྱིར་རིག་པར་བྱ་སྟེ།གང་གི་ཚེ་ས་རྣམ་པར་གཞག་པ་དེ་རྟོག་
1942.	པ་ཙམ་དུ་ཤེས་ཤིང་རྟོག་པ་ཙམ་དེ་ལ་ཡང་རྣམ་པར་རྟོག་པར་
1943.	མི་བྱེད་ན།།དེ་ལྟར་ན་གཟུང་བ་དང་འཛིན་པའི་aརྣམ་པར་མི་རྟོག་པའི་ཡེ་ཤེས་ཐོབ་པའི་ཕྱིར་ས་ཡོངས་སུ་གྲུབ་པ་ཞེས་བཤད་པ་ཡིན་ནོ།།གཞན་ཡང་ས་ཐམས་ཅད་ལ་ས་རྣམས་བསྒོམ་པ་དང་།གྲུབ་པ་གཉི་ག་བསམ་གྱིས་མི་ཁྱབ་སྟེ།།འདི་ལྟར་དེ་དག་ནི་བྱང་ཆུབ་སེམས་དཔའ་རྣམས་ཀྱི་སོ་སོ་རང་གིས་རིག་པར་aབྱ་བ་དང།སངས་རྒྱས་རྣམས་ཀྱི་
1944.	ཡུལ་ཡིན་གྱི་གཞན་དག་གི་ནི་མ་ཡིན་ནོ།།ས་ལ་ཞུགས་པའི་རྟགས་རྣམ་པར་དབྱེ་བ་ལས་བརྩམས་ནས་ཚིགས་སུ་བཅད་པ་གཉིས་སྟེ།སྣང་དང་བཅས་དང་མོས་པ་དང་།།མ་ཞུམ་པ་དང་མི་དམན་ཉིད།།གཞན་དྲིང་མི་aའཇོག་བདག་ཉིད་དང་།།ཐམས་ཅད་རབ་ཏུ་རྟོགས་པ་དང་།།ཀུན་ལ་
1945.	སེམས་ནི་མཉམ་པ་དང་།།བཀྲི་དང་རྗེས་སུ་ཆགས་མེད་དང་།།ཐབས་ཤེས་འཁོར་དུ་སྐྱེ་བ་ནི།།ཀུན་ལ་རྟགས་སུ་འདོད་པ་ཡིན།།རྣམ་པ་བཅུ་པོ་འདི་དག་
1946.	ནི།།ས་ཐམས་ཅད་ལ་བྱང་ཆུབ་aསེམས་དཔའ་ས་ལ་ཞུགས་པའི་རྟགས་ཡིན་པར་རིག་པར་བྱ་སྟེ།ས་གང་ལ་ཞུགས་པ་དེ་ལ་སྣང་བ་དང་།གང་ལ་མ་ཞུགས་པ་དེ་ལ་མོས་པ་ཞེས་བྱ་བ་འདི་ནི་རྟགས་གཅིག་གོ།།མ་ཞུམ་པ་ཉིད་ནི་ཆོས་ཟབ་ཅིང་རྒྱ་ཆེ་བ་དམ་པ་དག་ལའོ།།མི་དམན་aཔ་ཉིད་ནི་དཀའ་བ་སྤྱོད་པ་རྣམས་ལའོ།།གཞན་གྱི་དྲིང་མི་འཇོག་པ་ཉིད་ནི་རང་གི་ས་ལའོ།།ས་ཐམས་ཅད་རབ་ཏུ་རྟོགས་པ་ནི་དེ་དག་མངོན་པར་སྒྲུབ་པ་ལ་མཁས་པའི་ཕྱིར་རོ།།ཀུན་ལ་
1947.	སེམས་མཉམ་པ་ཉིད་ནི་སེམས་ཅན་ཐམས་ཅད་ལ་བདག་དང་སེམས་མཉམ་པ་ཉིད་དོ།།བཀྲིར་
1948.	aམི་བཏུབ་པ་ཉིད་ནི་སྙན་པ་དང་མི་སྙན་པའི་སྒྲ་དག་གིས་སོ།།རྗེས་སུ་ཆགས་པ་མེད་པ་ནི།།འཁོར་ལོས་སྒྱུར་བ་ཉིད་ལ་སོགས་པའི་ཕུན་སུམ་ཚོགས་པ་དག་ལའོ།།ཐབས་ལ་མཁས་པ་ནི།།མི་དམིགས་པར་སངས་རྒྱས་ཉིད་ཀྱི་ཐབས་ཤེས་པའི་ཕྱིར་རོ།།སྐྱེ་བ་ནི་aདུས་རྟག་ཏུ་སངས་རྒྱས་ཀྱི་
1949.	དཀྱིལ་འཁོར་རྣམས་སུ་སྐྱེ་བ་སྟེ།འདི་དག་ནི་ས་རྣམས་ལ་བྱང་ཆུབ་སེམས་དཔའི་རྟགས་གཞན་ཡིན་ནོ།།ཕ་རོལ་ཏུ་ཕྱིན་པ་ཐོབ་པའི་རྟགས་རྣམ་པར་དབྱེ་བའི་ཚིགས་སུ་བཅད་པ་གཉིས་སྟེ།།འདུན་པ་མེད་པ་མ་ཡིན་ཆགས་དང་འཁུ་aབའི་སྙིང་མེད་ཁྲོ་མིན་ལེ་ལོ་མེད།།བྱམས་དང་སྙིང་རྗེ་མིན་པའི་བསམ་མེད་
1950.	བློ་གྲོས་རྣམ་རྟོག་ངན་རྟོག་
1951.	འཕྲོགས་པ་མེད།།བློ་གྲོས་རྣམ་པར་གཡེངས་མིན་བདེ་བས་མི་འཕྲོགས་སྡུག་བསྔལ་དག་གིས་གནོད་པ་མེད།།དགེ་བའི་བཤེས་ལ་ཉེ་བར་བརྟེན་ཞིང་ཐོས་པ་aལྷུར་ལེན་སྟོན་པ་མཆོད་ལ་བརྩོན།།ཐབས་མཆོག་ཤེས་པ་གང་ཞིག་བསོད་ནམས་ཡང་དག་བསྡུས་པ་ཤིན་ཏུ་རྒྱ་ཆེན་ཀུན།།གཞན་དང་ཐུན་མོང་བྱས་ནས་ཉིན་གཅིག་བཞིན་དུ་རྫོགས་པའི་བྱང་ཆུབ་ཡོངས་བསྔོ་ཞིང་།།བཟང་པོའི་གནས་སུ་སྐྱེས་པ་རྟག་ཏུ་དགེ་བྱེད་aམངོན་ཤེས་ཡོན་ཏན་རྣམས་ཀྱིས་རྩེན།།སངས་རྒྱས་སྲས་དེ་ཀུན་གྱི་བླ་ན་འདུག་པ་ཡོན་ཏན་གཏེར་དུ་ཤེས་པར་བྱ།།བྱང་ཆུབ་སེམས་དཔའ་
1952.	ཕ་རོལ་ཏུ་ཕྱིན་པ་བཅུ་ཐོབ་པའི་རྟགས་རྣམ་པ་བཅུ་དྲུག་སྟོན་ཏེ།རྟགས་རྣམ་པ་བཅུ་དྲུག་ནི་རྟག་ཏུ་ཕ་རོལ་ཏུ་ཕྱིན་པ་རྣམས་ལ་སྒྲུབ་aཔའི་བདུན་པ་དང་མ་བྲལ་བ་ཉིད་དང་།ཕ་རོལ་ཏུ་ཕྱིན་པ་དྲུག་པོ་རེ་རེའི་མི་མཐུན་པའི་ཕྱོགས་དང་བྲལ་བ་ཉིད་དང་།།ཐབས་ལ་མཁས་པའི་ཕ་རོལ་ཏུ་ཕྱིན་པའི་རྟགས་
1953.	ཐེག་པ་གཞན་ཡིད་ལ་བྱེད་པས་སེམས་རྣམ་པར་མ་གཡེངས་པ་ཉིད་དང་།།ཕུན་སུམ་ཚོགས་པའི་བདེ་བ་དག་aལ་མ་ཆགས་པ་ཉིད་དང་།རྒུད་པ་དང་དཀའ་བ་སྤྱོད་པའི་སྡུག་བསྔལ་དག་གིས་སྦྱོར་བ་ལས་མི་ལྡོག་པ་ཉིད་དང་།དགེ་བའི་བཤེས་གཉེན་ལ་བརྟེན་ཅིང་ཐོས་པ་ལྷུར་ལེན་པ་ཉིད་དང་།སྟོན་པ་མཆོད་པ་གཙོར་བྱེད་པ་ཉིད་དང་།དགེ་བ་ཐམས་ཅད་བླ་ན་མེད་པའི་བྱང་ཆུབ་aཏུ་
1954.	ཡོངས་སུ་བསྔོ་བ་དང་།སྨོན་ལམ་གྱི་ཕ་རོལ་ཏུ་ཕྱིན་པས་
1955.	སངས་རྒྱས་དང་བྱང་ཆུབ་སེམས་དཔའི་གནས་སུ་སྐྱེ་བའི་ཕྱིར་གནས་བཟང་པོར་སྐྱེ་བ་དང་།སྟོབས་ཀྱི་ཕ་རོལ་ཏུ་ཕྱིན་པའི་སྟོབས་
1956.	དེའི་མི་མཐུན་པའི་ཕྱོགས་ཀྱི་ཆོས་དང་མ་འདྲེས་པའི་ཕྱིར་རྟག་ཏུ་དགེ་བ་
1957.	བྱེད་པ་ཉིད་aདང།ཡེ་ཤེས་ཀྱི་ཕ་རོལ་ཏུ་ཕྱིན་པའི་མངོན་པར་ཤེས་པའི་ཡོན་ཏན་གྱིས་རྣམ་པར་རྩེ་
1958.	བའོ།།དེ་ལ་བྱམས་པ་ནི།གནོད་སེམས་ཀྱི་གཉེན་པོ་སྟེ།བདེ་བ་ཉེ་བར་སྒྲུབ་པའི་རྣམ་པ་ཅན་གྱི་བསམ་པ་ཡིན་ནོ།།སྙིང་རྗེ་ནི་རྣམ་པར་འཚེ་བའི་གཉེན་པོ་སྟེ།སྡུག་
1959.	བསྔལ་aདང་བྲལ་
1960.	བའི་བསམ་པ་ཡིན་ནོ།།རྟོག་པ་ནི་ངོ་བོ་ཉིད་དུ་རྟོག་པའོ།།རྣམ་པར་རྟོག་པ་ནི་ཁྱད་པར་དུ་རྟོག་པར་རིག་པར་བྱའོ།།དེ་ཉིད་ཀྱི་ཕན་ཡོན་རྣམ་པར་དབྱེ་བའི་ཚིགས་སུ་བཅད་པ།ས་རྣམས་ཀུན་ལ་རྣམ་ཀུན་དུ།།བློ་ལྡན་རྣམས་ཀྱི་ཕན་ཡོན་ནི།།ཞི་གནས་aལྷག་མཐོང་གཉི་ག་ལ།།ལྔ་པོའི་བདག་ཉིད་དག་ཏུ་འདོད།།ས་ཐམས་ཅད་ལ་བྱང་ཆུབ་སེམས་དཔའ་རྣམས་ཀྱི་ཕ་རོལ་ཏུ་ཕྱིན་པ་ཐོབ་པ་དེ་ཉིད་ཀྱི་ཕན་ཡོན་གྱི་རྣམ་པ་ཐམས་ཅད་ནི་རྣམ་པ་ལྔར་རིག་པར་བྱ་སྟེ།སྐད་ཅིག་རེ་རེ་ལ་གནས་ངན་ལེན་གྱི་རྟེན་ཐམས་ཅད་ཟད་པར་aའགྱུར།སྣ་ཚོགས་ཀྱི་འདུ་ཤེས་དང་བྲལ་བའི་ཆོས་ཀྱི་དགའ་བ་ལ་ཡང་དགའ་བ་འཐོབ་
1961.	པར་འགྱུར།།ས་
1962.	ཐམས་ཅད་དུ་རྣམ་པ་ཡོངས་སུ་མ་ཆད་པའི་ཆོས་ཀྱི་སྣང་བ་ཚད་མེད་པ་ཡང་ཡང་དག་པར་ཤེས་པར་འགྱུར།འདིའི་རྣམ་པར་དག་པའི་སྐལ་བ་དང་མཐུན་པའི་aཔའི་རྒྱུ་མཚན་རྣམ་པར་བརྟགས་པ་མ་
1963.	ཡིན་པ་དག་ཀྱང་ཀུན་ཏུ་སྤྱོད་པར་འགྱུར།ཆོས་ཀྱི་སྐུ་ཡོངས་སུ་རྫོགས་པ་འགྲུབ་པར་བྱ་བའི་ཕྱིར།གོང་ནས་ཆེས་གོང་དུ་རྒྱུ་ཕུན་སུམ་ཚོགས་པ་ཡང་ཡོངས་སུ་འཛིན་པར་བྱེད་དོ།།དེ་ལ་དང་པོ་དང་aགཉིས་པ་ནི་ཞི་གནས་ཀྱི་ཕྱོགས་དང་མཐུན་པ་དག་ཡིན་པར་རིག་པར་བྱའོ།།གསུམ་པ་དང་བཞི་པ་ནི་ལྷག་མཐོང་གི་ཕྱོགས་དང་མཐུན་པ་དག་ཡིན་ནོ།།ལྷག་མ་ནི་གཉི་གའི་ཕྱོགས་དང་མཐུན་པ་ཡིན་ནོ།།སའི་ངེས་པའི་ཚིག་
1964.	རྣམ་པར་དབྱེ་བའི་ཚིགས་སུ་བཅད་པ་དགུ་aསྟེ།བྱང་ཆུབ་ལ་ནི་ཉེ་བ་དང་།།སེམས་ཅན་དོན་སྒྲུབ་མཐོང་བ་ལ།།རབ་ཏུ་དགའ་བ་སྐྱེ་འགྱུར་ཏེ།།དེ་ཕྱིར་རབ་དགའ་ཞེས་བརྗོད་དོ།།འདི་ལ་ནི་བཤད་དུ་ཅུང་ཟད་ཀྱང་མེད་དོ།།འཚལ་ཚུལ་རྩོལ་
1965.	བའི་དྲི་བྲལ་ཕྱིར།།དྲི་མ་མེད་པའི་ས་ཞེས་བྱ།།འཆལ་aབའི་ཚུལ་ཁྲིམས་ཀྱི་དྲི་མ་དང་ཐེག་པ་གཞན་ཡིད་ལ་བྱེད་པའི་དྲི་མ་ལས་འདས་པའི་ཕྱིར།དྲི་མ་མེད་པའི་ས་ཞེས་བྱ་སྟེ།དེ་ལྟ་བས་ན་བདག་གིས་བསྒྲུབ་ཏུ་མཚུངས་པ་ལ་རྣམ་པ་ཐམས་ཅད་ཡོངས་སུ་སྦྱང་བ་མངོན་པར་སྒྲུབ་པ་ཁོ་ན་ལ་བརྩོན་
1966.	པར་བྱའོ་ཞེས་འབྱུང་བའི་ཕྱིར་རོ།།ཆོས་ཀྱི་སྣང་བ་aཆེན་པོ་ནི།བྱེད་པའི་ཕྱིར་ན་འོད་བྱེད་པའོ།།འདི་ལྟར་
1967.	དེ་ལ་ཏིང་ངེ་འཛིན་གྱི་སྟོབས་ཀྱིས་
1968.	ཆོས་ཚད་མེད་པ་ཡོངས་སུ་ཚོལ་ཞིང་འཛིན་པའི་ཕྱིར་གཞན་དག་ལ་ཆོས་ཀྱི་སྣང་བ་ཆེན་པོ་བྱེད་དོ།།འདི་ལྟར་བྱང་ཆུབ་ཕྱོགས་མཐུན་ཆོས།།རབ་ཏུ་སྲེག་བྱེད་འོད་ལྟ་བུ།།དེ་དང་aལྡན་ཕྱིར་ས་དེ་ནི།།གཉིས་པོ་སྲེད་ཕྱིར་
1969.	འོད་འཕྲོ་ཅན།།བྱང་ཆུབ་ཀྱི་ཕྱོགས་དང་མཐུན་པའི་བདག་ཉིད་ཀྱི་
1970.	ཤེས་རབ་དེ་ནི།དེ་ལ་ཕལ་ཆེར་གཉིས་པོ་སྲེག་པར་ཉེ་བར་གནས་ཏེ།གཉིས་ན་
1971.	འདིར་ཉོན་མོངས་པའི་སྒྲིབ་པ་དང་།ཤེས་བྱའི་སྒྲིབ་པ་ཡིན་པར་རིག་པར་བྱའོ།།aསེམས་ཅན་རྣམས་ཡོངས་སྨིན་བྱེད་ཅིང་།།རང་གི་སེམས་ཀྱང་བསྲུང་བའི་ཕྱིར།།བློ་ལྡན་རྣམས་ཀྱིས་
1972.	སྦྱང་དཀའ་བ།།དེ་ཕྱིར་སྦྱང་དཀའ་ཞེས་བྱའོ།།དེ་ལ་ནི་སེམས་ཅན་ཡོངས་སུ་སྨིན་པར་བྱེད་པ་མངོན་པར་བརྩོན་ཡང་།།སེམས་ཅན་གྱི་ལོག་པར་བསྒྲུབས་
1973.	པས་ཀུན་ནས་aཉོན་མོངས་པར་མི་འགྱུར་ཏེ།།དེ་གཉི་ག་ཡང་བྱ་དཀའ་བའི་ཕྱིར་སྦྱང་དཀའ་བ་ཡིན་ནོ།།ཤེས་རབ་ཕ་རོལ་ཕྱིན་བསྟན་
1974.	ནས།།འཁོར་བ་དང་ནི་མྱ་ངན་འདས།།གཉིས་འདིར་མངོན་དུ་གྱུར་པའི་ཕྱིར།།མངོན་དུ་གྱུར་པའི་ས་ཞེས་བཤད།།དེ་ནི་ཤེས་རབ་ཀྱི་ཕ་རོལ་ཏུ་ཕྱིན་aཔ་ལ་བརྟེན་ནས།མྱ་ངན་ལས་འདས་པ་དང་འཁོར་བ་དག་ལ་མི་གནས་པའི་ཕྱིར།འཁོར་བ་དང་མྱ་ངན་ལས་འདས་པ་དག་ལ་མངོན་དུ་གྱུར་པ་ཡིན་ནོ།།བགྲོད་གཅིག་
1975.	ལམ་དང་འབྲེལ་བའི་ཕྱིར།རིང་དུ་སོང་བའི་སར་འདོད་དོ།།བགྲོད་པ་གཅིག་པའི་ལམ་ནི་སྔར་aབསྟན་པ་ཡིན་ནོ།།དེ་དང་འབྲེལ་བའི་ཕྱིར་རིང་དུ་སོང་བ་ཡིན་ཏེ།།སྦྱོར་བའི་མཐར་ཕྱིན་པར་སོང་བའི་ཕྱིར་རོ།།འདུ་ཤེས་གཉིས་ཀྱིས་མི་གཡོའི་ཕྱིར།།མི་གཡོ་བ་ཞེས་ངེས་པར་བརྗོད།།མཚན་མ་ལ་སོགས་པའི་
1976.	འདུ་ཤེས་དང་།མཚན་མ་མེད་པ་ལ་སོགས་པའི་
1977.	aའདུ་ཤེས་གཉིས་ཀྱིས་
1978.	མི་གཡོ་བའི་ཕྱིར་རོ།།སོ་སོ་ཡང་དག་རིག་
1979.	བློ་བཟང་།།ས་དེ་ལེགས་པའི་བློ་གྲོས་ཡིན།།སོ་སོ་ཡང་དག་པར་རིག་པའི་བློ་གྲོས་བཟང་བའི་ཕྱིར།ཞེས་བྱ་བ་ནི་གཙོ་བོ་ཡིན་པའི་ཕྱིར་རོ།།སྤྲིན་བཞིན་གཉིས་ཀྱིས་ནམ་མཁའི་ཆོས།།ཁྱབ་aཔའི་ཕྱིར་ན་ཆོས་ཀྱི་སྤྲིན།།གཉིས་ཀྱིས་
1980.	ཁྱབ་པའི་ཕྱིར་ཞེས་བྱ་བ་ནི་སྤྲིན་བཞིན་དུ་ཏིང་ངེ་འཛིན་དང་གཟུངས་ཀྱི་སྒོས་ཐོབ་པའི་ཆོས་རྟེན་ལ་ཡོད་པ་ནམ་མཁའ་ལྟ་བུར་ཁྱབ་པའི་ཕྱིར་ཆོས་ཀྱི་སྤྲིན་ཞེས་བྱའོ།།དགེ་བ་སྒྲུབ་པ་སྣ་ཚོགས་ལ།།དགའ་བས་རྟག་
1981.	པར་ཐམས་ཅད་aདུ།།གནས་ཕྱིར་བྱང་ཆུབ་སེམས་དཔའ་ཡི།།ས་རྣམས་གནས་པ་ཡིན་པར་འདོད།།དགེ་བ་སྒྲུབ་པ་རྣམ་པ་སྣ་ཚོགས་ཀྱི་ཕྱིར་དགའ་བས་རྟག་པར་ཐམས་ཅད་དུ་གནས་པའི་ཕྱིར།།བྱང་ཆུབ་སེམས་དཔའ་རྣམས་ཀྱི་ས་དག་ནི་གནས་པ་ཞེས་བྱའོ།།འབྱུང་པོ་དཔག་aམེད་འཇིགས་མེད་ཕྱིར།།དཔག་ཏུ་མེད་པ་དེ་དག་ལ།།ཕྱི་
1982.	ཕྱིར་གོང་དུ་འགྲོ་ལྡན་ཕྱིར།།དེ་དག་ཉིད་ནི་སར་འདོད་དོ།།འབྱུང་པོ་དཔག་ཏུ་མེད་པ་འཇིགས་པ་མེད་པར་བྱ་བའི་ཕྱིར་དཔག་ཏུ་
1983.	མེད་པ་དེ་དག་ལ་ཕྱི་
1984.	ཕྱིར་ཞིང་གོང་དུ་འགྲོ་བ་དང་ལྡན་པའི་ཕྱིར་གནས་པ་དེ་དག་
1985.	ཉིད་ལ་ཡང་aས་རྣམས་ཞེས་བྱ་སྟེ།འབྱུང་པོ་
1986.	དཔག་ཏུ་མེད་པ་འཇིགས་པ་མེད་པར་བྱ་བའི་ཕྱིར་ཞེས་བྱ་བ་ནི་འབྱུང་པོ་དཔག་ཏུ་མེད་པ་རྣམས་ཀྱི་འཇིགས་པ་སྤང་བའི་ཕྱིར་རོ།།དཔག་ཏུ་མེད་པ་དེ་དག་ལ་ཞེས་བྱ་བ་ནི་རེ་རེ་ལ་ཡང་ཚད་མེད་པའི་ཕྱིར་རོ།།གོང་དུ་aའགྲོ་བ་དང་ལྡན་པའི་ཕྱིར་ཞེས་བྱ་བ་ནི་ས་གོང་མར་འགྲོ་བ་དང་ལྡན་པའི་ཕྱིར་རོ།།ཐོབ་པ་རྣམ་པར་དབྱེ་བའི་ཚིགས་སུ་བཅད་པ།ས་ཐོབ་པ་ནི་མོས་པ་དང་།།སྤྱོད་པ་དག་ལ་འཇུག་པ་དང་།།རྟོགས་པའི་ཕྱིར་དང་ས་རྣམས་ནི།།འགྲུབ་པའི་སྒོ་ནས་རྣམ་པ་བཞི།།ས་aརྣམས་ཐོབ་པ་ནི་རྣམ་པ་བཞི་སྟེ།མོས་པས་ཐོབ་པ་ནི་མོས་པས་སྤྱོད་པའི་ས་ལ་ཇི་སྐད་བཤད་པ་ལ་
1987.	མོས་པས་སོ།།སྤྱོད་པས་ཐོབ་པ་ནི།དེ་ཉིད་ལ་ཆོས་སྤྱོད་པ་བཅུ་ལ་འཇུག་པས་སོ།།རྟོགས་པས་ཐོབ་པ་ནི།ས་ལ་འཇུག་པའི་ཚེ་དོན་དམ་པ་རབ་ཏུ་རྟོགས་aཔས་སོ།།འགྲུབ་པས་ཐོབ་པ་ནི་ཕྱིར་མི་ལྡོག་པའི་ས་ལ་འཇུག་པའི་ཚེའོ།།སྤྱོད་པ་རྣམ་པར་དབྱེ་བའི་ཚིགས་སུ་བཅད་པ་རྩ་བ་དྲུག་པ་སྟེ།ལུས་ཅན་ཐེག་པ་ཆེན་པོ་དང་།།ཐེག་པ་དམན་ལ་མོས་པ་རྣམས།།གཉི་ག་འདུན་པར་བྱ་བ་དང་།།གདུལ་བའི་ཕྱིར་aནི་བརྟེན་
1988.	རྣམས་ཀྱི།།སྤྱོད་པ་བཞི་པོ་མདོ་བཞིན་དུ།།རྗེས་སུ་འབྲངས་ནས་བཤད་པ་ཡིན།།དེ་ལ་ཕ་རོལ་ཏུ་ཕྱིན་པའི་སྤྱོད་པ་ནི་ཐེག་པ་ཆེན་པོ་ལ་མོས་པ་རྣམས་ཀྱི་ཕྱིར་བཤད་དོ།།བྱང་ཆུབ་ཀྱི་ཕྱོགས་དང་མཐུན་པའི་སྤྱོད་པ་ནི།ཉན་ཐོས་དང་རང་སངས་རྒྱས་aཀྱི་ཐེག་པ་ལ་མོས་པ་རྣམ་ཀྱི་ཕྱིར་རོ།མངོན་པར་ཤེས་པའི་སྤྱོད་པ་ནི།།ཐེག་པ་ཆེན་པོ་དང་དམན་པ་ལ་མོས་པ་གཉི་ག་མཐུས་འདུན་པར་བྱ་བའི་ཕྱིར་རོ།།སེམས་ཅན་ཡོངས་སུ་སྨིན་པར་བྱ་བའི་སྤྱོད་པ་ནི།གཉིས་པོ་ཉིད་ཀྱིས་
1989.	ཡོངས་སུ་སྨིན་པར་བྱ་བའི་ཕྱིར་ཏེ།ཡོངས་སུ་སྨིན་aཔ་ནི།འདིར་འདུལ་བ་ཡིན་ནོ།།སངས་རྒྱས་ཀྱི་ཡོན་ཏན་རྣམ་པར་དབྱེ་བའི་ཚིགས་སུ་བཅད་པ་མང་སྟེ།རེ་ཞིག་ཚད་མེད་པ་རྣམ་པར་དབྱེ་བ་ལས་སངས་རྒྱས་ལ་བསྟོད་པ་ལས་བརྩམས་ཏེ།།ཚིགས་སུ་བཅད་པ་
1990.	གཅིག་གོ།།སེམས་ཅན་རྣམས་ལ་བརྩེ་བ་ཅན།།aཕྲད་དང་བྲལ་བའི་དགོངས་པ་ཅན།།མི་འབྲལ་བ་ཡི་དགོངས་པ་ཅན།།ཕན་བདེ་དགོངས་ཁྱོད་ལ་ཕྱག་འཚལ།།འདིར་སེམས་ཅན་རྣམས་ལ་བརྩེ་བ་ཉིད་ནི།ཕན་པ་དང་བདེ་བའི་དགོངས་པ་ཉིད་ཀྱིས་བསྟན་ཏོ།།བདེ་བའི་དགོངས་པ་ཉིད་ཀྱང་བྱམས་པས་བདེ་བ་དང་ཕྲད་པར་aདགོངས་པ་ཉིད་དང་།སྙིང་རྗེས་སྡུག་བསྔལ་དང་བྲལ་བའི་དགོངས་པ་ཉིད་དང་།དགའ་བས་བདེ་བ་དང་མི་འབྲེལ་བའི་དགོངས་པ་ཉིད་ཀྱིས་བསྟན་ཏོ།།ཕན་པའི་དགོངས་པ་ཉིད་ནི་བཏང་སྙོམས་ཀྱིས་བསྟན་ཏེ
1991.	།དེ་ཡང་ཀུན་ནས་ཉོན་མོངས་པ་མེད་པ་ཉིད་ཀྱི་aདགོངས་པའི་མཚན་ཉིད་དུ་རིག་
1992.	པར་བྱའོ།།རྣམ་པར་ཐར་པ་དང་
1993.	།ཟིལ་གྱིས་གནོན་པའི་སྐྱེ་མཆེད་དང་།ཟད་པར་གྱི་སྐྱེ་མཆེད་རྣམ་པར་དབྱེ་བའི་ཚིགས་སུ་བཅད་པ།ཐུབ་པ་སྒྲིབ་ཀུན་ངེས་པར་གྲོལ།།འཇིག་རྟེན་ཐམས་ཅད་ཟིལ་གྱིས་གནོན།།aཁྱོད་ཀྱི་མཁྱེན་པས་ཤེས་བྱ་ཁྱབ།།ཐུགས་གྲོལ་ཁྱོད་ལ་ཕྱག་འཚལ་ལོ།།འདིར་བཅོམ་ལྡན་འདས་ཀྱི་རྣམ་པར་ཐར་བའི་ཁྱད་པར་ནི།།ཉོན་མོངས་པ་དང་ཤེས་བྱའི་སྒྲིབ་པ་ཐམས་ཅད་ལས་ངེས་པར་གྲོལ་བ་ཉིད་ཀྱིས་སྟོན་
1994.	ཏོ།།ཟིལ་གྱིས་གནོན་པའི་སྐྱེ་aམཆེད་ཀྱི་ཁྱད་པར་ནི།འཇིག་རྟེན་ཐམས་ཅད་ཟིལ་གྱིས་གནོན་པ་ཉིད་དང་།ཉིད་ཀྱི་ཐུགས་ལ་མངའ་བསྒྱུར་
1995.	བས་ཇི་ལྟར་བཞེད་པ་བཞིན་དམིགས་པ་དང་སྤྲུལ་བ་དང་།ཡོངས་སུ་བསྒྱུར་བས་
1996.	བྱིན་གྱིས་རློབས་
1997.	པ་ཉིད་ཀྱིས་སོ།།ཟད་པར་གྱི་སྐྱེ་མཆེད་ཀྱི་ཁྱད་པར་ནི།ཤེས་བྱ་aཐམས་ཅད་ལ་ཡེ་ཤེས་ཀྱིས་ཁྱབ་པས་སྟོན་ཏེ།དེ་ཉིད་ཀྱི་ཕྱིར་རྣམ་པར་ཐར་པ་ལ་སོགས་པའི་ཡོན་ཏན་གྱི་མི་མཐུན་པའི་ཕྱོགས་ལས་གྲོལ་བས་ན་ཐུགས་གྲོལ་བ་ཡིན་ནོ།།ཉོན་མོངས་པ་མེད་པའི་
1998.	རྣམ་པར་དབྱེ་བའི་ཚིགས་སུ་བཅད་པ།།སེམས་ཅན་དག་ནི་ཐམས་ཅད་ཀྱི།།aཉོན་མོངས་མ་ལུས་ཐམས་ཅད་འདུལ།།ཉོན་མོངས་འཇོམས་མཛད་ཉོན་མོངས་ལ།།ཐུགས་རྗེར་བཅས་
1999.	ཁྱོད་ལ་ཕྱག་འཚལ།།འདིར་བཅོམ་ལྡན་འདས་ཀྱི་ཉོན་མོངས་པ་མེད་པའི་ཁྱད་པར་སེམས་ཅན་ཐམས་ཅད་ཀྱི་ཉོན་མོངས་པ་འདུལ་བ་དང་།།ཉོན་མོངས་པ་བསྐྱེད་
2000.	པ་རྣམས་ལ་aཡང་དེ་དག་གི་ཉོན་མོངས་པའི་གཉེན་པོ་མཛད་པ་དང་།སྐྱེ་བོ་ཉོན་མོངས་པ་ཅན་ལ་རྗེས་སུ་བརྩེ་བས་ཡང་དག་པར་བསྟན་ཏེ།ཉོན་མོངས་པ་མེད་པར་གནས་པ་གཞན་དག་ནི།སེམས་ཅན་རྣམས་ཀྱི་དེ་དག་ལ་དམིགས་པའི་ཉོན་མོངས་པ་འགའ་ཁོ་ན་ཞིག་སྐྱེ་aབའི་རྐྱེན་ཙམ་ཡོངས་སུ་སྤོང་གི།ཉོན་མོངས་པ་སྐྱེས་པ་རྒྱུད་ལས་སེལ་བར་ནི་མི་བྱེད་དོ།།སྨོན་ནས་ཤེས་པ་རྣམ་པར་དབྱེ་བའི་ཚིགས་སུ་བཅད་པ།ལྷུན་གྱིས་གྲུབ་ཅིང་ཆགས་མི་མངའ།།ཐོགས་པ་མི་མངའ་རྟག་པར་ནི།།མཉམ་པར་གཞག་ཅིང་འདྲི་
2001.	ཀུན་གྱི།།aལན་ལྡོན་ཁྱོད་ལ་ཕྱག་འཚལ་ལོ།།འདིར་བཅོམ་ལྡན་འདས་ཀྱི་སྨོན་ནས་མཁྱེན་པའི་ཁྱད་པར་ནི་རྣམ་པ་ལྔས་ཡང་དག་པར་བསྟན་ཏེ།ལྷུན་གྱིས་གྲུབ་པར་མངོན་དུ་འགྱུར་བ་ཉིད་དང་།ཆགས་པ་མི་མངའ་བར་མངོན་དུ་འགྱུར་བ་ཉིད་དང་།ཤེས་བྱ་ཐམས་ཅད་ལ་ཐོགས་པ་མི་aམངའ་བ་ཉིད་དང་།རྟག་ཏུ་མཉམ་པར་གཞག་པ་ཉིད་དང་།སེམས་ཅན་རྣམས་ཀྱི་ཐེ་ཚོམ་ཐམས་ཅད་གཅོད་པ་ཉིད་ཀྱིས་སྟོན་
2002.	ཏེ།སྨོན་ནས་ཤེས་པ་ཐོབ་པ་གཞན་དག་ནི་སྨོན་པ།ལྷུན་གྱིས་གྲུབ་པས་སྨོན་ནས་ཤེས་པ་མངོན་དུ་བྱེད་པ་མ་ཡིན་ནོ།།ཆགས་པ་མེད་པ་ཡང་མ་aཡིན་ཏེ།སྙོམས་པར་འཇུག་པ་ལ་ལྟོས་
2003.	པའི་ཕྱིར་རོ།།ཐོགས་པ་མེད་པ་ཡང་མ་ཡིན་ཏེ།ཉི་ཚེ་ཤེས་པའི་ཕྱིར་རོ།།རྟག་ཏུ་མཉམ་པར་གཞག་པ་ཡང་མ་ཡིན་ལ།ཐེ་ཚོམ་ཐམས་ཅད་གཅོད་པ་ཡང་
2004.	མ་ཡིན་ནོ།།སོ་སོ་ཡང་དག་པར་རིག་པ་རྣམ་པར་དབྱེ་བའི་ཚིགས་སུ་བཅད་aཔ།རྟེན་དང་རྟེན་
2005.	པ་བཤད་བྱ་དང་།།གསུང་དང་མཁྱེན་པ་འཆད་བྱེད་ལ།།བློ་གྲོས་རྟག་ཐོགས་མི་མངའ་བ།།ལེགས་སྟོན་ཁྱོད་ལ་ཕྱག་འཚལ་ལོ།།འདིར་ནི་མདོར་ན་གང་དང་གང་གིས་བཤད་པར་བྱ་བ་དེ་ལ་བློ་གྲོས་རྟག་ཏུ་ཐོགས་པ་མི་མངའ་བ་ཉིད་ཀྱིས།བཅོམ་ལྡན་འདས་aཀྱི་
2006.	སོ་སོ་ཡང་དག་པར་རིག་པ་བཞི་བསྟན་ཏེ།དེ་ལ་རྟེན་ཆོས་དང་།།དེ་ལ་བརྟེན་
2007.	པ་དོན་དང་གཉིས་ནི་བཤད་པར་བྱའོ
2008.	།།གསུང་དང་མཁྱེན་པ་དང་གཉིས་ཀྱིས་ནི་འཆད་པར་བྱེད་དོ།།ལེགས་པར་སྟོན་པ་
2009.	ཉིད་ཀྱིས་ནི་འདི་དག་གི་
2010.	ལས་ཡང་དག་པར་བསྟན་ཏོ།།མངོན་པར་ཤེས་པ་རྣམ་aཔར་དབྱེ་བའི་ཚིགས་སུ་བཅད་པ།།གཤེགས་ནས་སྤྱོད་པ་མཁྱེན་མཛད་དེ།།དེ་དག་སྐད་ཀྱིས་
2011.	སེམས་ཅན་གྱི།།འོང་དང་འགྲོ་དང་ངེས་འབྱུང་ལ།།ལེགས་འདོམས་ཁྱོད་ལ་ཕྱག་འཚལ་ལོ།།འདིར་མངོན་པར་ཤེས་པ་དྲུག་གིས་བཅོམ་ལྡན་འདས་ཀྱི་ཡང་དག་པར་འདོམས་པ་aཉིད་བསྟན་ཏེ།རྫུ་འཕྲུལ་གྱི་མངོན་པར་ཤེས་པས་གདུལ་བའི་དྲུང་དུ་གཤེགས་ནས་སེམས་ཀྱི་རྣམ་གྲངས་མངོན་པར་ཤེས་པས་སེམས་ཀྱི་སྤྱོད་པ་མཁྱེན་པར་མཛད་དེ།ལྷའི་རྣ་བའི་མངོན་པར་ཤེས་པས་དེ་དག་གི་སྐད་ཀྱིས།མངོན་པར་ཤེས་པ་ལྷག་མ་གསུམ་གྱིས།གོ་རིམས་aབཞིན་དུ་ཇི་ལྟར་སྔོན་གྱི་
2012.	མཐའ་ནས་འདིར་འོང་བ་དང་།ཇི་ལྟར་ཕྱི་མའི་མཐར་འགྲོ་བ་དང་།ཇི་ལྟར་འཁོར་བ་ལས་ངེས་པར་འབྱུང་བ་མཁྱེན་པས་དེ་བཞིན་དུ་གདམས་ངག་སྩོལ་བར་མཛད་དོ།།མཚན་དང་དཔེ་བྱད་བཟང་པོ་རྣམ་པར་དབྱེ་བའི་ཚིགས་སུ་བཅད་པ།ལུས་ཅན་ཀུན་aགྱིས་ཁྱོད་མཐོང་ན།།སྐྱེས་བུ་དམ་པ་ལགས་པར་འཚལ།།མཐོང་བ་ཙམ་གྱིས་རབ་དང་བར།།མཛད་པ་ཁྱོད་ལ་ཕྱག་འཚལ་ལོ།།འདིར་བཅོམ་ལྡན་འདས་ལ་སྐྱེས་བུ་ཆེན་པོ་ཉིད་དུ་ཡིད་ཆེས་པས་མཚན་དང་དཔེ་བྱད་བཟང་པོ་རྣམས་ཀྱི་ལས་མཐོང་བ་ཙམ་གྱིས་གཞན་aདག་རབ་ཏུ་དང་བསྐྱེད་པར་མཛད་པ་ཉིད་ཡང་དག་པར་བསྟན་ཏོ།།ཡོངས་སུ་དག་པ་རྣམ་པར་དབྱེ་བའི་ཚིགས་སུ་བཅད་པ།།ལེན་དང་གནས་དང་གཏོང་བ་དང་།།སྤྲུལ་དང་ཡོངས་སུ་བསྒྱུར་
2013.	བ་དང་།།ཏིང་ངེ་འཛིན་དང་ཡེ་ཤེས་ལ།།མངའ་བརྙེས་
2014.	ཁྱོད་ལ་ཕྱག་འཚལ་ལོ།།aའདིར་དབང་རྣམ་པ་བཞིས་བཅོམ་ལྡན་འདས་ཀྱི་
2015.	ཡོངས་སུ་དག་པ་བཞི་པོ་རྣམ་པ་ཐམས་ཅད་དུ་ཡོངས་སུ་བསྟན་ཏེ།།རྟེན་ཡོངས་སུ་དག་པ་ནི།ལུས་ལེན་པ་དང་།གནས་པ་དང་།གཏོང་བ་ལ་མངའ་བས་སོ།།དམིགས་པ་ཡོངས་སུ་དག་པ་ནི།སྤྲུལ་པ་དང་།ཡོངས་སུ་aབསྒྱུར་བ་ལ་མངའ་བས་སོ།།ཐུགས་ཡོངས་སུ་དག་པ་ནི།རྣམ་པ་ཐམས་ཅད་དུ་ཏིང་ངེ་འཛིན་ལ་མངའ་བས་སོ།།ཤེས་རབ་ཡོངས་སུ་དག་པ་ནི།རྣམ་པ་ཐམས་ཅད་དུ་ཡེ་ཤེས་ལ་མངའ་བས་སོ།།སྟོབས་རྣམ་པར་དབྱེ་བའི་ཚིགས་སུ་བཅད་པ།ཐབས་དང་སྐྱབས་aདང་དག་པ་དང་།།ཐེག་ཆེན་ངེས་པར་འབྱུང་བ་ལ།།སེམས་ཅན་རྣམས་ལ་རབ་སླུ་བའི།།བདུད་འཇོམས་ཁྱོད་ལ་ཕྱག་འཚལ་ལོ།།འདིར་དོན་བཞི་ལ་སེམས་ཅན་རྣམས་ལ་རབ་ཏུ་སླུ་བར་བྱེད་པའི་བདུད་གང་ཡིན་པ་དེ་འཇོམས་པར་མཛད་པ་ཉིད་ཀྱིས།བཅོམ་aལྡན་འདས་ཀྱི་སྟོབས་རྣམས་ཀྱི་ལས་ཡང་དག་པར་བསྟན་ཏེ།འདི་ལྟ་སྟེ།བདེ་འགྲོ་དང་ངན་འགྲོར་འགྲོ་བའི་ཐབས་ལ་རབ་ཏུ་སླུ་
2016.	བ་དང་།།ལྷ་ལ་སོགས་པ་
2017.	སྐྱབས་མ་ཡིན་པ་ལ་སྐྱབས་སུ་རབ་ཏུ་སླུ་བ་དང་།ཟག་པ་དང་བཅས་
2018.	པའི་འདག་པ་ཙམ་གྱིས་དག་པར་རབ་ཏུ་སླུ་བ་aདང།ཐེག་པ་ཆེན་པོས་ངེས་པར་འབྱུང་བ་ལ་རབ་ཏུ་སླུ་བར་བྱེད་པའོ།།གནས་དང་
2019.	གནས་མ་ཡིན་པ་མཁྱེན་པའི་སྟོབས་ཀྱིས་ནི
2020.	།བཅོམ་ལྡན་འདས་དོན་དང་པོ་ལ་བདུད་འཇོམས་པར་མཛད་པ་ཡིན་པར་རིག་པར་བྱའོ།།ལས་བདག་གིར་བྱ་བ་མཁྱེན་པའི་སྟོབས་aཀྱིས་ནི་གཉིས་པ་ལའོ།།བསམ་གཏན་དང་རྣམ་པར་ཐར་པ་དང་།ཏིང་ངེ་འཛིན་དང་།སྙོམས་པར་འཇུག་པ་མཁྱེན་པའི་སྟོབས་ཀྱིས་ནི་གསུམ་པ་ལའོ།།དབང་པོ་མཆོག་དང་མཆོག་མ་ཡིན་པ་ཉིད་ལ་སོགས་པ་མཁྱེན་པའི་སྟོབས་ཀྱིས་ནི་བཞི་པ་ལ་སྟེ།དབང་པོ་དམན་པ་ལ་aསོགས་པ་སྤངས་ནས་མཆོག་དག་ལ་སྦྱོར་བའི་ཕྱིར་རོ།།མི་འཇིགས་པའི་
2021.	རྣམ་པར་དབྱེ་བའི་ཚིགས་སུ་བཅད་པ།རང་གཞན་དོན་དུ་ཡེ་ཤེས་དང་།།སྤངས་དང་ངེས་འབྱུང་བགེགས་བྱེད་པར།།སྟོན་མཛད་མུ་སྟེགས་གཞན་དག་གིས།།མི་བརྫི་
2022.	ཁྱོད་ལ་ཕྱག་aའཚལ་
2023.	ལོ།།འདིར་རང་གི་
2024.	དོན་དུ་ཡེ་ཤེས་དང་སྤངས་བ་སྟོན་པར་མཛད་པ་ཉིད་དང་།གཞན་གྱི་
2025.	དོན་དུ་ངེས་པར་འབྱུང་བ་དང་།བགེགས་བྱེད་པ་
2026.	སྟོན་པར་མཛད་པ་ཉིད་ཀྱིས་གཞན་མུ་སྟེགས་ཅན་རྣམས་ཀྱིས་མི་བརྫི་
2027.	བའི་ཕྱིར།།གོ་རིམས་བཞིན་དུ་བཅོམ་ལྡན་འདས་aཀྱིས་
2028.	མི་འཇིགས་པ་རྣམ་པ་
2029.	བཞི་བསྙད་དོ།།བསྲུང་བ་མེད་པ་དང་།དྲན་པ་ཉེ་བར་གཞག་པ་རྣམ་པར་དབྱེ་བའི་ཚིགས་སུ་བཅད་པ།བསྲུང་མེད་བསྙེལ་བ་མི་མངའ་བས།།འཁོར་གྱི་ནང་ན་བག་བརྐྱང་གསུང་།།ཀུན་ནས་ཉོན་མོངས་གཉིས་སྤངས་པ།།འཁོར་aསྡུད་ཁྱོད་ལ་ཕྱག་འཚལ་ལོ།།འདིར་
2030.	ནི་བཅོམ་ལྡན་འདས་ཀྱི་བསྲུང་བ་མེད་པ་གསུམ་
2031.	དང་།དྲན་པ་ཉེ་བར་གཞག་པ་གསུམ་
2032.	དང་།དེ་དག་གི་ལས་འཁོར་སྡུད་པ་ཉིད་ཡོངས་སུ་བསྟན་ཏེ།དེ་དག་གིས་ནི་གོ་རིམས་བཞིན་དུ་འཁོར་གྱི་ནང་དུ་བསྲུང་
2033.	བ་མེད་པའི་ཕྱིར།བག་aབརྐྱང་སྟེ་གསུང་བ་ཡང་ཡིན་ལ།བསྙེལ་བ་མི་མངའ་བ་ཉིད་ཀྱིས་རྟག་ཏུ་དགོངས་པ་ཉེ་བར་གནས་པས་རྗེས་སུ་ཆགས་པ་དང་།ཁོང་ཁྲོ་བ་མེད་པའི་ཕྱིར་ཀུན་ནས་ཉོན་མོངས་པ་གཉིས་སྤངས་པ་ཡང་ཡིན་ནོ།།བག་ཆགས་ཡང་དག་པར་བཅོམ་པ་
2034.	རྣམ་པར་དབྱེ་བའི་ཚིགས་སུ་བཅད་aཔ།ཀུན་མཁྱེན་ཁྱོད་ལ་རྒྱུ་བ་དང་།།གནས་པ་ཀུན་ལ་རྟག་པར་ནི།།ཀུན་མཁྱེན་མི་
2035.	སྤྱོད་མི་མངའ་སྟེ།།ཡང་དག་དོན་ལྡན་ཁྱོད་ཕྱག་འཚལ།།འདིས་ནི་རྒྱུ་བ་དང་གནས་པ་ཐམས་ཅད་ལ་རྟག་ཏུ་ཐམས་ཅད་མཁྱེན་པ་མ་ཡིན་པའི་སྤྱོད་
2036.	པ་མི་མངའ་བའི་ཕྱིར།བཅོམ་ལྡན་འདས་ཀྱིས་
2037.	aབག་ཆགས་ཐམས་ཅད་ཡང་དག་པར་བཅོམ་པ་ཡོངས་སུ་བསྟན་ཏོ
2038.	།།ཐམས་ཅད་མཁྱེན་པ་མ་ཡིན་པ་ནི།ཉོན་མོངས་པ་ཟད་ཀྱང་།བག་ཆགས་ཡང་དག་པར་མ་བཅོམ་པའི་ཕྱིར།རེས་འགའ་གླང་པོ་ཆེ་འཁྲུལ་པ་དང་།ཤིང་རྟ་འཁྲུལ་པ་དང་ལྷན་ཅིག་ཐུག་པ་ལ་སོགས་པ་aཐམས་ཅད་མཁྱེན་པ་མ་ཡིན་པའི་སྤྱོད་པ་བྱེད་དེ།ཇི་སྐད་དུ།བཞག་པའི་བུའི་མདོ་ལས་གསུངས་པ་ལྟ་བུའོ།།ཡང་དག་པའི་དོན་དུ་ཐམས་ཅད་མཁྱེན་པ་ཉིད་ཡིན་པའི་ཕྱིར།བཅོམ་ལྡན་འདས་ལ་ནི་དེ་མི་མངའོ།།བསྙེལ་བ་མི་མངའ་བ་ཉིད་རྣམ་པར་དབྱེ་བའི་ཚིགས་སུ་བཅད་aཔ།སེམས་ཅན་ཀུན་གྱི་བྱ་བ་ལ།།ཁྱོད་ནི་དུས་ལས་མི་འདའ་བས།།མཛད་པ་རྟག་ཏུ་དོན་མངའ་བ།།མི་བསྙེལ་ཁྱོད་ལ་ཕྱག་འཚལ་ལོ།།འདིས་ནི་སེམས་ཅན་གང་གི་དོན་གང་ཡིན་པ།གང་གི་
2039.	དུས་སུ་བྱ་བ་དེའི་དུས་ལས་མི་འདའ་བའི་ཕྱིར།བཅོམ་ལྡན་འདས་ཀྱི་མཛད་པ་aརྟག་ཏུ་འབྲས་བུ་ཡོད་པ་ཡིན་ནོ་ཞེས་བསྙེལ་བ་མི་མངའ་བའི་ཆོས་ཉིད་ངོ་བོ་ཉིད་དང་།ལས་ཀྱི་སྒོ་ནས་ཡང་དག་པར་བསྟན་ཏོ།།ཐུགས་རྗེ་ཆེན་པོ་རྣམ་པར་དབྱེ་བའི་ཚིགས་སུ་བཅད་པ།།འཇིག་རྟེན་ཀུན་ལ་ཉིད་མཚན་དུ།།ལན་དྲུག་ཏུ་ནི་སོ་སོར་གཟིགས།།ཐུགས་རྗེ་ཆེན་aཔོ་དང་ལྡན་པས།།ཕན་དགོངས་ཁྱོད་ལ་ཕྱག་འཚལ་ལོ།།འདིར་བཅོམ་ལྡན་འདས་ཀྱིས་
2040.	ཐུགས་རྗེ་ཆེན་པོ་ལས་དང་ངོ་བོ་ཉིད་ཀྱིས་ཡོངས་སུ་བསྟན་ཏེ།བཅོམ་ལྡན་འདས་ནི་ཐུགས་རྗེ་ཆེན་པོས་ཉིན་མཚན་ལན་དྲུག་ཏུ།སུ་ནི་ཉམས།སུ་aནི་འཕེལ་ཞེས་བྱ་བ་དེ་ལྟ་བུ་ལ་སོགས་པ་
2041.	འཇིག་རྟེན་ལ་
2042.	སོ་སོར་གཟིགས་སོ།།དེ་དང་ལྡན་པའི་ཕྱིར་བཅོམ་ལྡན་འདས་སེམས་ཅན་ཐམས་ཅད་ལ་རྟག་ཏུ་ཕན་པར་དགོངས་པ་ཡིན་ནོ།།མ་འདྲེས་པའི་ཡོན་ཏན་རྣམ་པར་དབྱེ་བའི་ཚིགས་སུ་བཅད་པ།སྤྱོད་པ་དང་ནི་རྟོགས་aཔ་དང།།ཡེ་ཤེས་དང་ནི་ཕྲིན་ལས་ཀྱིས།།ཉན་ཐོས་རང་སངས་རྒྱས་ཀུན་གྱི
2043.	།།བླ་མ་ཁྱོད་ལ་ཕྱག་འཚལ་ལོ།།འདིར་སངས་རྒྱས་ཀྱི་ཆོས་མ་འདྲེས་པ་སྤྱོད་པས་བསྡུས་པ་དྲུག་དང་།རྟོགས་པས་བསྡུས་པ་དྲུག་དང་།ཡེ་ཤེས་ཀྱིས་
2044.	བསྡུས་པ་གསུམ་དང་།aཕྲིན་ལས་ཀྱི་
2045.	བསྡུས་པ་གསུམ་གྱིས།དེ་ལས་གཞན་པའི་སེམས་ཅན་མཆོག།ཉན་ཐོས་དང་རང་སངས་རྒྱས་རྣམས་པས་ཀྱང་མཆོག་ཏུ་གྱུར་པ་ཉིད་ཀྱིས།བཅོམ་ལྡན་འདས་སེམས་ཅན་ཐམས་ཅད་ཀྱི་མཆོག་ཉིད་དུ་ཡོངས་སུ་བསྟན་ཏེ།དེ་ལ་དེ་བཞིན་གཤེགས་པ་ལ་འཁྲུལ་aཔ་མི་མངའ།ཅ་ཅོ་མི་མངའ།བསྙེལ་བ་མི་མངའ།ཐུགས་མཉམ་པར་མ་བཞག་པ་མི་མངའ།ཐ་དད་པའི་འདུ་ཤེས་མི་མངའ།སོ་སོར་མ་བརྟགས་པའི་བཏང་སྙོམས་མི་མངའ་ཞེས་བྱ་བ་ནི།སངས་རྒྱས་ཀྱི་ཆོས་མ་འདྲེས་པ་
2046.	གང་དག་སངས་རྒྱས་ཁོ་ན་ལ་མངའི།aགཞན་དག་ལ་མེད་པ་
2047.	སྤྱོད་པས་བསྡུས་པ་དྲུག་ཡིན་ནོ།།འདུན་པ་ཉམས་པ་མི་མངའ།བརྩོན་འགྲུས་དང་།དྲན་པ་དང་།ཏིང་ངེ་འཛིན་དང་།ཤེས་རབ་དང་།རྣམ་པར་གྲོལ་བ་ཉམས་པ་མི་མངའ་ཞེས་བྱ་བ་ནི་རྟོགས་པས་བསྡུས་པ་དྲུག་ཡིན་ནོ།།གང་འདས་aཔའི་དུས་ལ་དེ་བཞིན་གཤེགས་པའི་ཡེ་ཤེས་མ་ཆགས་མ་ཐོགས་པ་དང་།མ་འོངས་པ་དང་།ད་ལྟར་བྱུང་བའི་དུས་ལ་དེ་བཞིན་གཤེགས་པའི་ཡེ་ཤེས་མ་ཆགས་མ་ཐོགས་པ་ཞེས་བྱ་བ་ནི་ཡེ་ཤེས་ཀྱིས་བསྡུས་པ་གསུམ་ཡིན་ནོ།།དེ་བཞིན་གཤེགས་པའི་སྐུའི་ཕྲིན་ལས་ཐམས་aཅད་དང་།གསུང་གི་ཕྲིན་ལས་ཐམས་ཅད་དང་།།ཐུགས་ཀྱི་ཕྲིན་ལས་ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་
2048.	ཞེས་བྱ་བ་ནི།ཕྲིན་ལས་ཀྱིས་བསྡུས་པ་གསུམ་ཡིན་ནོ།།རྣམ་པ་ཐམས་ཅད་མཁྱེན་པ་ཉིད་རྣམ་པར་དབྱེ་བའི་ཚིགས་སུ་བཅད་aཔ།སྐུ་གསུམ་དག་གི་
2049.	བྱང་ཆུབ་ཆེ།།རྣམ་པ་ཀུན་བརྙེས་ཐམས་ཅད་དུ།།སེམས་ཅན་ཀུན་གྱི་ཐེ་ཚོམ་དག།གཅོད་པ་ཁྱོད་ལ་ཕྱག་འཚལ་ལོ།།འདིས་ནི་སྐུ་གསུམ་གྱི་
2050.	རྣམ་པ་ཐམས་ཅད་བྱང་ཆུབ་པ་བརྙེས་པའི་ཕྱིར་དང་།།ཤེས་བྱ་ཐམས་ཅད་རྣམ་པ་aཐམས་ཅད་དུ་མཁྱེན་པའི་ཕྱིར།བཅོམ་ལྡན་འདས་ཀྱི་རྣམ་པ་ཐམས་ཅད་མཁྱེན་པ་ཉིད་ཡོངས་སུ་བསྟན་ཏེ།སྐུ་གསུམ་ནི་ངོ་བོ་ཉིད་མེད་པ་པ་
2051.	དང་།ལོངས་སྤྱོད་རྫོགས་པ་པ་དང་།སྤྲུལ་པ་པའོ།།ཤེས་བྱ་ཐམས་ཅད་ཀྱི་རྣམ་པ་ཐམས་ཅད་མཁྱེན་པ་
2052.	ནི།འདིར་aལྷ་དང་མི་ལ་སོགས་པའི་སེམས་ཅན་ཐམས་ཅད་ཀྱི་ཐེ་ཚོམ་ཐམས་ཅད་གཅོད་པའི་ཕྲིན་ལས་ཀྱིས་བསྟན་ཏོ།།ཕ་རོལ་ཏུ་ཕྱིན་པ་དྲུག་
2053.	ཡོངས་སུ་རྫོགས་པའི་རྣམ་པར་དབྱེ་བའི་ཚིགས་སུ་བཅད་པ།འཛིན་པ་མེད་ཅིང་ཉེས་པ་མེད།།རྙོག་པ་མེད་ཅིང་མི་གནས་པ།།aམི་གཡོ་ཆོས་རྣམས་ཐམས་ཅད་ལ།།སྤྲོས་
2054.	མེད་ཁྱོད་ལ་ཕྱག་འཚལ་ལོ།།འདིས་ནི་ཕ་རོལ་ཏུ་ཕྱིན་པ་དྲུག་གི་མི་མཐུན་པའི་ཕྱོགས་མཐའ་དག་ལས་ངེས་པར་གྲོལ་བས།བཅོམ་ལྡན་འདས་ཀྱི་
2055.	ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་བརྗོད་དེ
2056.	།དེ་aལ་འཛིན་པ་ཉིད་ནི།ལོངས་སྤྱོད་ལ་ཀུན་ཏུ་འཛིན་པ་མེད་པའི་ཕྱིར་རིག་པར་བྱའོ།།ཉེས་པ་མེད་པ་ཉིད་ནི
2057.	།ལུས་ལ་སོགས་པའི་ལས་དྲི་མ་མེད་པའི་ཕྱིར་རོ།།རྙོག་པ་
2058.	མེད་པ་ནི།འཇིག་རྟེན་གྱི་ཆོས་དང་།སྡུག་བསྔལ་དག་གིས་སེམས་རྙོག་པ་ཅན་དུ་aམི་བྱེད་པའི་ཕྱིར་རོ།།མི་གནས་པ་ཉིད་ནི་རྟོགས་པ་ཆུང་ངུ་དང་།དན་དོན[་ངན་ངོན]ཙམ་ལ་མི་གནས་པའི་ཕྱིར་རོ།།མི་གཡོ་བ་
2059.	ཉིད་ནི།།རྣམ་པར་མི་གཡེང་བའི་ཕྱིར་རོ།།སྤྲོས་
2060.	པ་མེད་པ་ཉིད་ནི།རྣམ་པར་རྟོག་པའི་སྤྲོས་པ་ཐམས་ཅད་ཀུན་ཏུ་མི་སྤྱོད་པའི་ཕྱིར་aརོ།།སངས་རྒྱས་ཀྱི་མཚན་ཉིད་རྣམ་པར་དབྱེ་བའི་ཚིགས་སུ་བཅད་པ་གཉིས་ཏེ།དམ་པའི་དོན་ནི་གྲུབ་པ་སྟེ།།ས་ཀུན་ལས་ནི་ངེས་པར་བྱུང་།།སེམས་ཅན་ཀུན་གྱི་མཆོག་ཏུ་གྱུར།།སེམས་ཅན་ཐམས་ཅད་རྣམ་གྲོལ་མཛད།།ཡོན་ཏན་མི་aཟད་མཉམ་མེད་ལྡན།།འཇིག་རྟེན་དག་དང་དཀྱིལ་འཁོར་ནའང་།།སྣང་ལ་ལྷ་དང་མི་རྣམས་ཀྱིས།།རྣམ་པ་ཀུན་ཏུ་མི་མཐོང་ངོ༌།།འདིར་ངོ་བོ་ཉིད་དང་།རྒྱུ་དང་།འབྲས་བུ་དང་།ལས་དང་ལྡན་པ་དང་།འཇུག་པའི་དོན་དྲུག་གིས་སངས་རྒྱས་ཀྱི་མཚན་ཉིད་aཡོངས་སུ་བསྟན་ཏེ།དེ་ལ་དོན་དམ་པ་གྲུབ་པ་ནི།དེ་བཞིན་ཉིད་རྣམ་པར་དག་པ་སྟེ།དེ་ནི་སངས་རྒྱས་རྣམས་
2061.	ཀྱི་ངོ་བོ་ཉིད་ཀྱི་སྐུའོ།།བྱང་ཆུབ་སེམས་དཔའི་ས་ཐམས་ཅད་ལས་ངེས་པར་བྱུང་བ་ཉིད་ནི་རྒྱུའོ།།སེམས་ཅན་ཐམས་ཅད་ཀྱི་མཆོག་ཏུ་གྱུར་པ་ཉིད་ནི་aའབྲས་བུའོ།།སེམས་ཅན་ཐམས་ཅད་རྣམ་པར་གྲོལ་བར་མཛད་པ་ཉིད་ནི་ལས་སོ།།ཡོན་ཏན་མི་ཟད་པ་དང་།མཉམ་པ་མེད་པ་དང་ལྡན་པ་ཉིད་ནི་ལྡན་པའོ།།འཇིག་རྟེན་གྱི་ཁམས་སྣ་ཚོགས་སུ་སྣང་བ་ཉིད་ནི།སྤྲུལ་པའི་སྐུས་སོ།།འཁོར་གྱི་
2062.	aདཀྱིལ་འཁོར་རྣམས་ནའང་སྣང་བ་ཉིད་ནི།ལོངས་སྤྱོད་རྫོགས་པའི་སྐུས་སོ།།རྣམ་པ་ཐམས་ཅད་དུ་མི་སྣང་བ་ཉིད་ནི་ཆོས་ཀྱི་སྐུས་ཏེ།འཇུག་པའི་རབ་ཏུ་དབྱེ་བ་རྣམ་པ་གསུམ་ཡིན་ནོ།།
2063.	ཐེག་པ་ཆེན་པོ་
2064.	མདོ་སྡེའི་རྒྱན་བྱང་ཆུབ་སེམས་དཔའ་ཆེན་པོ་རྟོགས་པ་རྣམ་aཔར་བྱང་བས་བཤད་པ་ལས།སྤྱོད་པ་དང་མཐར་ཐུག་
2065.	པའི་སྐབས་ཞེས་བྱ་བ་སྟེ།ལེའུ་ཉི་ཤུ་རྩ་གཅིག་པའོ།།།།ཐེག་པ་ཆེན་པོ་
2066.	མདོ་སྡེའི་རྒྱན་གྱི་བཤད་པ་རྫོགས་སོ།།།།རྒྱ་གར་གྱི་མཁན་པོ་ཤཱཀྱ་སིངྷ་དང་།ཞུ་ཆེན་གྱི་ལོ་ཙཱ་བ་བནྡེ་aདཔལ་བརྩེགས་ལ་སོགས་པས་བསྒྱུར་ཅིང་ཞུས་ཏེ་གཏན་ལ་ཕབ་པ།།།།ཐེག་ཆེན་མདོ་སྡེ་ཀུན་གྱི་རྒྱན།།བཤད་པ་འདིའི་གཞུང་ཚད་ནི།།ཤ་
2067.	ལོ་ཀ་སུམ་སྟོང་དག་དང་རྩ།།དྲུག་བརྒྱ་ལྔ་བཅུ་ཡིན་པར་བསྒྲགས།།།།a
2068.	

