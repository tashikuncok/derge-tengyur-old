1.  [༄༅།།རྣལ་འབྱོར་སྤྱོད་པའི་ས་རྣམ་པར་གཏན་ལ་དབབ་པ་བསྡུ་པ།
2.  a༄༅༅།།རྣམ་པར་གཏན་ལ་དབབ་པ་བསྡུ་བ།
3.  བམ་པོ་སུམ་ཅུ་གསུམ་པ།རྒྱུ་མཚན་ལས་མིང་གཞན་དུ་བརྗོད་པར་བྱ་བའམ།གཞན་མ་ཡིན་པར་བརྗོད་པར་བྱ་ཞེ་ན།སྨྲས་aཔ།གཉི་གར་ཡང་བརྗོད་པར་མི་བྱའོ།།དེ་ཅིའི་ཕྱིར་ཞེ་ན།གཉི་གར་ཡང་སྐྱོན་དུ་ཐལ་བར་འགྱུར་བའི་ཕྱིར་རོ།།གཞན་ཉིད་ཡིན་ན་སྐྱོན་ཅི་ཡོད་ཅེ་ན།མིང་རྫས་སུ་ཡོད་པར་འགྱུར་བའོ།།aགཞན་མ་ཡིན་པ་ཉིད་ཡིན་ན་སྐྱོན་ཅི་ཡོད་ཅེ་ན།རྒྱུ་མཚན་གཟུང་བ་ན་མིང་ཡང་ཟིན་པར་འགྱུར་བའོ།།རྒྱུ་མཚན་ལས་རྣམ་པར་རྟོག་པ་གཞན་དུ་བརྗོད་པར་བྱའམ
4.  །གཞན་མ་ཡིན་པར་བརྗོད་aཔར་བྱ་ཞེ་ན།སྨྲས་པ།གཉི་གར་ཡང་བརྗོད་པར་མི་བྱའོ།།དེ་ཅིའི་ཕྱིར་ཞེ་ན།གཉི་གར་ཡང་སྐྱོན་དུ་ཐལ་བར་འགྱུར་བའི་ཕྱིར་རོ།།གཞན་ཉིད་ཡིན་ན་སྐྱོན་ཅི་ཡོད་ཅེ་ན།རྣམ་པར་རྟོག་པ་aརྣམས་རྒྱུ་མཚན་གྱི་བདག་ཉིད་མ་ཡིན་པར་འགྱུར་བའོ།།གཞན་མ་ཡིན་པ་ཉིད་ཡིན་ན་སྐྱོན་ཅི་ཡོད་ཅེ་ན།རྣམ་པར་རྟོག་པ་དང་བྲལ་བའི་རྒྱུ་མཚན་རྣམས་ཀྱང་རྣམ་པར་རྟོག་པའི་བདག་ཉིད་ཁོ་ནར་aའགྱུར་བའོ།།རྒྱུ་མཚན་ལས་དེ་བཞིན་ཉིད་གཞན་དུ་བརྗོད་པར་བྱའམ།གཞན་མ་ཡིན་པར་བརྗོད་པར་བྱ་ཞེ་ན།སྨྲས་པ།གཉི་གར་ཡང་བརྗོད་པར་མི་བྱའོ།།དེ་ཅིའི་ཕྱིར་ཞེ་ན།གཉི་གར་
5.  aཡང་སྐྱོན་དུ་འགྱུར་བར་ཐལ་བར་འགྱུར་བའི་ཕྱིར་རོ།།གཞན་ཉིད་ཡིན་ན་སྐྱོན་ཅི་ཡོད་ཅེ་ན།རྒྱུ་མཚན་གྱི་དོན་དམ་པ་ཉིད་དེ་
6.  དེ་བཞིན་ཉིད་དུ་མི་འགྱུར་བ་དང༌།རྣལ་འབྱོར་པ་རྒྱུ་མཚན་ལ་མི་ལྟོས་
7.  པར་དེ་བཞིན་ཉིད་ཡོངས་སུ་ཚོལ་བར་aའགྱུར་བ་དང༌།དེ་བཞིན་ཉིད་མངོན་པར་རྫོགས་པར་སངས་རྒྱས་ན་ཡང་རྒྱུ་མཚན་མངོན་པར་རྫོགས་པར་སངས་རྒྱས་པར་མི་འགྱུར་བའོ།།གཞན་མ་ཡིན་པ་ཉིད་ཡིན་ན་སྐྱོན་ཅི་ཡོད་ཅེ་ན།དེ་བཞིན་ཉིད་ལ་བྱེ་བྲག་མེད་པ་བཞིན་དུ་རྒྱུ་aམཚན་ཐམས་ཅད་ལ་ཡང་བྱེ་བྲག་མེད་པར་འགྱུར་བ་དང༌།རྒྱུ་མཚན་དམིགས་པ་ན་དེ་བཞིན་ཉིད་ཀྱང་དམིགས་པར་འགྱུར་བ་དང༌།དེ་བཞིན་ཉིད་དམིགས་ཀྱང་རྒྱུ་མཚན་བཞིན་དུ་རྣམ་པར་དག་པར་མི་འགྱུར་བ་སྟེ།འདི་ལྟ་སྟེ།དཔེར་ན་aའདུ་བྱེད་རྣམས་ལ་སྤྱིའི་མཚན་ཉིད་མི་རྟག་པ་དང༌།སྡུག་བསྔལ་བ་དང༌།བདག་མེད་པ་ཡོད་ཀྱང་དེ་དག་ལས་གཞན་པའམ།གཞན་མ་ཡིན་པར་བརྗོད་པར་མི་བྱ་བ་དང༌།ལུས་aདང་སེམས་ལ་གནས་ངན་ལེན་དང་ཤིན་ཏུ་སྦྱངས་པ་དག་ཡོད་ཀྱང༌།ལུས་དང་སེམས་ལས་དེ་དག་གཞན་པའམ།གཞན་མ་ཡིན་པ་
8.  བརྗོད་པར་མི་བྱ་བ་དང༌།དགེ་བ་དང༌།མི་དགེ་བ་དང༌།ལུང་དུ་
9.  མ་བསྟན་པའི་ཆོས་རྣམས་ལ་ས་བོན་ཡོད་ཀྱང༌།དེ་དག་ལས་གཞན་aཔའམ།གཞན་མ་ཡིན་པར་བརྗོད་པར་མི་བྱ་སྟེ།གཉི་ག་སྐྱོན་དུ་ཐལ་བར་འགྱུར་བའི་ཕྱིར་དང༌།འདི་ལྟ་སྟེ།དཔེར་ན་ནམ་མཁའ་ནི་ཐམས་ཅད་དུ་སོང་བ་
10. ཡིན་པས་གཟུགས་ཀྱི་ཕྱོགས་ན་ནམ་མཁའ་ཡོད་ཀྱང༌།དེ་ལས་དེ་གཞན་པའམ།གཞན་མ་ཡིན་པར་བརྗོད་aཔར་མི་བྱ་སྟེ།དེ་ཅིའི་ཕྱིར་ཞེ་ན།གཉི་གར་ཡང་སྐྱོན་དུ་ཐལ་བར་འགྱུར་བའི་ཕྱིར་རོ།།གཞན་ཉིད་ཡིན་ན་སྐྱོན་ཅི་ཡོད་ཅེ་ན།ནམ་མཁའ་ཐམས་ཅད་དུ་
11. སོང་བ་མ་ཡིན་པའི་ཕྱིར་མི་རྟག་པར་འགྱུར་བའོ།།གཞན་མ་ཡིན་པ་ཉིད་ཡིན་ན་སྐྱོན་ཅི་ཡོད་ཅེ་ན།གཟུགས་ཀྱི་aཕྱོགས་ལས་ནམ་མཁའ་གཞན་དུ་མི་འགྱུར་བ་སྟེ།དེ་བཞིན་དུ་འདིར་ཡང་ཚུལ་ཅི་རིགས་པར་བལྟ་
12. བར་བྱའོ།།བཅོམ་ལྡན་འདས་ཀྱིས་ཉན་ཐོས་ཀྱི་ཐེག་པ་ལས་བརྩམས་ནས་ཀྱང༌།ལ་ལར་འདུ་བྱེད་རྣམས་ལས་གཞན་པ་ཡང་མ་ཡིན།གཞན་མ་ཡིན་པ་ཡང་མ་ཡིན་aཔར་ལན་གདབ་པའི་ཚུལ་འདི་ཡོངས་སུ་བསྟན་ཏེ།ཇི་སྐད་དུ།དགེ་སློང་དག་ཕུང་པོ་རྣམས་ཉིད་ཀྱང་ཉེ་བར་ལེན་པ་མ་ཡིན་ལ།ཕུང་པོ་རྣམས་ལས་ལོགས་ཤིག་ན་ཡང་ཉེ་བར་ལེན་པ་མེད་མོད་ཀྱི།འོན་ཀྱང་འདི་ལ་འདུན་པའི་འདོད་ཆགས་གང་ཡིན་པ་དེ་འདིར་ཉེ་aབར་ལེན་པ་ཡིན་ནོ་ཞེས་གསུངས་པ་ལྟ་བུའོ།།དེ་ལ་གཞན་པ་ཉིད་མ་ཡིན་ན་སྐྱོན་ཅི་ཡོད་ཅེ་ན།སྨྲས་པ།ཕུང་པོ་རྣམས་ཀྱི་དགེ་བ་དང༌།ལུང་དུ་མ་བསྟན་པ་ལ་སྐུར་པ་དང༌།རྣམ་པར་མི་འདག་པའི་སྐྱོན་ནོ།།གཞན་ཉིད་ཡིན་ན་སྐྱོན་ཅི་ཡོད་ཅེ་ན།སྨྲས་པ།ཉེ་བར་aལེན་པ་རྟག་པ་ཉིད་དུ་སྒྲོ་བཏགས་པ་དང༌།རྣམ་པར་མི་འདག་པ་ཉིད་ཀྱི་སྐྱོན་ནོ།།རྒྱུ་མཚན་དང་དེ་བཞིན་ཉིད་ཇི་ལྟ་བ་བཞིན་དུ།མིང་དང༌།རྣམ་པར་རྟོག་པ་དང༌།ཡང་དག་པའི་ཤེས་པ་ཡང་དེ་བཞིན་དུ་བལྟ་བར་བྱའོ།།རྒྱུ་མཚན་ལས་ཡང་དག་པའི་ཤེས་པ་གཞན་དུ་aབརྗོད་པར་བྱའམ།གཞན་མ་ཡིན་པར་བརྗོད་པར་བྱ་ཞེ་ན།སྨྲས་པ།རྣམ་པར་རྟོག་པ་བཞིན་དུ་གཉི་གར་ཡང་
13. བརྗོད་པར་མི་བྱའོ།།མིང་ལས་རྣམ་པར་རྟོག་པ་གཞན་དུ་བརྗོད་པར་བྱའམ།གཞན་མ་ཡིན་པར་བརྗོད་པར་བྱ་ཞེ་ན།སྨྲས་པ།aགཞན་དུ་བརྗོད་པར་བྱའོ།།མིང་ལས་ཡང་དག་པའི་ཤེས་པ་གཞན་དུ་བརྗོད་པར་བྱའམ།གཞན་མ་ཡིན་པར་བརྗོད་པར་བྱ་ཞེ་ན།སྨྲས་པ།གཞན་དུ་བརྗོད་པར་བྱའོ།།རྣམ་པར་རྟོག་པ་ལས་ཡང་དག་པའི་ཤེས་པ་གཞན་དུ་བརྗོད་པར་བྱའམ།གཞན་མ་ཡིན་པར་བརྗོད་aཔར་བྱ་ཞེ་ན།སྨྲས་པ།གཞན་དུ་བརྗོད་པར་བྱའོ།།རྒྱུ་མཚན་གྱི་མཚན་ཉིད་གང་ཞེ་ན།སྨྲས་པ།རྣམ་པར་རྟོག་པའི་སྤྱོད་ཡུལ་གྱི་མཚན་ཉིད་དོ།།མིང་གི་མཚན་ཉིད་གང་ཞེ་ན།སྨྲས་པ།ཐ་སྙད་ཀྱི་གནས་ཀྱི་མཚན་ཉིད་དོ།།རྣམ་པར་རྟོག་པའི་མཚན་ཉིད་གང་ཞེ་aན།སྨྲས་པ།རྒྱུ་མཚན་སྤྱོད་ཡུལ་པའི་མཚན་ཉིད་དོ།།དེ་བཞིན་ཉིད་ཀྱི་མཚན་ཉིད་གང་ཞེ་ན།སྨྲས་པ།ཡང་དག་པའི་ཤེས་པའི་སྤྱོད་ཡུལ་གྱི་མཚན་ཉིད་དོ།།ཡང་དག་པའི་ཤེས་པའི་མཚན་ཉིད་གང་ཞེ་ན།སྨྲས་པ།དེ་བཞིན་ཉིད་ལ་
14. སྤྱོད་ཡུལ་པའི་མཚན་ཉིད་དོ།།aརྒྱུ་མཚན་གྱི་རྣམ་པ་གང་ཞེ་ན།སྨྲས་པ།རྣམ་པར་རྟོག་པ་རྣམས་ཀྱི་རྣམ་པ་སྣ་ཚོགས་དཔག་ཏུ་མེད་པའི་ཕྱིར།དེའི་རྣམ་པ་ཡང་སྣ་ཚོགས་དཔག་ཏུ་མེད་པ་ཡིན་
15. པར་རིག་པར་བྱ་
16. སྟེ།འདི་ལྟ་སྟེ།གཟུགས་རྒྱུ་མཚན་དང༌།སེམས་རྒྱུ་མཚན་དང༌།སེམས་ལས་བྱུང་བ་རྒྱུ་aམཚན་དང༌
17. །སེམས་དང་ལྡན་པ་མ་ཡིན་པ་རྒྱུ་མཚན་དང༌།འདུས་མ་བྱས་རྒྱུ་མཚན་དང༌།འདུས་བྱས་རྒྱུ་མཚན་དང༌།ཕུང་པོ་རྒྱུ་མཚན་དང༌།སྐྱེ་མཆེད་རྒྱུ་མཚན་དང༌།ཁམས་རྒྱུ་མཚན་དང༌།རྟེན་ཅིང་འབྲེལ་བར་འབྱུང་བ་རྒྱུ་མཚན་དང༌།གནས་དང་གནས་མ་ཡིན་པ་རྒྱུ་aམཚན་དང༌།དབང་པོ་རྒྱུ་མཚན་དང༌།བདེན་པ་རྒྱུ་མཚན་དང༌།དྲན་པ་ཉེ་བར་གཞག་པ་རྒྱུ་མཚན་དང༌།ཡང་དག་པའི་
18. སྤོང་བ་དང༌།རྫུ་འཕྲུལ་གྱི་རྐང་པ་དང༌།དབང་པོ་དང༌།སྟོབས་དང༌།བྱང་ཆུབ་ཀྱི་ཡན་ལག་དང༌།ལམ་གྱི་ཡན་ལག་རྒྱུ་མཚན་དང༌།ལམ་རྒྱུ་aམཚན་དང༌།ཆོས་ཀྱི་གཞི་རྒྱུ་མཚན་དང༌།ཞི་གནས་རྒྱུ་མཚན་དང༌།ལྷག་མཐོང་རྒྱུ་མཚན་དང༌།རབ་ཏུ་འཛིན་པ་རྒྱུ་མཚན་དང༌།བཏང་སྙོམས་རྒྱུ་མཚན་དང༌།རྐྱེན་རྒྱུ་མཚན་དང༌།སྟོན་པ་རྒྱུ་མཚན་དང༌།ས་རྒྱུ་མཚན་དང༌།ཆུ་རྒྱུ་མཚན་དང༌།མེ་རྒྱུ་མཚན་དང༌།རླུང་aརྒྱུ་མཚན་དང༌།ནམ་མཁའ་རྒྱུ་མཚན་དང༌།རྣམ་པར་ཤེས་པ་རྒྱུ་མཚན་དང༌།འཇིག་རྟེན་འདི་རྒྱུ་མཚན་དང༌།འཇིག་རྟེན་ཕ་རོལ་རྒྱུ་མཚན་དང༌།ཉི་མ་རྒྱུ་མཚན་དང༌།ཟླ་བ་རྒྱུ་མཚན་དང༌།སེམས་ཅན་དམྱལ་བ་རྒྱུ་མཚན་དང༌།དུད་འགྲོ་དང༌།ཡི་དྭགས་དང༌།ལྷ་དང༌།aམི་རྒྱུ་མཚན་དང༌།རྒྱལ་ཆེན་བཞིའི་རིས་ཀྱི་ལྷའི་རྒྱུ་མཚན་དང༌།སུམ་ཅུ་རྩ་གསུམ་དང༌།འཐབ་བྲལ་དང༌།དགའ་ལྡན་དང༌།འཕྲུལ་དགའ་དང༌།གཞན་འཕྲུལ་དབང་བྱེད་ཀྱི་ལྷ་
19. རྒྱུ་མཚན་དང༌།བསམ་གཏན་དང་པོ་རྒྱུ་མཚན་དང༌།བསམ་གཏན་གཉིས་པ་དང་།aགསུམ་པ་དང༌།བཞི་པ་རྒྱུ་མཚན་དང༌།ནམ་མཁའ་མཐའ་ཡས་སྐྱེ་མཆེད་རྒྱུ་མཚན་དང༌།རྣམ་ཤེས་མཐའ་ཡས་སྐྱེ་མཆེད་དང༌།ཅི་ཡང་མེད་པའི་སྐྱེ་མཆེད་དང༌།འདུ་ཤེས་མེད་འདུ་ཤེས་མེད་མིན་སྐྱེ་མཆེད་རྒྱུ་མཚན་དང༌།འབྱུང་བ་རྒྱུ་མཚན་དང༌།འཇིག་པ་རྒྱུ་aམཚན་དང༌།དངོས་པོ་རྒྱུ་མཚན་དང༌།དངོས་པོ་མེད་པ་རྒྱུ་མཚན་དང༌།ཀུན་ནས་ཉོན་མོངས་པ་རྒྱུ་མཚན་དང༌།རྣམ་པར་བྱང་བ་རྒྱུ་མཚན་དང༌།མཐོང་བ་དང༌།ཐོས་པ་དང༌།བྱེ་བྲག་ཕྱེད་པ་དང༌།རྣམ་པར་ཤེས་པ་དང༌།ཐོས་པ་དང༌།ཡོངས་སུ་བཙལ་བ་རྒྱུ་མཚན་aདང་།ཡིད་ཀྱིས་རྗེས་སུ་བརྟགས་པ་དང༌།རྗེས་སུ་དཔྱད་པ་རྒྱུ་མཚན་དང༌།དེ་ལྟར་དེ་ལྟ་བུ་དང་མཐུན་
20. པ་རྒྱུ་མཚན་གཞན་གང་ཡིན་པ་དང༌།གཞན་ཡང་རྒྱུ་མཚན་དྲུག་སྟེ།མཚན་མ་དང་བཅས་པ་རྒྱུ་མཚན་དང༌།མཚན་མ་མེད་པ་རྒྱུ་མཚན་དང༌།ཆུང་ངུ་རྒྱུ་མཚན་aདང་།ཆེན་པོར་གྱུར་པ་རྒྱུ་མཚན་དང༌།ཚད་མེད་པ་རྒྱུ་མཚན་དང༌།ཅི་ཡང་མེད་པ་རྒྱུ་མཚན་ནོ།མཚན་མ་དང་བཅས་པ་རྒྱུ་མཚན་གང་ཞེ་ན།དངོས་པོ་རྟོགས་པའི་མིང་ལ་རྣམ་པར་རྟོག་པའི་མཚན་མ་གང་ཡིན་པའོ།།མཚན་མ་མེད་པ་རྒྱུ་མཚན་གང་ཞེ་ན།དངོས་aཔོ་མ་རྟོགས་པའི་མིང་ལ་རྣམ་པར་རྟོག་པའི་མཚན་མ་གང་ཡིན་པའོ།།ཆུང་ངུ་རྒྱུ་མཚན་གང་ཞེ་ན།འདོད་པའི་ཁམས་ཀྱི་དངོས་པོ་ལ་རྣམ་པར་རྟོག་པའི་མཚན་མ་གང་ཡིན་པའོ།།ཆེན་པོར་གྱུར་པ་རྒྱུ་མཚན་གང་ཞེ་ན།གཟུགས་ཀྱི་ཁམས་ཀྱི་དངོས་པོ་aལ་རྣམ་པར་རྟོག་པའི་མཚན་མ་གང་ཡིན་པའོ།།ཚད་མེད་པ་རྒྱུ་མཚན་གང་ཞེ་ན།གཟུགས་མེད་པའི་ཁམས་ཀྱི་དངོས་པོ་ནམ་མཁའ་མཐའ་ཡས་སྐྱེ་མཆེད་དང༌།རྣམ་ཤེས་མཐའ་ཡས་སྐྱེད་
21. མཆེད་ལ་རྣམ་པར་རྟོག་པའི་མཚན་མ་གང་ཡིན་པའོ།།ཅི་ཡང་མེད་པ་རྒྱུ་aམཚན་གང་ཞེ་ན།གཟུགས་མེད་པའི་ཁམས་ཀྱི་དངོས་པོ་ཅི་ཡང་མེད་པའི་སྐྱེ་མཆེད་ལ་རྣམ་པར་རྟོག་པའི་མཚན་མ་གང་ཡིན་པའོ།།གཞན་ཡང་རྒྱུ་མཚན་ལྔ་སྟེ།རྒྱུ་མཚན་རྒྱུ་མཚན་དང༌།མིང་རྒྱུ་མཚན་དང༌།རྣམ་པར་རྟོག་པ་རྒྱུ་མཚན་དང༌།དེ་བཞིན་ཉིད་རྒྱུ་aམཚན་དང༌།ཡང་དག་པའི་ཤེས་པ་རྒྱུ་མཚན་ནོ།།ཡང་རྒྱུ་མཚན་གཞན་
22. གཉིས་ཏེ།རང་བཞིན་
23. རྒྱུ་མཚན་དང༌།གཟུགས་བརྙན་རྒྱུ་མཚན་ནོ།།རང་བཞིན་རྒྱུ་མཚན་གང་ཞེ་ན།སྔོན་གྱི་རྣམ་པར་རྟོག་པས་བསྐྱེད་པའི་
24. མཚན་མ་དང༌།མཚན་མས་བསྐྱེད་
25. པ་གྲགས་aཔའི་མཚན་མའོ།།གཟུགས་བརྙན་རྒྱུ་མཚན་གང་ཞེ་ན།ཀུན་བརྟགས་
26. པ་གང་ཡིན་པ་དེ་ནི་མོས་པས་སྣང་བ་ཡིན་གྱི།རང་བཞིན་དུ་གནས་པ་ནི་མ་ཡིན་ནོ།།མིང་གི་རྣམ་པ་གང་ཞེ་ན།དེ་ཡང་རྒྱུ་མཚན་གྱི་དབང་གིས་རྣམ་པ་སྣ་ཚོགས་དཔག་ཏུ་མེད་དོ།།དེ་ཡང་aམདོར་བསྡུ་ན་
27. རྣམ་པ་བཅུ་གཉིས་ཏེ།ཐ་སྙད་ལས་བྱུང་བ་དང༌།ཡང་དག་པའི་དངོས་པོ་དང༌།རིགས་དང་འབྲེལ་བ་དང༌།སོ་སོ་དང་འབྲེལ་བ་དང༌།ཡོན་ཏན་ལས་བྱུང་བ་དང༌།ཉེ་བར་བརྟགས་པ་དང༌།གྲགས་པ་དང༌།མ་གྲགས་པ་དང༌།གསལ་བ་དང༌།མི་aགསལ་བ་དང༌།བསྡུས་པ་དང༌།ཐ་དད་པའོ།།རྣམ་པར་རྟོག་པའི་རྣམ་པ་གང་ཞེ་ན།དེ་ཡང་རྒྱུ་མཚན་དང༌།མིང་གི་དབང་གིས་རྣམ་པ་སྣ་ཚོགས་དཔག་ཏུ་མེད་དོ།།དེ་ཡང་མདོར་བསྡུ་ན་རྣམ་པ་བདུན་དུ་རིག་པར་བྱ་སྟེ།མཚན་མ་ལས་བྱུང་བ་དང༌།མཚན་མ་མེད་aཔ་ལས་བྱུང་བ་དང༌།ཡུལ་ལ་རང་གི་
28. ངང་གིས་འཇུག་པ་དང༌།ཚོལ་བ་པ་
29. དང༌།སོ་སོར་རྟོག་པ་དང༌།ཉོན་མོངས་པ་ཅན་དང༌།ཉོན་མོངས་པ་ཅན་མ་ཡིན་པའོ།།དེ་བཞིན་ཉིད་ཀྱི་རྣམ་པ་གང་ཞེ་ན།སྨྲས་པ།བརྗོད་དུ་མེད་པའི་རྣམ་པ་ཡིན་ནོ།།ཡང་དག་པའི་ཤེས་པའི་རྣམ་aཔ་གང་ཞེ་ན།སྨྲས་པ།འཇིག་རྟེན་ལས་འདས་པ་གང་ཡིན་པ་དེ་ནི་བརྗོད་དུ་མེད་པའི་རྣམ་པ་ཡིན་ནོ།།འཇིག་རྟེན་པ་དང་འཇིག་རྟེན་ལས་འདས་པ་གང་ཡིན་པ་དེ་ནི་རྣམ་པར་གཞག་པའི་བདེན་པ་འཛིན་པའི་རྣམ་པ་ཡིན་ནོ།།དེ་ལ་མཚན་མ་དང༌།གཟུགས་བརྙན་དང༌།མིག་aཡོར་དང༌།སྲིད་པ་དང༌།སྤྲོས་པ་དང༌།འཇིག་ཚོགས་དང༌།འདུས་བྱས་དང༌།བསམས་པ་དང༌།རྟེན་ཅིང་འབྲེལ་བར་འབྱུང་བ་དང༌།དེ་ལྟ་བུ་ལ་སོགས་པ་ནི་རྒྱུ་མཚན་གྱི་རྣམ་གྲངས་ཡིན་ནོ།།དེ་ལ་མིང་དང༌།བརྡ་དང༌།གདགས་པ་དང༌།ཐ་སྙད་དང༌།aཀུན་རྫོབ་དང༌།ཉེ་བར་འདོགས་པ་དང༌།བརྗོད་པ་དང༌།དེ་ལྟ་བུ་ལ་སོགས་པ་ནི་མིང་གི་རྣམ་
30. གྲངས་ཡིན་ནོ།།དེ་ལ་རྣམ་པར་རྟོག་པ་དང༌།ཀུན་དུ་རྟོག་པ་དང༌
31. །ཡོངས་སུ་རྟོག་པ་དང༌།ལོག་པའི་ལམ་དང༌།ལོག་པའི་སྒྲུབ་པ་དང༌།རྒྱུན་གོལ་བ་དང༌།ཡང་དག་པར་
32. aའཛིན་པ་མ་ཡིན་པ་དང༌།དེ་ལྟ་བུ་ལ་སོགས་པ་ནི་རྣམ་པར་རྟོག་པའི་རྣམ་གྲངས་ཡིན་ནོ།།དེ་ལ་དེ་བཞིན་ཉིད་དང༌།ཡང་དག་པ་ཉིད་དང༌།བདེན་པ་ཉིད་དང༌།མ་ནོར་བ་ཉིད་དང༌།ཕྱིན་ཅི་མ་ལོག་པ་ཉིད་དང༌།སྤྲོས་པ་མེད་པའི་དབྱིངས་དང༌།མཚན་མ་མེད་aཔའི་དབྱིངས་དང༌།ཆོས་ཀྱི་དབྱིངས་དང༌།ཡང་དག་པའི་མཐའ་དང༌།དེ་ལྟ་བུ་ལ་སོགས་པ་ནི་དེ་བཞིན་ཉིད་ཀྱི་རྣམ་གྲངས་ཡིན་ནོ།།དེ་ལ་ཡང་དག་པའི་ཤེས་པ་དང༌།ཡང་དག་པའི་ཤེས་རབ་དང༌།ཡང་དག་པའི་རྟོགས་པ་དང༌།ཡང་དག་པའི་ལམ་དང༌།ཡང་aདག་པའི་སྒྲུབ་པ་དང༌།ཡང་དག་པའི་རྒྱུན་དང༌།ཡང་དག་པར་འཛིན་པ་དང༌།དེ་ལྟ་བུ་ལ་སོགས་པ་ནི་ཡང་དག་པའི་ཤེས་པའི་རྣམ་གྲངས་ཡིན་ནོ།།དངོས་པོ་ལྔ་པོ་གང་དག་ཡིན་པ་དེ་དག་ལས་དུ་ཞིག་གཟུགས་ཡིན།དུ་ཞིག་སེམས་ཡིན།དུ་ཞིག་སེམས་ལས་བྱུང་aབ་དག་ཡིན།དུ་ཞིག་སེམས་དང་མི་ལྡན་པ་དག་ཡིན།དུ་ཞིག་འདུས་མ་བྱས་པ་དག་
33. ཡིན་ཞེ་ན།སྨྲས་པ།རྒྱུ་མཚན་ནི་རྣམ་པ་ལྔ་ཚར་
34. ཡིན་ནོ།།མིང་ནི་སེམས་དང་མི་ལྡན་པ་ཡིན་ནོ།།རྣམ་པར་རྟོག་པ་དང་ཡང་དག་པའི་ཤེས་པ་ནི།སེམས་aདང་སེམས་ལས་བྱུང་བ་དག་ཡིན་ནོ།།དེ་བཞིན་ཉིད་ནི་འདུས་མ་བྱས་ཡིན་ནོ།།དུ་ཞིག་ཕུང་པོས་བསྡུས་པ་དག་ཡིན།དུ་ཞིག་མ་བསྡུས་པ་དག་ཡིན་ཞེ་ན།སྨྲས་པ།གསུམ་ནི་ཕུང་པོས་བསྡུས་པ་དག་ཡིན་ནོ།།རྒྱུ་མཚན་ནི་བསྡུས་པ་དང་མ་བསྡུས་པ་ཡིན་ནོ།།དེ་aབཞིན་ཉིད་ནི་མ་བསྡུས་པ་ཡིན་ནོ།།དུ་ཞིག་ཁམས་དང་སྐྱེ་མཆེད་ཀྱིས་བསྡུས་པ་དག་ཡིན།དུ་ཞིག་མ་བསྡུས་པ་དག་ཡིན་ཞེ་ན།སྨྲས་པ།ཐམས་ཅད་ཀྱང་བསྡུས་པ་དག་ཡིན་ནོ།།དུ་ཞིག་རྟེན་ཅིང་འབྲེལ་བར་འབྱུང་བས་བསྡུས་པ་དག་ཡིན།དུ་ཞིག་མ་བསྡུས་པ་དག་aཡིན་ཞེ་ན།སྨྲས་པ།གསུམ་ནི་བསྡུས་པ་ཡིན་ནོ།།རྒྱུ་མཚན་ནི་བསྡུས་པ་དང་མ་བསྡུས་པ་ཡིན་ནོ།།དེ་བཞིན་ཉིད་ནི་མ་བསྡུས་པ་ཡིན་ནོ།།རྟེན་ཅིང་འབྲེལ་པར་འབྱུང་བས་བསྡུས་པ་དང་མ་བསྡུས་པ་དག་ཇི་ལྟ་བ་བཞིན་དུ།གནས་དང་གནས་མ་ཡིན་པ་དང༌།དབང་པོས་aབསྡུས་པ་དང་མ་བསྡུས་པ་དག་ཀྱང་དེ་བཞིན་དུ་བལྟ་
35. བར་བྱའོ།།དུ་ཞིག་བདེན་པས་
36. བསྡུས་པ་དག་ཡིན།དུ་ཞིག་མ་བསྡུས་པ་དག་ཡིན་ཞེ་ན།སྨྲས་པ།བདེན་པ་ནི་རྣམ་པ་གཉིས་ཏེ།རྣམ་པར་བཞག་པ་དང༌།རྣམ་པར་མ་བཞག་པའོ།།དེ་ལ་འཕགས་པའི་བདེན་པ་བཞི་aནི་རྣམ་པར་བཞག་པའི་བདེན་པ་ཡིན་ནོ།།དེ་བཞིན་ཉིད་ནི་རྣམ་པར་མ་བཞག་པའི་བདེན་པ་ཡིན་ནོ།།དེ་ལ་གསུམ་ནི་རྣམ་པར་བཞག་པའི་བདེན་པས་བསྡུས་པ་ཡིན་ནོ།།རྒྱུ་མཚན་ནི་བསྡུས་པ་དང་མ་བསྡུས་པ་ཡིན་ནོ།།དེ་བཞིན་ཉིད་ནི་རྣམ་པར་མ་བཞག་པའི་བདེན་པས་བསྡུས་aཔ་ཁོ་ན་ཡིན་ནོ།།དུ་ཞིག་རྒྱུའི་རྐྱེན་གྱིས་བསྡུས་པ་དག་ཡིན་ནོ
37. །།དུ་ཞིག་མཚུངས་པ་དེ་མ་ཐག་པ་དང༌།དམིགས་པ་དང༌།བདག་པོའི་རྐྱེན་གྱིས་བསྡུས་པ་དག་ཡིན་ཞེ་ན།སྨྲས་པ།རྒྱུ་མཚན་ནི་ཐམས་ཅད་ཀྱིས་བསྡུས་པ་དག་ཡིན་ནོ།།མིང་ནི་མཚུངས་པ་དེ་མ་ཐག་པའི་aརྐྱེན་གྱིས་མ་བསྡུས་པ་ཡིན་ནོ།།རྣམ་པར་རྟོག་པ་དང༌།ཡང་དག་པའི་ཤེས་པ་ནི་བཞི་ཆར་གྱིས་བསྡུས་པ་ཡིན་ནོ།།དེ་བཞིན་ཉིད་ནི་དམིགས་པའི་རྐྱེན་གྱིས་བསྡུས་པ་ཁོ་ན་ཡིན་ནོ།།དུ་ཞིག་ཆོས་ལ་རྟོན་པས་བསྡུས་པ་དག་ཡིན་ནོ
38. །།དུ་ཞིག་དོན་དང༌།ངེས་པའི་དོན་གྱི་aམདོ་སྡེ་དང༌།ཡེ་ཤེས་ལ་རྟོན་པས་བསྡུས་པ་དག་ཡིན་ཞེ་ན།སྨྲས་པ།རྒྱུ་མཚན་རྟོག་
39. པ་གསུམ་གྱིས་བསྡུས་པ་ཡིན་ནོ།།མིང་ནི་ཆོས་ལ་རྟོན་པས་བསྡུས་པ་ཁོ་ན་
40. ཡིན་ནོ།།རྒྱུ་མཚན་ཇི་ལྟ་བ་བཞིན་དུ་རྣམ་པར་རྟོག་པ་ཡང་དེ་བཞིན་ནོ།།དེ་བཞིན་ཉིད་ནི་ཡེ་ཤེས་ཀྱི་སྤྱོད་aཡུལ་ཡིན་པས་དོན་ལ་རྟོན་པས་བསྡུས་པ་ཡིན་ནོ།།ཡང་དག་པའི་ཤེས་པ་ནི་ཡེ་ཤེས་ལ་རྟོན་པ་ཁོ་ནས་བསྡུས་པ་ཡིན་ནོ།།དུ་ཞིག་གཟུགས་ཅན་དག་ཡིན།དུ་ཞིག་གཟུགས་ཅན་མ་ཡིན་པ་དག་ཡིན་ཞེ་ན།སྨྲས་པ།རྒྱུ་མཚན་ནི་རྣམ་པ་གཉི་ག་ཡིན་ནོ།།རྣམ་པར་རྟོག་པ་aདང་ཡང་དག་པའི་ཤེས་པ་ནི་གཟུགས་ཅན་མ་ཡིན་པ་ཡིན་ནོ།།མིང་དང་དེ་བཞིན་ཉིད་ནི་གཉི་ག་མ་ཡིན་ཏེ།བརྟགས་
41. པའི་ཡོད་པ་
42. ཡིན་པའི་ཕྱིར་དང༌།བརྗོད་དུ་མེད་པ་ཡིན་པའི་ཕྱིར་རོ།།གཟུགས་ཅན་དང༌
43. །གཟུགས་ཅན་མ་ཡིན་པ་དག་ཇི་ལྟ་བ་བཞིན་དུ་བསྟན་དུ་ཡོད་པ་དང༌།བསྟན་aདུ་མེད་པ་དང༌།ཐོགས་པ་དང་བཅས་པ་དང༌།ཐོགས་པ་མེད་པ་དག་ཀྱང་དེ་བཞིན་དུ་བལྟ་བར་བྱའོ།།དུ་ཞིག་ཟག་པ་དང་བཅས་པ་དག་ཡིན།དུ་ཞིག་ཟག་པ་མེད་པ་དག་ཡིན་ཞེ་ན།སྨྲས་པ།རྒྱུ་མཚན་ནི་གཉི་ག་ཡིན་ནོ།གཉིས་ནི་ཟག་པ་དང་བཅས་པ་ཡིན་ནོ།།
44. གཉིས་ནི་ཟག་aཔ་མེད་པ་ཡིན་ཏེ།དེ་བཞིན་ཉིད་ནི་ཟག་པ་མེད་པའི་དམིགས་པའི་དོན་གྱིས་ཟག་པ་མེད་པ་ཡིན་གྱི།ཟག་པ་ཟད་པའི་མཚན་ཉིད་ཀྱི་དོན་གྱིས་ནི་མ་ཡིན་ནོ།།ཡང་དག་པའི་ཤེས་པ་ནི་ཟག་པ་ཟད་པར་བྱ་བའི་ཕྱིར་གཉེན་པོའི་དོན་གྱིས་ཟག་པ་མེད་པ་ཡིན་ནོ།།དུ་ཞིག་འདུས་བྱས་དག་aཡིན་།དུ་ཞིག་འདུས་མ་བྱས་པ་
45. དག་ཡིན་ཞེ་ན།སྨྲས་པ།རྒྱུ་མཚན་ནི་གཉི་ག་ཡིན་ནོ།།གསུམ་ནི་འདུས་བྱས་ཡིན་ནོ།།དེ་བཞིན་ཉིད་ནི་འདུས་མ་བྱས་ཡིན་ཏེ།འདུས་བྱས་ཉེ་བར་ཞི་བའི་དམིགས་པའི་དོན་གྱིས་ཡིན་གྱི།འདུས་བྱས་ཉེ་བར་ཞི་བའི་མཚན་ཉིད་ཀྱི་
46. དོན་གྱིས་ནི་མ་aཡིན་ནོ།།དུ་ཞིག་ཉོན་མོངས་པ་དང་བཅས་པ་དག་ཡིན།དུ་ཞིག་ཉོན་མོངས་པ་མེད་པ་དག་ཡིན་ཞེ་ན།སྨྲས་པ།རྒྱུ་མཚན་ནི་གཉི་ག་ཡིན་ནོ།།གཉིས་ནི་ཉོན་མོངས་པ་དང་བཅས་པ་ཡིན་ནོ།།གཉིས་ནི་ཉོན་མོངས་པ་མེད་པ་ཡིན་ཏེ།འདིར་ཡང་ཟག་པ་དང་aབཅས་པ་དང༌།ཟག་པ་མེད་པའི་ཚུལ་བཞིན་དུ་བལྟ་
47. བར་བྱའོ།།ཉོན་མོངས་པ་དང་བཅས་པ་དང༌།ཉོན་མོངས་པ་མེད་པ་དག་ཇི་ལྟ་བ་བཞིན་དུ།ཟང་ཟིང་དང་བཅས་པ་དང༌།ཟང་ཟིང་མེད་པ་དག་དང༌།ཞེན་པ་ལ་བརྟེན་པ་དང༌།མངོན་པར་འབྱུང་བ་ལ་བརྟེན་པ་དག་ཀྱང་དེ་aབཞིན་
48. དུ་བལྟ་བར་བྱའོ།།དུ་ཞིག་འཇིག་རྟེན་པ་དག་ཡིན།དུ་ཞིག་འཇིག་རྟེན་ལས་འདས་པ་དག་ཡིན་ཞེ་ན།སྨྲས་པ།གསུམ་པ་ནི་འཇིག་རྟེན་པ་ཡིན་ནོ།།དེ་བཞིན་ཉིད་ནི་འཇིག་རྟེན་ལས་འདས་པ་ཡིན་ནོ།།ཡང་དག་པའི་ཤེས་པའི་ཕྱོགས་གཅིག་ནི་འཇིག་རྟེན་ལས་འདས་པ་aཡིན་ནོ།།ཕྱོགས་གཅིག་ནི་འཇིག་རྟེན་པ་དང་འཇིག་རྟེན་ལས་འདས་པ་ཡིན་ནོ།།དེ་བཞིན་ཉིད་ཀྱང་ཐ་སྙད་དང་སྤྲོས་པ་ཐམས་ཅད་ཉེ་བར་ཞི་བའི་དམིགས་པའི་དོན་གྱིས་འཇིག་རྟེན་ལས་འདས་པ་ཡིན་གྱི།ཐ་སྙད་དང་སྤྲོས་པ་ཐམས་ཅད་ལས་ཡང་དག་པའི་
49. འདས་པའི་མཚན་ཉིད་aཀྱི་དོན་གྱིས་ནི་མ་ཡིན་ནོ།།འཇིག་རྟེན་པ་དང་འཇིག་རྟེན་ལས་འདས་པ་དག་ཇི་ལྟ་བ་བཞིན་དུ་གཏོགས་པ་དང༌།མ་གཏོགས་པ་དག་ཀྱང་དེ་བཞིན་དུ་བལྟ་བར་བྱའོ།།དུ་ཞིག་ནང་གི་དག་ཡིན།དུ་ཞིག་ཕྱི་རོལ་གྱི་དག་ཡིན་ཞེ་ན།སྨྲས་པ།རྒྱུ་མཚན་ནི་གཉི་ག་ཡིན་ནོ།།མིང་ནི་aཕྱི་རོལ་ཡིན་ནོ།།རྣམ་པར་རྟོག་པ་ནི་སྐྱེ་བར་གཏོགས་པ་ལས་ནི་གཉི་ག་ཡིན་ནོ།།དེ་བཞིན་ཉིད་ནི་གཉི་ག་མ་ཡིན་ནོ།།རྣམ་པར་རྟོག་པ་ཇི་ལྟ་བ་བཞིན་དུ།ཡང་དག་པའི་ཤེས་པ་ཡང་དེ་བཞིན་ནོ།།དུ་ཞིག་རགས་པ་དག་ཡིན།དུ་ཞིག་ཕྲ་བ་དག་ཡིན་ཞེ་ན།སྨྲས་པ།གསུམ་ནི་aརྣམ་པ་གཉི་གར་ཡིན་ནོ།།དེ་བཞིན་ཉིད་ནི་ཕྲ་བ་ཡིན་ཏེ།རྣམ་པར་ཤེས་པར་དཀའ་བའི་དོན་གྱིས་ཡིན་གྱི།མཚན་མ་
50. ཉིད་དབྲི་ཞིང་བསྐྱུང་
51. བའི་དོན་གྱིས་ནི་མ་ཡིན་ནོ།།ཡང་དག་པའི་ཤེས་པ་ཡང་ཕྲ་བ་ཉིད་ཡིན་ཏེ།དོན་ཆ་ཕྲ་བ་རྟོགས་པར་བྱེད་པའི་ཕྱིར་རོ།།དུ་ཞིག་དམན་པ་aདག་ཡིན།དུ་ཞིག་གྱ་ནོམ་པ་དག་ཡིན་ཞེ་ན།སྨྲས་པ།གསུམ་ནི་གཉི་ག་ཡིན་ནོ།།དེ་བཞིན་ཉིད་ནི་གྱ་ནོམ་པ་ཡིན་ཏེ།རྣམ་པར་དག་པའི་དམིགས་པའི་དོན་གྱིས་ཡིན་གྱི།ཉམས་པ་དང༌།ཁྱད་པར་དུ་འགྲོ་བའི་བདག་ཉིད་ཀྱི་དོན་གྱིས་ནི་མ་ཡིན་ནོ།།ཡང་དག་aཔའི་ཤེས་པ་ཡང་གྱ་ནོམ་པ་ཡིན་ཏེ།དེ་བཞིན་ཉིད་ཀྱི་
52. སྤྱོད་ཡུལ་པའི་དོན་གྱིས་སོ།།དུ་ཞིག་ཐག་རིང་བ་དག་ཡིན།དུ་ཞིག་ཐག་ཉེ་བ་དག་ཡིན་ཞེ་ན།སྨྲས་པ།གཅིག་ནི་ཡུལ་ཐག་རིང་བ་དང༌།དུས་ཐག་རིང་བས་གཉི་ག་ཡིན་ནོ།།མིང་དང་རྣམ་པར་རྟོག་པ་དང༌།ཡང་aདག་པའི་ཤེས་པ་ནི་དུས་ཐག་རིང་བ་ཁོ་ནས་
53. གཉི་ག་ཡིན་ནོ།།དེ་བཞིན་ཉིད་ནི་གཉི་གས་གཉི་ག་མ་ཡིན་ཏེ།འདུས་མ་བྱས་པའི་ཕྱིར་རོ།།དུ་ཞིག་ཟིན་པ་དག་ཡིན།དུ་ཞིག་མ་ཟིན་པ་དག་ཡིན་ཞེ་ན།སྨྲས་པ།རྒྱུ་མཚན་ནི་གཉི་ག་ཡིན་ནོ།།མིང་དང་རྣམ་པར་རྟོག་aཔ་དང༌།ཡང་དག་པའི་ཤེས་པ་ནི་མ་ཟིན་པ་ཡིན་ནོ།།དེ་བཞིན་ཉིད་ནི་གཉི་ག་མ་ཡིན་ནོ།།དུ་ཞིག་མཚུངས་པ་དག་ཡིན།དུ་ཞིག་དེ་དག་དང་མཚུངས་པ་དག་ཡིན་ཞེ་ན།སྨྲས་པ།རྒྱུ་མཚན་ནི་གཉི་ག་ཡིན་ནོ།།ལྷག་མ་རྣམས་ནི་གཉི་ག་མ་ཡིན་ཏེ།མཚུངས་པར་ལྡན་aཔ་དེ་དག་དང་
54. མཚུངས་པ་ནི་དབང་པོ་གཟུགས་ཅན་རྣམས་ལ་རྣམ་པར་གཞག་པ་ཡིན་པའི་ཕྱིར་རོ།།དུ་ཞིག་རྒྱུ་ཡིན།དུ་ཞིག་རྒྱུ་མ་ཡིན་ཞེ་ན།སྨྲས་པ།བཞི་ནི་རྒྱུ་ཡིན་ནོ།།དེ་བཞིན་ཉིད་ནི་རྒྱུ་མ་ཡིན་ནོ།།རྒྱུ་དང་རྒྱུ་མ་ཡིན་པ་ཇི་ལྟ་བ་བཞིན་དུ།འབྲས་བུ་དང༌།འབྲས་བུ་མ་ཡིན་aཔ་དང༌།རྒྱུ་དང་བཅས་པ་དང༌
55. །རྒྱུ་དང་བཅས་པ་མ་ཡིན་པ་དང༌།འབྲས་བུ་དང་བཅས་པ་དང༌།འབྲས་བུ་དང་བཅས་པ་མ་ཡིན་པ་དག་ཀྱང་དེ་བཞིན་དུ་བལྟ་བར་བྱའོ།།དུ་ཞིག་རྣམ་པར་སྨིན་པ་ཡིན།དུ་ཞིག་རྣམ་པར་སྨིན་པ་མ་ཡིན་ཞེ་ན།སྨྲས་པ།རྒྱུ་མཚན་ནི་གཉི་ག་ཡིན་ནོ།།aམིང་ནི་རྣམ་པར་སྨིན་པ་མ་ཡིན་ནོ།།རྣམ་པར་རྟོག་པ་ཡང་གཉི་ག་ཡིན་ནོ།།དེ་བཞིན་ཉིད་ནི་གཉི་ག་མ་ཡིན་ནོ།།ཡང་དག་པའི་ཤེས་པ་ཡང་རྣམ་པར་སྨིན་པ་མ་ཡིན་ནོ།།དུ་ཞིག་རྣམ་པར་སྨིན་པ་དང་བཅས་པ་དག་ཡིན།དུ་ཞིག་རྣམ་པར་སྨིན་པ་མེད་པ་དག་ཡིན་ཞེ་ན།སྨྲས་པ།aརྒྱུ་མཚན་ནི་གཉི་ག་ཡིན་ནོ།།མིང་ནི་རྣམ་པར་སྨིན་པ་མེད་པ་ཡིན་ནོ།།རྣམ་པར་རྟོག་པ་ཡང་གཉི་ག་ཡིན་ནོ།།དེ་བཞིན་ཉིད་ནི་གཉི་ག་མ་ཡིན་ནོ།།ཡང་དག་པའི་ཤེས་པ་ནི་རྣམ་པར་སྨིན་པ་མེད་པ་ཁོ་ན་ཡིན་ནོ།།དུ་ཞིག་དམིགས་པ་དང་བཅས་པ་དག་ཡིན།aདུ་ཞིག་དམིགས་པ་མེད་པ་དག་ཡིན་ཞེ་ན།སྨྲས་པ།རྒྱུ་མཚན་ནི་གཉི་ག་ཡིན་ནོ།།མིང་ནི་དམིགས་པ་མེད་པ་ཡིན་ནོ།།རྣམ་པར་རྟོག་པ་དང་ཡང་དག་པའི་ཤེས་པ་ནི་དམིགས་པ་དང་བཅས་པ་ཡིན་ནོ།།དེ་བཞིན་ཉིད་ནི་གཉི་ག་མ་ཡིན་ནོ།།དམིགས་པ་དང་བཅས་པ་aདང་དམིགས་པ་མེད་པ་དག་ཇི་ལྟ་བ་བཞིན་དུ།མཚུངས་པར་ལྡན་པ་དང༌།མཚུངས་པར་ལྡན་པ་མ་ཡིན་པ་དག་དང༌།རྣམ་པ་དང་བཅས་པ་དང་རྣམ་པ་མེད་པ་དག་དང༌།གནས་དང་བཅས་པ་དང་གནས་མེད་པ་དག་ཀྱང་དེ་བཞིན་དུ་བལྟ་བར་བྱའོ།།དུ་ཞིག་བླ་ན་ཡོད་པ་དག་aཡིན།དུ་ཞིག་བླ་ན་མེད་པ་དག་ཡིན་ཞེ་ན།སྨྲས་པ།བཞི་ནི་བླ་ན་ཡོད་པ་ཡིན་ནོ།།དེ་བཞིན་ཉིད་ནི་བླ་ན་མེད་པ་ཡིན་ཏེ།འདུས་མ་བྱས་དང་རྣམ་པར་དག་པའི་དམིགས་པའི་དོན་གྱིས་སོ།།དུ་ཞིག་འདས་པ་དང༌།མ་འོངས་པ་དང༌།ད་ལྟར་བྱུང་བ་དག་ཡིན།དུ་ཞིག་འདས་པ་aཡང་མ་ཡིན།མ་འོངས་པ་ཡང་མ་ཡིན།ད་ལྟར་བྱུང་བ་ཡང་མ་ཡིན་པ་དག་ཡིན་ཞེ་ན།སྨྲས་པ།བཞི་ནི་རྣམ་པ་གསུམ་ཅར་ཡིན་ནོ།།དེ་བཞིན་ཉིད་ནི་རྣམ་པ་གསུམ་ཆར་མ་ཡིན་ནོ།།དུ་ཞིག་འདོད་པ་དང་ལྡན་པ་ཡིན་ཞེ་ན།སྨྲས་པ།གསུམ་མོ།།དུ་ཞིག་གཟུགས་aདང་ལྡན་པ་དག་ཡིན་ཞེ་ན།སྨྲས་པ།གསུམ་ཁོ་ནའོ།།གཟུགས་མེད་པ་དང་ལྡན་པ་དག་ཀྱང་དེ་ཁོ་ན་བཞིན་ནོ།།དུ་ཞིག་ལྡན་པ་མ་ཡིན་པ་དག་ཡིན་ཞེ་ན།སྨྲས་པ།གཅིག་སྟེ།ཡང་དག་པའི་ཤེས་པ་འཇིག་རྟེན་ལས་འདས་པ་གང་ཡིན་པའོ།།ཡང་དག་པའི་ཤེས་aཔ་འཇིག་རྟེན་པ་དང་འཇིག་རྟེན་ལས་འདས་པ་གང་ཡིན་པ་དེ་ནི་ལྡན་པ་དང་མི་ལྡན་པ་ཡིན་ནོ།།དེ་བཞིན་ཉིད་ནི་གཉི་ག་མ་ཡིན་ནོ།།དུ་ཞིག་དགེ་བ་དག་ཡིན།དུ་ཞིག་མི་དགེ་བ་དག་ཡིན།དུ་ཞིག་ལུང་དུ་མ་བསྟན་པ་དག་ཡིན་
56. ཞེ་ན།སྨྲས་པ།རྒྱུ་མཚན་དང་རྣམ་པར་རྟོག་པ་ནི་རྣམ་aཔ་
57. གསུམ་ཅར་ཡིན་ནོ།།མིང་ནི་ལུང་དུ་མ་བསྟན་པ་ཡིན་ནོ།།དེ་བཞིན་ཉིད་ནི་དགེ་བ་ཡིན་ཏེ།རྣམ་པར་དག་པ་དགེ་བའི་དམིགས་པའི་དོན་གྱིས་ཡིན་གྱི།འདོད་པའི་ཡོན་ཏན་
58. འབྲས་བུ་ཡོངས་སུ་འཛིན་པ་འབྱུང་བའི་མཚན་ཉིད་ཀྱི་དོན་གྱིས་ནི་མ་ཡིན་ནོ།།ཡང་དག་པའི་aཤེས་པ་ནི་དགེ་བ་ཁོ་ན་ཡིན་ནོ།།དུ་ཞིག་ཐོས་པ་ལས་བྱུང་བ་དང༌།དུ་ཞིག་ཐོས་པ་ལས་བྱུང་བའི་སྤྱོད་ཡུལ་དག་ཡིན།དུ་ཞིག་བསམས་
59. པ་ལས་བྱུང་བ་དང༌།བསྒོམས་པ་ལས་བྱུང་བ་དང༌།བསམས་པ་ལས་བྱུང་བ་དང༌།བསྒོམས་པ་ལས་བྱུང་བའི་སྤྱོད་ཡུལ་དག་ཡིན་ཞེ་ན།aསྨྲས་པ།རྒྱུ་མཚན་དང་རྣམ་པར་རྟོག་པ་ནི།རྣམ་པ་གསུམ་
60. ཆར་ཡིན་ལ།རྣམ་པ་གསུམ་ཆར་གྱི་སྤྱོད་ཡུལ་ཡང་ཡིན་ནོ།།མིང་ནི་ཐོས་པ་དང་བསམས་
61. པ་ལས་བྱུང་བ་ཡིན་ལ།རྣམ་པ་གསུམ་ཆར་གྱི་སྤྱོད་ཡུལ་ཡང་ཡིན་ནོ།།དེ་བཞིན་ཉིད་ནི་རྣམ་པ་གསུམ་ཆར་མ་ཡིན་ལ།aབསྒོམས་པ་ལས་བྱུང་བའི་སྤྱོད་ཡུལ་ཁོ་ན་ཡིན་ནོ།།ཡང་དག་པའི་ཤེས་པ་ནི་བསྒོམས་
62. པ་ལས་བྱུང་བ་ཡིན་ལ།རྣམ་པ་གསུམ་ཆར་གྱི་སྤྱོད་ཡུལ་ཡིན་ནོ།།དུ་ཞིག་སྟོང་པ་ཉིད་དང༌།སྟོང་པ་ཉིད་ཀྱི་སྤྱོད་ཡུལ་དག་ཡིན།དུ་ཞིག་སྨོན་པ་མེད་པ་དང༌།མཚན་མ་མེད་པ་དང༌།aསྨོན་པ་མེད་པ་དང༌།མཚན་མ་མེད་པའི་སྤྱོད་ཡུལ་དག་ཡིན་ཞེ་ན།སྨྲས་པ།རྒྱུ་མཚན་ནི་རྣམ་པ་གསུམ་ཆར་ཡིན་ལ།རྣམ་པ་གསུམ་ཆར་གྱི་སྤྱོད་ཡུལ་ཡང་ཡིན
63. །མིང་ནི་རྣམ་པ་གསུམ་ཆར་མ་ཡིན་ལ།རྣམ་པ་གཉིས་ཀྱི་སྤྱོད་ཡུལ་ཡིན་ནོ།།རྣམ་པར་རྟོག་པ་ནི་aརྣམ་པ་གསུམ་ཆར་ཡིན་ལ།རྣམ་པ་གཉིས་ཀྱི་སྤྱོད་ཡུལ་ཡིན་ནོ།།དེ་བཞིན་ཉིད་ནི་རྣམ་པ་གསུམ་ཆར་ཡང་མ་ཡིན་ལ།སྟོང་པ་ཉིད་ཀྱི་སྤྱོད་ཡུལ་དང༌།མཚན་མ་མེད་པའི་སྤྱོད་ཡུལ་ཡིན་ནོ
64. །།ཡང་དག་པའི་ཤེས་པ་ནི་རྣམ་པ་གསུམ་ཆར་ཡིན་ལ།སྟོང་པ་ཉིད་ཀྱི་aསྤྱོད་ཡུལ་ཡིན་ནོ།།གང་དུ་སྟོང་པ་ཉིད་དང༌།སྨོན་པ་མེད་པ་དང༌།མཚན་མ་མེད་པ་བྱེ་བྲག་མེད་པར་གསུངས་པ་དེར་ནི་དེ་དག་ཐོས་པ་དང༌།བསམས་པ་དང༌།བསྒོམས་པ་ལས་བྱུང་བ་ཉིད་ཡིན་པར་བལྟ་བར་བྱའོ།།གང་དུ་དེ་དག་ཏིང་ངེ་འཛིན་གྱི་སྒྲ་ཁོ་ནར་གསུངས་པ་དེར་aནི་དེ་དག་བསྒོམས་པ་ལས་བྱུང་བ་འཇིག་རྟེན་པ་དང༌།འཇིག་རྟེན་ལས་འདས་པ་ཡིན་པར་བལྟ་བར་བྱའོ།།གང་དུ་དེ་དག་རྣམ་པར་ཐར་པའི་སྒོའི་སྒྲ་ཁོ་ནར་གསུངས་པ་དེར་ནི་དེ་དག་འཇིག་རྟེན་ལས་འདས་པ་ཉིད་ཡིན་པར་བལྟ་བར་བྱའོ།།དུ་ཞིག་ལྷག་པའི་ཚུལ་aཁྲིམས་དང༌།ལྷག་པའི་ཚུལ་ཁྲིམས་ཀྱི་འཁོར་དག་ཡིན།དུ་ཞིག་ལྷག་པའི་སེམས་དང༌།ལྷག་པའི་ཤེས་རབ་དང༌།ལྷག་པའི་སེམས་དང༌།ལྷག་པའི་ཤེས་རབ་ཀྱི་སྤྱོད་ཡུལ་དག་ཡིན་ཞེ་ན།སྨྲས་པ།རྒྱུ་མཚན་ནི་ལྷག་པའི་ཚུལ་ཁྲིམས་ཀྱང་ཡིན།ལྷག་པའི་aཚུལ་ཁྲིམས་ཀྱི་འཁོར་ཀྱང་ཡིན།ལྷག་པའི་སེམས་དང༌།ལྷག་པའི་ཤེས་རབ་ཀྱང་ཡིན།དེ་དག་གི་སྤྱོད་ཡུལ་ཡང་ཡིན་ནོ།།མིང་ནི་ལྷག་པའི་ཚུལ་ཁྲིམས་ཀྱི་འཁོར་དང༌།ལྷག་པའི་སེམས་དང༌།ལྷག་པའི་ཤེས་རབ་ཀྱི་སྤྱོད་ཡུལ་ཡིན་ནོ།།རྣམ་པར་རྟོག་པ་ནི་aལྷག་པའི་སེམས་དང༌།ལྷག་པའི་ཤེས་རབ་ཡིན་ལ།དེ་དག་གི་སྤྱོད་ཡུལ་དང་ལྷག་པའི་ཚུལ་ཁྲིམས་ཀྱི་འཁོར་ཀྱང་ཡིན་ནོ།།དེ་བཞིན་ཉིད་ནི་རྣམ་པ་གསུམ་ཆར་མ་ཡིན་ལ།ལྷག་པའི་སེམས་དང༌།ལྷག་པའི་ཤེས་རབ་ཀྱི་སྤྱོད་ཡུལ་ཡིན་ནོ།།ཡང་དག་པའི་ཤེས་པ་ནི་aལྷག་པའི་སེམས་དང༌།ལྷག་པའི་ཤེས་རབ་ཡིན་ལ།དེ་གཉིས་ཀྱི་སྤྱོད་ཡུལ་དང་ལྷག་པའི་ཚུལ་ཁྲིམས་ཀྱི་འཁོར་ཀྱང་ཡིན་ནོ།།དུ་ཞིག་སློབ་པ་དག་ཡིན།དུ་ཞིག་མི་སློབ་པ་དག་ཡིན།དུ་ཞིག་སློབ་པ་ཡང་མ་ཡིན།མི་སློབ་པ་ཡང་མ་ཡིན་པ་དག་ཡིན་ཞེ་ན།སྨྲས་པ།aརྒྱུ་མཚན་དང༌།རྣམ་པར་རྟོག་པ་ནི་རྣམ་པ་གསུམ་ཆར་ཡིན་ནོ།།མིང་ནི་སློབ་པ་ཡང་མ་ཡིན་མི་སློབ་པ་ཡང་མ་ཡིན་ནོ།།དེ་བཞིན་ཉིད་ཀྱང་སློབ་པ་ཡང་མ་ཡིན་མི་སློབ་པ་ཡང་མ་ཡིན་
65. ཏེ།འདུས་མ་བྱས་པའི་ཕྱིར་རོ།།ཡང་དག་པའི་ཤེས་པ་ནི་སློབ་པ་དང་མི་སློབ་པ་ཡིན་ནོ།།དུ་ཞིག་aམཐོང་བས་སྤང་བར་བྱ་བ་དག་ཡིན།དུ་ཞིག་བསྒོམས་
66. པས་སྤང་བར་བྱ་བ་དག་ཡིན།དུ་ཞིག་སྤང་བར་བྱ་བ་མ་ཡིན་པ་དག་ཡིན་ཞེ་ན།སྨྲས་པ།རྒྱུ་མཚན་ནི་རྣམ་པ་ཐམས་ཅད་ཡིན་ནོ།།མིང་ནི་བསྒོམས་པས་སྤང་བར་བྱ་བ་ཡིན་ནོ།།རྣམ་པར་རྟོག་པ་ནི་མཐོང་བས་སྤང་བར་བྱ་བ་aདང༌།བསྒོམས་པས་སྤང་བར་བྱ་བ་ཡིན་ནོ།།དེ་བཞིན་ཉིད་ནི་སྤང་བར་བྱ་བ་མ་ཡིན་ནོ།།ཡང་དག་པའི་ཤེས་པ་ནི་སྤང་བར་བྱ་བ་མ་ཡིན་པ་ཁོ་ན་ཡིན་ནོ།།རྒྱུ་མཚན་ལ་དམིགས་ནས་དྲན་པ་ཉེ་བར་གཞག་པ་དུ་ཞིག་སྒོམ་པར་བྱེད་ཅེ་ན།སྨྲས་པ།བཞི་ཆར་རོ།།མིང་ལ་དམིགས་aནས་དུ་ཞིག་ཅེ་ན།སྨྲས་པ།གཅིག་སྟེ།ཆོས་དྲན་པ་ཉེ་བར་གཞག་པའོ།།རྣམ་པར་རྟོག་པ་ལ་དམིགས་ནས་དུ་ཞིག་ཅེ་ན།སྨྲས་པ།གསུམ་སྟེ།ཚོར་བ་དང༌།སེམས་དང༌།ཆོས་དྲན་པ་ཉེ་བར་གཞག་པའོ།།དེ་བཞིན་ཉིད་ལ་དམིགས་ནས་དུ་ཞིག་ཅེ་ན།སྨྲས་པ།aགཅིག་སྟེ།ཆོས་དྲན་པ་ཉེ་བར་གཞག་པའོ།།ལུས་ཀྱི་མཚན་མའི་དེ་བཞིན་ཉིད་ཡིད་ལ་བྱེད་པ་ན་ཡང་འདྲེས་པ་ལ་དམིགས་པའི་ཆོས་དྲན་པ་ཉེ་བར་གཞག་པ་སྒོམ་པར་བྱེད་དོ།།ཚོར་བ་དང༌།སེམས་དང༌།ཆོས་ཀྱིས་མཚན་ཉིད་
67. དག་ལ་ཡང་དེ་བཞིན་ནོ།།ཡང་དག་པའི་ཤེས་aཔ་ལ་དམིགས་ནས་དུ་ཞིག་ཅེ་ན།སྨྲས་པ།གསུམ་ཁོ་ན་སྟེ་རྣམ་པར་རྟོག་པ་བཞིན་ནོ།།རྒྱུ་མཚན་ལ་དམིགས་ནས་སྡིག་པ་མི་དགེ་བའི་ཆོས་སྐྱེས་སོ་ཅོག་སྤོང་བར་བརྗོད་པར་བྱའམ
68. །མི་སྤོང་བར་བརྗོད་པར་བྱ་ཞེ་ན།སྨྲས་པ།རྣམ་པར་གནོན་པའི་སྤོང་བས་སྤོང་བར་བརྗོད་པར་aབྱའི།བག་ལ་ཉལ་ཡང་དག་པར་འཇོམས་པའི་སྤོང་བས་ནི་མ་ཡིན་ནོ།།རྒྱུ་མཚན་ལ་ཇི་ལྟ་བ་བཞིན་དུ་མིང་དང་རྣམ་པར་རྟོག་པ་ཡང་དེ་བཞིན་ནོ།།དེ་བཞིན་ཉིད་ལ་དམིགས་པ་དང༌།ཡང་དག་པར་
69. ཤེས་པ་ལ་དམིགས་པ་དང༌།བག་ལ་ཉལ་ཡང་དག་པར་འཇོམས་པའི་aསྤོང་བས་ཀྱང་སྤོང་བར་བརྗོད་པར་བྱའོ།།དངོས་པོ་ལྔ་པོ་དེ་དག་ལས་དངོས་པོ་དུ་ཞིག་ཡིད་ལ་བྱེད་པ་ན་འཇིག་རྟེན་པའི་བསམ་གཏན་དང་པོ་ལ་སྙོམས་པར་འཇུག་ཅེ་ན།སྨྲས་པ།འདོད་པ་དང་ལྡན་པ་དང༌།བསམ་གཏན་དང་པོའི་ས་པ་དང་ལྡན་པའི་རྒྱུ་མཚན་དང༌།མིང་དང་རྣམ་aཔར་རྟོག་པ་ཡིད་ལ་བྱེད་པ་ནའོ།།དེ་བཞིན་དུ་ས་འོག་མ་པ་དང༌།བསམ་གཏན་གཉིས་པའི་ས་པ་དང་ལྡན་པའི་རྒྱུ་མཚན་དང༌།མིང་དང༌།རྣམ་པར་རྟོག་པ་ཡིད་ལ་བྱེད་པ་ན་འཇིག་རྟེན་པའི་བསམ་གཏན་གཉིས་པ་ལ་སྙོམས་པར་འཇུག་གོ།།བསམ་གཏན་དང༌།གཟུགས་མེད་པའི་aསྙོམས་པར་འཇུག་པ་ལྷག་མ་རྣམས་ལ་ཡང་དེ་བཞིན་དུ་ཅི་རིགས་པར་རིག་པར་བྱའོ།།དངོས་པོ་དུ་ཞིག་ཡིད་ལ་བྱེད་པ་ན་འཇིག་རྟེན་ལས་འདས་པའི་བསམ་གཏན་དང་པོ་ལ་སྙོམས་པར་འཇུག་ཅེ་ན།སྨྲས་པ།འདོད་པ་དང་ལྡན་པ་དང༌།བསམ་གཏན་དང་པོའི་ས་aཔ་དང་ལྡན་པའི་རྒྱུ་མཚན་དང༌།མིང་དང་རྣམ་པར་རྟོག་པ་དེ་དག་ཉིད་ཀྱི་དེ་བཞིན་ཉིད་ཡིད་ལ་བྱེད་པ་ནའོ།།ཅི་ཡང་མེད་པའི་སྐྱེ་མཆེད་ཀྱི་བར་དུ་ཡང་དེ་བཞིན་དུ་ཅི་རིགས་པར་རིག་པར་བྱའོ།།འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལ་ནི་ངེས་པར་འཇིག་རྟེན་པ་ཁོ་ནས་སོ།།aའདུ་ཤེས་མེད་འདུ་ཤེས་མེད་མིན་སྐྱེ་མཆེད་དང་ལྡན་པའི་རྒྱུ་མཚན།ཅི་རྒྱུ་མཚན་དུ་བརྗོད་པར་བྱའམ་
70. ཞེ་ན།སྨྲས་པ།མཚན་མ་མེད་པ་རྒྱུ་མཚན་དང༌།ཆ་ཕྲ་བ་རྒྱུ་མཚན་དུ་བརྗོད་པར་བྱའོ།།དངོས་པོ་ལྔ་པོ་དེ་དག་ལ་དད་པ་ལ་སོགས་པའི་ཆོས་གང་དག་ཡིན་པ་དེ་དག་ངོ་བོ་aཉིད་གང་དག་དང༌།དམིགས་པ་གང་དག་དང༌།བདག་པོ་གང་དག་གིས་
71. དབང་པོའི་མིང་འཐོབ་ཅེ་ན།སྨྲས་པ།རྣམ་པར་རྟོག་པའི་ངོ་བོ་ཉིད་དང༌།མིང་དང་རྒྱུ་མཚན་ལ་དམིགས་པ་དང༌།དེ་བཞིན་ཉིད་དང་ཡང་དག་པའི་ཤེས་པའི་བདག་པོས་སོ།།དབང་པོའི་མིང་ཇི་ལྟ་བ་aབཞིན་དུ་སྟོབས་རྣམས་ཀྱི་
72. མིང་ཡང་དེ་བཞིན་ནོ།།གནས་སྐབས་གང་ལ་སྟོབས་ཀྱི་མིང་འཐོབ་ཅེ་ན།སྨྲས་པ།གང་གི་ཚེ་དད་པ་ལ་སོགས་པའི་དབང་པོ་དེ་དག་ཉིད་མ་དད་པ་ལ་སོགས་པ་དང་མ་འདྲེས་ཤིང་མ་འདྲེས་པའི་ཆོས་ཉིད་དུ་གྱུར་པ་ནའོ།།དབང་པོ་དང༌།སྟོབས་དག་ཇི་aལྟ་བ་བཞིན་དུ་འཇིག་རྟེན་པའི་བྱང་ཆུབ་ཀྱི་ཡན་ལག་དྲན་པ་ལ་སོགས་པ་གང་དག་ཡིན་པ་དེ་དག་ཀྱང་བྱང་ཆུབ་ཀྱི་ཕྱིར་ཡན་ལག་ཡིན་པས་རྣམ་པར་རྟོག་པའི་ངོ་བོ་ཉིད་ཡིན་པར་བལྟ་བར་བྱའོ།།འཇིག་རྟེན་ལས་འདས་པའི་བྱང་ཆུབ་ཀྱི་ཡན་ལག་དྲན་པ་ལ་སོགས་པ་གང་དག་ཡིན་པ་དེ་དག་ནི་aབྱང་ཆུབ་ཀྱི་ཡན་ལག་ཡིན་པས་ཡང་དག་པའི་ཤེས་པའི་ངོ་བོ་ཉིད་དང༌།དེ་བཞིན་ཉིད་ལ་དམིགས་པ་དང༌།རྣམ་པར་གཞག་པའི་བདེན་པ་རྟོག་
73. པའི་བདག་པོ་ཡིན་པར་བལྟ་བར་བྱའོ།།ཡང་དག་པའི་ལྟ་བ་ལ་སོགས་པ་ལམ་གྱི་ཡན་ལག་རྣམས་ཀྱང་གང་དག་འཇིག་རྟེན་པ་ཡིན་པ་aདེ་དག་ནི་སྔ་མ་བཞིན་དུ་བལྟ་བར་བྱའོ།།གང་དག་འཇིག་རྟེན་ལས་འདས་པ་དེ་དག་ནི་ཡང་དག་པའི་ཤེས་པ་ལས་ཚུལ་ཁྲིམས་ཀྱི་ཡན་ལག་མ་རྟོགས་པའི་ངོ་བོ་ཉིད་དང༌།རྣམ་པར་མ་བཞག་པའི་བདེན་པ་དང༌།རྣམ་པར་བཞག་པའི་དེ་བཞིན་ཉིད་ལ་དམིགས་པ་དང༌།ཟག་པ་ཐམས་aཅད་ཟད་པ་མངོན་དུ་བྱ་བ་དང༌།ཚེ་འདི་ལ་བདེ་བར་གནས་པའི་བདག་པོ་ཡིན་ནོ།།ལམ་གྱི་ཡན་ལག་རྣམས་ཇི་ལྟ་བ་བཞིན་དུ།ལམ་དང༌།ཆོས་ཀྱི་གཞི་དང༌།ཞི་གནས་དང༌།ལྷག་མཐོང་ཡང་དེ་བཞིན་དུ་བལྟ་བར་བྱའོ།།དེ་ལ་ལམ་ནི།དབང་པོ་རྟུལ་པོ་དང༌།རྣོན་པོ་དང༌
74. །aརྣམ་པར་གཞག་པ་དང༌།ཚེ་འདི་ལ་བདེ་བར་གནས་པ་ཐོབ་པ་དང༌།མ་ཐོབ་པ་ལས་
75. རྣམ་པར་གཞག་གོ།།ཆོས་ཀྱི་གཞི་རྣམས་ནི་བརྡར་བཏགས་པ་དང༌།དོན་དམ་པ་པའི་
76. ཆོས་འཛིན་པ་ལས་རྣམ་པར་གཞག་སྟེ།ལྷག་པའི་ཚུལ་ཁྲིམས་ཀྱི་བརྡར་བཏགས་པའི་དམ་པའི་ཆོས་aའཛིན་པ་ལས་ནི་དང་པོ་གཉིས་རྣམ་པར་གཞག་གོ།།ལྷག་པའི་སེམས་དང༌།ལྷག་པའི་ཤེས་རབ་ཀྱི་དོན་དམ་པའི་ཆོས་འཛིན་པ་ལས་ནི་ཐ་མ་གཉིས་རྣམ་པར་གཞག་གོ།།ཞི་གནས་དང༌།ལྷག་མཐོང་ནི་དམིགས་པ་ལས་མི་གཡོ་བ་དང༌།དེ་ལ་ཡོངས་སུ་རྟོག་པའི་དོན་གྱིས་aརྣམ་པར་གཞག་གོ།།མཚན་མ་དང་གནས་ངན་ལེན་གྱི་འཆིང་བ་གཉིས་ལས་རྣམ་པར་གྲོལ་བའི་དབང་གིས་རྣམ་པར་ཐར་པ་བརྒྱད་དེ།དངོས་པོ་ལྔ་པོ་དེ་དག་ལ་རྣམ་པར་ཐར་པ་བརྒྱད་ཀྱི་ངོ་བོ་ཉིད་ནི་གང་དག་ཡིན།དམིགས་པ་ནི་གང་དག་ཡིན།བདག་པོ་ནི་གང་དག་ཡིན་ཞེ་aན།སྨྲས་པ།འཇིག་རྟེན་པ་དང༌།འཇིག་རྟེན་ལས་འདས་པའི་ཡང་དག་པའི་ཤེས་པའི་ངོ་བོ་ཉིད་དོ།།དང་པོ་དང་གཉིས་པ་ནི་གཟུགས་ཀྱི་ཁ་དོག་གི་མཚན་མ་དང༌།དེ་བཞིན་ཉིད་ལ་དམིགས་པ་ཡིན་ནོ།།གསུམ་པ་ནི་གཟུགས་ཉིད་ཀྱི་ཕན་འདོགས་པའི་མཚན་མ་དང༌།aདེའི་དེ་བཞིན་ཉིད་ཀྱི་མཚན་མ་ལ་དམིགས་པ་ཡིན་ནོ།།བཞི་ནི་རང་གི་མཚན་མ་ལ་
77. དམིགས་པ་དང༌།དེ་དག་གི་དེ་བཞིན་ཉིད་ཀྱི་མཚན་མ་ལ་དམིགས་པ་ཡིན་ནོ།།ཐ་མ་ནི་དམིགས་པ་མེད་པ་ཡིན་ནོ།།ཐམས་ཅད་ཀྱང་འཕགས་པའི་རྫུ་འཕྲུལ་གྱི་ཡོན་ཏན་མངོན་པར་སྒྲུབ་པ་aལ་བདག་པོ་ཡིན་ནོ།།དེ་དག་ཀྱང་གཟུགས་ཀྱི་མཚན་མ་དང༌།གཟུགས་མེད་པའི་མཚན་མ་ལ་དབང་པོའི་
78. སྒྲིབ་པས་བསྒྲིབས་
79. པའི་རྣལ་འབྱོར་པས་སྒྲིབ་པ་དེ་དག་སྤང་བའི་ཕྱིར་རྩོམ་པར་བྱེད་དོ།།ཟིལ་གྱིས་གནོན་པའི་སྐྱེ་མཆེད་བརྒྱད་ཀྱི།དང་པོ་བཞི་ནི་འདི་aལྟ་སྟེ།དཔེར་ན་རྣམ་པར་ཐར་པ་དང་པོ་གཉིས་དང་འདྲའོ།།ཐ་མ་བཞི་ནི་འདི་ལྟ་སྟེ།དཔེར་ན་རྣམ་པར་ཐར་པ་གསུམ་པ་དང་འདྲའོ།།གཟུགས་ཟིལ་གྱིས་གནོན་
80. པར་དཀའ་བའི་ཕྱིར་གཟུགས་དེ་ཟིལ་གྱིས་གནོན་ན།གཟུགས་མེད་པ་ཟིལ་གྱིས་གནོན་པའི་དབང་ཡང་འཐོབ་aཔའི་ཕྱིར་རོ།།ཟིལ་གྱིས་མནན་ནས་ཤེས།
81. ཟིལ་གྱིས་མནན་ནས་མཐོང་བར་བྱེད་དོ་ཞེས་གང་གསུངས་པ་དེ་ལ།འཕགས་པས་ནི་གཟུགས་ཀྱི་མཚན་མ་དང༌།དེ་བཞིན་ཉིད་ཡིད་
82. ལ་བྱེད་པས་ཟིལ་གྱིས་མནན་ནས་ཤེས།ཟིལ་གྱིས་མནན་ནས་མཐོང་ངོ༌།།སོ་སོའི་སྐྱེ་བོའི་
83. aནི་དེ་ལྟ་མ་ཡིན་ནོ།།སོ་སོ་སྐྱེ་བོས་ཇི་ལྟར་ཟིལ་གྱིས་གནོན་ཞེ་ན།སྨྲས་པ།འདུ་ཤེས་གསུམ་གྱིས་ཏེ།གཟུགས་སྡུག་པ་དང༌།མི་སྡུག་པ་ལ་གཅིག་ལ་གཅིག་ལྟོས་
84. པའི་འདུ་ཤེས་དང༌།གཅིག་ལ་གཅིག་ལྟོས་
85. པའི་ཕྱིར་གཅིག་ལ་གཅིག་འབྲེལ་པའི་འདུ་ཤེས་དང༌།གཅིག་aལ་གཅིག་འབྲེལ་པའི་ཕྱིར་གཟུགས་སྡུག་པ་དང་མི་སྡུག་པ་ལ་སྡུག་པར་རོ་གཅིག་པའི་འདུ་ཤེས་ཀྱིས་སོ།།དེ་
86. ལྟར་སོ་སོའི་སྐྱེ་བོ་རྣམས་ཀྱི་ཟིལ་གྱིས་གནོན་པ་ཐ་མ་དེ་ནི་འཕགས་པ་རྣམས་དང་ཐུན་མོང་བ་ཡང་ཡིན་ནོ།།ཟད་པར་གྱི་སྐྱེ་མཆེད་བཅུ་ནི་ཟིལ་གྱིས་གནོན་པའི་སྐྱེ་མཆེད་ཀྱི་aསྟོབས་ཀྱིས་བལྟ་བར་བྱའོ།།དེ་ལ་བྱེ་བྲག་ནི་འདི་ཡོད་དེ།འབྱུང་བའི་མཚན་མ་ལ་དམིགས་པ་དང༌།དེ་དག་གིས་
87. དེ་བཞིན་ཉིད་ཀྱི་མཚན་མ་ལ་དམིགས་པ་གང་དག་ཡིན་པ་དང༌།ནམ་མཁའ་དང་རྣམ་ཤེས་མཐའ་ཡས་སྐྱེ་མཆེད་ཀྱི་མཚན་མ་ལ་དམིགས་པ་དང༌།དེ་aདག་གི་དེ་བཞིན་ཉིད་ཀྱི་མཚན་མ་ལ་དམིགས་པ་ཡིན་ནོ།།གཞན་དུ་ན་གནས་མ་ཁྱབ་པར་གནས་པ་ཁྱབ་པར་མི་འགྱུར་ཏེ།དམིགས་པ་དེ་ནི་དེ་བཞིན་ཉིད་ཀྱི་མཚན་མ་ཡིད་ལ་བྱེད་པས་ཟད་པར་ལས་ཁྱབ་
88. པར་བརྗོད་པར་བྱའོ།།ཟིལ་གྱིས་གནོན་
89. པ་དང་ཟད་པར་ཁྱད་
90. པར་བྱེད་པ་aའདི་གཉིས་ཀྱིས་ནི་རྣམ་པར་ཐར་པར་
91. རྣམ་པར་དག་པ་
92. དང་འཕགས་པའི་རྫུ་འཕྲུལ་གྱི་ཡོན་ཏན་མངོན་པར་སྒྲུབ་པར་བྱེད་དོ།།།།བམ་པོ་སུམ་ཅུ་བཞི་པ།སྡོམ་ནི།བསྡུ་དང་ངོ་བོ་ཉིད་དང་ནི།།གཟུང་དང་འཇིག་ཚོགས་སྲིད་པ་དང༌།།འཇིག་རྟེན་དེ་ཉིད་ཡོངས་aཚོལ་དང༌།།ཡང་དག་དགོངས་དང་གོ་རིམས་སོ།།རྒྱུ་མཚན་བདེན་པ་དུ་དག་གིས་བསྡུས་ཤེ་ན།སྨྲས་པ།རྣམ་པར་གཞག་པའི་བདེན་པ་བཞིས་སོ།།མིང་ནི་གཅིག་གིས་ཏེ།སྡུག་བསྔལ་གྱི་བདེན་པས་སོ།།རྣམ་པར་རྟོག་པ་ནི་འགོག་པའི་བདེན་པ་མ་གཏོགས་aཔ་གསུམ་གྱིས་སོ།།དེ་བཞིན་ཉིད་ནི་རྣམ་པར་མ་བཞག་པའི་བདེན་པ་བཞིས་
93. སོ།།ཡང་དག་པའི་ཤེས་པ་ནི་རྣམ་པར་མ་
94. བཞག་པ་དང༌།རྣམ་པར་བཞག་པའི་བདེན་པ་ལ་དམིགས་པའི་ལམ་གྱི་བདེན་པས་བསྡུས་སོ།།རྒྱུ་མཚན་གང་ཡིན་པ་དེ་མིང་ཡང་ཡིན་ལ།མིང་aགང་ཡིན་པ་དེ་ཡང་རྒྱུ་མཚན་ཡིན་ནམ་ཞེ་ན།རེ་ཞིག་མིང་གང་ཡིན་པ་དེ་ནི་རྒྱུ་མཚན་ཡིན་ནོ།།རྒྱུ་མཚན་ཡིན་ལ་མིང་མ་ཡིན་པ་ཡང་ཡོད་དེ།མིང་རྒྱུ་མཚན་མ་གཏོགས་པ་དེ་ལས་གཞན་པའི་རྒྱུ་མཚན་བཞི་པོ་དག་གོ།།ལྷག་མ་རྣམས་ཀྱང་དེ་བཞིན་དུ་ཅི་རིགས་པར་རིག་aཔར་བྱའོ།།རྒྱུ་མཚན་གང་ཡིན་པ་དེ་ཐམས་ཅད་རྒྱུ་མཚན་རྒྱུ་མཚན་ཡང་ཡིན་ལ།རྒྱུ་མཚན་རྒྱུ་མཚན་གང་ཡིན་པ་དེ་
95. ཐམས་ཅད་ཀྱང་རྒྱུ་མཚན་ཡིན་ནམ་ཞེ་ན།རེ་ཞིག་རྒྱུ་མཚན་རྒྱུ་མཚན་གང་ཡིན་པ་དེ་ནི་རྒྱུ་མཚན་ཡིན་ནོ།།རྒྱུ་མཚན་ཡིན་ལ་རྒྱུ་མཚན་རྒྱུ་མཚན་མ་ཡིན་aཔ་ཡང་ཡོད་དེ།མིང་རྒྱུ་མཚན་ལ་སོགས་པ་བཞི་པོ་དག་གོ།།རྒྱུ་མཚན་རྒྱུ་མཚན་ལ་རྣམ་པར་རྟོག་པར་བྱེད་པ་གང་ཡིན་པ་དེ་ཐམས་ཅད་མིང་དང་
96. རྒྱུ་མཚན་དང་ལྡན་པའི་འབྲེལ་བ་ལ་རྣམ་པར་རྟོག་པར་བྱེད་པ་ཡིན་ནམ།མིང་རྒྱུ་མཚན་ལ་རྣམ་པར་རྟོག་པར་བྱེད་པ་གང་ཡིན་པ་དེ་aཐམས་ཅད་རྒྱུ་མཚན་རྒྱུ་མཚན་དང་ལྡན་པའི་འབྲེལ་བ་ལ་རྣམ་པར་རྟོག་པར་བྱེད་
97. པ་ཡིན་ནམ་ཞེ་ན།མུ་བཞི་སྟེ།རྒྱུ་མཚན་རྒྱུ་མཚན་ལ་རྣམ་པར་རྟོག་པར་བྱེད་ལ།མིང་རྒྱུ་མཚན་དང་ལྡན་པའི་འབྲེལ་པ་ལ་རྣམ་པར་རྟོག་པར་བྱེད་པ་མ་ཡིན་པ་ཡང་ཡོད་དེ།མིང་མ་རྟོགས་པའི་རྒྱུ་aམཚན་ལ་རྣམ་པར་རྟོག་པའི་རྒྱུ་མཚན་དང༌།མིང་གི་བག་ལ་ཉལ་བསལ་
98. བ་གང་ཡིན་པའོ།།མིང་རྒྱུ་མཚན་ལ་རྣམ་པར་རྟོག་པར་བྱེད་པ་
99. རྒྱུ་མཚན་རྒྱུ་མཚན་
100. དང་ལྡན་པའི་འབྲེལ་པ་ལ་རྣམ་པར་རྟོག་པར་མི་བྱེད་པ་ཡང་ཡོད་དེ།དངོས་པོ་མ་རྟོགས་
101. པའི་མིང་ལ་aརྣམ་པར་རྟོག་པའི་རྒྱུ་མཚན་གང་ཡིན་པའོ།།དེ་ལས་བཟློག་པ་ནི་གཉི་ག་ཡིན་ནོ།།རྣམ་པ་དེ་དག་མ་གཏོགས་པ་ནི་གཉི་ག་མ་ཡིན་ནོ།།དེ་བཞིན་ཉིད་ཡིད་ལ་བྱེད་པ་གང་ཡིན་པ་དེས་དེ་བཞིན་ཉིད་ཁོ་ན་མཐོང་བར་འགྱུར་རམ།དེ་བཞིན་ཉིད་མཐོང་བར་འགྱུར་བ་གང་ཡིན་པ་aདེ་དེ་བཞིན་ཉིད་ཁོ་ན་ཡིད་ལ་བྱེད་པ་ཡིན་ཞེ་ན།མུ་བཞི་སྟེ།དེ་བཞིན་ཉིད་ཡིད་ལ་བྱེད་ལ་དེ་བཞིན་ཉིད་མཐོང་བར་མི་འགྱུར་བ་ཡང་ཡོད་དེ།རྣམ་པར་རྟོག་པས་བསྡུས་པའི་ཡིད་ལ་བྱེད་པས་དེ་བཞིན་ཉིད་ཡིད་ལ་བྱེད་པ་
102. ན།ཇི་སྲིད་དུ་མ་རྟོགས་
103. ཀྱི་བར་དུ་དེ་བཞིན་ཉིད་ཀྱི་མཚན་aམ་ནི་མཐོང་བར་འགྱུར
104. །དེ་བཞིན་ཉིད་ནི་མཐོང་བར་མི་འགྱུར་ཞིང་རྟོགས་པར་མི་འགྱུར་བའི་བར་དང༌།རྟོགས་པར་གྱུར་ན་ཡང་དེའི་འོག་ཏུ་
105. རྣམ་པར་གཞག་པའི་དེ་བཞིན་ཉིད་ཡིད་ལ་བྱེད་པའོ།།དེ་བཞིན་ཉིད་མཐོང་བར་འགྱུར་བ་
106. ལ་དེ་བཞིན་ཉིད་ཡིད་ལ་མི་བྱེད་པ་ཡང་ཡོད་aདེ་།དེ་བཞིན་ཉིད་རྟོགས་པར་བྱེད་པའི་ཚེ་ན་དོན་དམ་པར་མཚན་མ་མེད་པ་ཡིད་ལ་བྱེད་པའོ།།དེ་བཞིན་ཉིད་ཀྱང་མཐོང་ལ་དེ་བཞིན་ཉིད་ཁོ་ན་ཡིད་ལ་བྱེད་པར་འགྱུར་བ་ཡང་ཡོད་དེ།རྟོག་
107. པའི་འོག་ཏུ་རྣམ་པར་མ་བཞག་པའི་དེ་བཞིན་ཉིད་རྒྱུན་དུ་ཡིད་ལ་བྱེད་པའོ།།དེ་བཞིན་aཉིད་ཀྱང་མི་མཐོང་བ་
108. དེ་བཞིན་ཉིད་ཡིད་ལ་བྱེད་པར་ཡང་
109. མི་འགྱུར་བ་ཡང་ཡོད་དེ།རིགས་པས་བསྐྱེད་པ་མེད་པའི་ཡིད་ལ་བྱེད་པས་མཚན་མ་ཡིད་ལ་བྱེད་པའོ།།མཚན་མ་ཡིད་ལ་བྱེད་པ་གང་ཡིན་པ་དེས།མཚན་མ་ཉིད་ཡང་དག་པར་རྗེས་སུ་མཐོང་བར་འགྱུར་aརམ།མཚན་མ་ཡང་དག་པར་རྗེས་སུ་མཐོང་བ་དེས་མཚན་མ་ཉིད་ཡིད་ལ་བྱེད་ཅེ་ན།མུ་བཞི་སྟེ།མཚན་མ་ཡིད་ལ་བྱེད་ལ་མཚན་མ་མཐོང་བར་མི་འགྱུར་བ་ཡང་ཡོད་དེ།འདི་ལྟ་སྟེ།དཔེར་ན་མུ་གཉིས་པ་ལྟ་བུའོ།།མཚན་མ་མཐོང་ལ་མཚན་མ་ཡིད་ལ་བྱེད་པར་
110. aམི་འགྱུར་བ་ཡང་ཡོད་དེ།འདི་ལྟ་སྟེ།དཔེར་ན་མུ་དང་པོ་ལྟ་བུའོ།།མཚན་མ་ཡང་ཡིད་ལ་བྱེད་ལ་
111. མཚན་མ་ཉིད་མཐོང་བར་འགྱུར་བ་ཡང་ཡོད་དེ།འདི་ལྟ་སྟེ།དཔེར་ན་མུ་བཞི་པ་ལྟ་བུའོ།།མཚན་མ་ཡང་ཡིད་ལ་བྱེད་ལ་མཚན་མ་མཐོང་བར་མི་འགྱུར་བ་ཡང་ཡོད་དེ།aའདི་ལྟ་སྟེ།དཔེར་ན་མུ་གསུམ་པ་ལྟ་བུའོ།།ཅི་དངོས་པོ་ལྔ་པོ་དེ་
112. དག་གིས་ཆོས་ཐམས་ཅད་བསྡུས་པ་ཡིན་ནམ།འོན་ཏེ་མ་ཡིན་ཞེ་ན།སྨྲས་པ་ཡིན་ནོ།།ཆོས་དེ་དག་གིས་
113. ངོ་བོ་ཉིད་གང་ཡིན་པར་
114. བརྗོད་པར་བྱ་ཞེ་ན།སྨྲས་པ།བརྗོད་དུ་མེད་པའི་ངོ་བོ་ཉིད་ཡིན་ནོ།།དེ་དག་གི་aམཚན་ཉིད་ཇི་ལྟ་བུ་ཡིན་པར་བལྟ་བར་བྱ་ཞེ་ན།སྨྲས་པ།སྒྱུ་མ་ལྟ་བུའི་མཚན་ཉིད་ཡིན་གྱི།མེད་པ་ཉིད་ནི་མ་ཡིན་ཏེ།འདི་ལྟ་སྟེ།དཔེར་ན་སྒྱུ་མའི་ལས་ཉིད་ཀྱིས་ནི་ཡོད་ལ།རྟ་དང་གླང་པོ་ཆེ་དང༌།ཤིང་རྟ་དང༌།དཔུང་བུ་ཆུང་དང༌།ནོར་བུ་དང༌།མུ་ཏིག་དང༌།གསེར་aདང་།དངུལ་ལ་སོགས་པའི་ངོ་བོ་ཉིད་དུ་ནི་ཡོད་པ་མ་ཡིན་པ་དེ་བཞིན་དུ་ངོ་བོ་ཉིད་ཀྱང་མིང་དང་མཚན་མ་ཙམ་ཉིད་དུ་ནི་ཡོད་ལ།ངོ་བོ་ཉིད་དང༌།ཁྱད་པར་དུ་
115. གདགས་པར་སྣང་བའི་དངོས་པོར་ནི་ཡོད་པ་མ་ཡིན་ནོ།།རྒྱུ་མཚན་རྒྱུ་མཚན་ཞེས་བྱ་བའི་མིང་དེས་རྒྱུ་མཚན་གྱིས་
116. ངོ་བོ་ཉིད་aདམིགས་སུ་མེད་དོ།།རྒྱུ་མཚན་ཇི་ལྟ་བ་དེ་
117. བཞིན་དུ་མིང་གིས་མིང་གི་ངོ་བོ་
118. ཉིད་དང༌།རྣམ་པར་རྟོག་པས་རྣམ་པར་རྟོག་པའི་ངོ་བོ་ཉིད་དང༌།དེ་བཞིན་ཉིད་ཀྱིས་དེ་བཞིན་ཉིད་ཀྱི་ངོ་བོ་ཉིད་དང༌།ཡང་དག་པའི་ཤེས་པས་
119. ཡང་དག་པའི་ཤེས་པ་ཞེས་བྱ་བའི་མིང་དེས་ཡང་དག་པའི་ཤེས་aཔའི་ངོ་བོ་ཉིད་དམིགས་སུ་མེད་དོ།།དེ་ཅིའི་ཕྱིར་ཞེ་ན།དེའི་ངོ་བོ་ཉིད་རྣམ་པ་ཐམས་ཅད་དུ་མི་འཐད་པའི་ཕྱིར་རོ།།གལ་ཏེ་ངོ་བོ་ཉིད་གང་གིས་
120. རྒྱུ་མཚན་རྣམ་པར་གཞག་པ་དེ་ལ་དེ་དང་མཐུན་
121. པ་ཉིད་ཀྱི་མིང་ཉེ་བར་འདོགས་པར་བྱེད་པའི་ཕྱིར་ཉེ་བར་འདོགས་པ་ནི་རྒྱུ་མཚན་ལ་རག་ལས་aཔ་ཡིན་ནོ་ཞེ་ན།དེས་ན་ཉེ་བར་འདོགས་པའི་སྔོན་རོལ་ན།ཇི་ལྟར་མིང་རྣམ་པར་གཞག་པ་བཞིན་དུ་རྒྱུ་མཚན་ལ་དེའི་བློ་འབྱུང་བར་འགྱུར་བ་དང༌།རྒྱུ་མཚན་གཅིག་ལ་ཡང་
122. ཉེ་བར་འདོགས་པ་མང་བའི་ཕྱིར་དང༌།སྣ་ཚོགས་པའི་ཕྱིར་བདག་ཉིད་མང་པོ་འཐོབ་པར་འགྱུར་བས།aདེའི་ཕྱིར་ཉེ་བར་འདོགས་པ་རྒྱུ་མཚན་ལ་རག་ལས་པར་མི་རུང་ངོ༌།།
123. གལ་ཏེ་ཇི་ལྟར་རྒྱུ་མཚན་ལ་མིང་རྣམ་པར་འཇོག་པར་བྱེད་
124. པ་དེ་བཞིན་དུ་མིང་གི་
125. དབང་གིས་རྒྱུ་མཚན་གྱི་ངོ་བོ་དེ་ཉིད་
126. འབྱུང་བར་འགྱུར་རོ་ཞེ་ན།དེས་ན་ཉེ་བར་འདོགས་པའི་སྔོན་རོལ་ན་རྒྱུ་མཚན་གྱི་ངོ་aབོ་ཉིད་མེད་པར་འགྱུར་ཏེ།དེ་མེད་ན་ཉེ་བར་འདོགས་པ་ཡང་མེད་པར་འགྱུར་བས་དེའི་ཕྱིར་དེ་གཉི་ག་ཡང་མེད་པར་ཐལ་བར་འགྱུར་བ་དང༌།ཉེ་བར་འདོགས་པ་མང་བའི་ཕྱིར་དང༌།སྣ་ཚོགས་པའི་ཕྱིར་བདག་ཉིད་མང་པོ་ཉིད་དང༌།གཞན་གྱི་དབང་དུ་འགྱུར་བའི་སྐྱོན་དུ་aཡང་འགྱུར་རོ།།གཞན་གྱི་དབང་དུ་འགྱུར་བ་ནི་རྒྱུ་མཚན་ལ་ཉེ་བར་
127. འདོགས་པས་དེའི་ཕྱིར་ཉེ་བར་འདོགས་པ་ཐམས་ཅད་ཀྱིས།དེའི་བདག་ཉིད་ཀྱི་ངོ་བོ་ཉིད་ཡིན་པར་མི་རུང་སྟེ།སྒྱུ་མའི་སྐྱེས་བུའི་ལུས་སྣ་ཚོགས་གྲུབ་པ་དང་འདྲ་སྟེ།འདི་ལྟ་སྟེ།དཔེར་ན་སྒྱུ་མ་མཁན་aགྱིས་
128. སྐྱེས་པ་དང༌།བུད་མེད་དང༌།གླང་པོ་ཆེ་དང༌།རྟ་དང༌།དོམ་དང༌།དྲེད་ཀྱི་ལུས་ལ་སོགས་པའི་ལུས་སྣ་ཚོགས་ཀྱིས་སྒྱུ་མའི་སྐྱེས་བུ་མངོན་པར་འདུ་བྱེད་པ་དེ་ནི་ལུས་གང་གི་བདག་ཉིད་ཀྱང་མ་ཡིན་པ་དེ་བཞིན་དུ།རྒྱུ་མཚན་ཡང་ཉེ་བར་འདོགས་པ་ཐམས་ཅད་ཀྱིས་aདེའི་བདག་ཉིད་མ་ཡིན་པར་བལྟ་བར་བྱའོ།།གལ་ཏེ་རྒྱུ་མཚན་དང་ཉེ་བར་འདོགས་པ་གཉི་ག་འདུས་པས་དེ་དང་བྲལ་བའི་ངོ་བོ་ཉིད་སྐྱེད་པར་བྱེད་ན་ནི་དེས་ན་དེའི་
129. རྒྱུ་མཚན་ནམ།མིང་ངམ།དེ་གཉི་གའམ།བར་མ་དོ་ཞིག་ཡིན་པར་དམིགས་པའི་རིགས་ནི་མི་དམིགས་ཏེ།དེའི་aཕྱིར་དེ་ཡང་མི་རུང་ངོ༌།།དེ་ལྟ་བས་ན་ངོ་བོ་ཉིད་ནི་ཐ་སྙད་ལས་བྱུང་བ་ཡིན་ནོ།།གལ་ཏེ་ཉེ་བར་འདོགས་པ་ནི་ངོ་བོ་ཉིད་རྣམས་ཀྱི་མངོན་པར་གསལ་བར་བྱེད་པ་ཡིན་པར་འདོད་ན།དེ་ལྟར་ཡང་མི་རུང་སྟེ།བཟུང་
130. ནས་སམ།མ་བཟུང་
131. བར་ཉེ་བར་འདོགས་པའི་སྐྱོན་དུ་འགྱུར་aབའི་ཕྱིར་རོ།།གལ་ཏེ་རྒྱུ་མཚན་བཟུང་
132. ནས་ཉེ་བར་འདོགས་པར་བྱེད་ན་ནི་མངོན་པར་གསལ་བར་བྱེད་པ་ཡིན་པར་མི་རུང་ངོ༌།།ཇི་སྟེ་རྒྱུ་མཚན་མ་བཟུང་
133. བར་ཉེ་བར་འདོགས་པར་བྱེད་ན་ནི་གཞི་མེད་པར་ཉེ་བར་འདོགས་པ་མི་རུང་ངོ༌།།སྔ་མ་བཞིན་དུ་བདག་ཉིད་དུ་མ་ཡིན་པའི་སྐྱོན་དུ་aཡང་འགྱུར་ཏེ།ཉེ་བར་འདོགས་པ་རྣམས་ནི་མང་པོ་སྣ་ཚོགས་ཡིན་པའི་ཕྱིར་རོ།།གསལ་བར་བྱེད་པའི་དཔེ་ནི་མི་མཐུན་པ་ཡིན་པས་མི་རུང་སྟེ།དེ་ལ་མི་མཐུན་པ་ནི་འདི་ཡིན་ཏེ།སྣང་ཞིང་མངོན་པར་
134. གསལ་བར་བྱེད་པའི་རྒྱུ་ནི་ཐམས་ཅད་ལ་བྱེ་བྲག་མེད་པ་དང༌།སྣ་aཚོགས་པ་ཡང་ཡིན་ལ་ཉེ་བར་འདོགས་པ་ནི་དེ་ལྟར་
135. འཛིན་པའི་རྒྱུ་ནི་དེ་ལྟ་མ་ཡིན་པའོ།།གང་གི་ཕྱིར་བརྗོད་དུ་མེད་པར་བརྗོད་པ་ཡང་བརྗོད་དུ་མེད་པ་ཞེས་བྱ་བར་བརྗོད་པར་སྣང་བ་དེའི་ཕྱིར།བརྗོད་དུ་མེད་པ་ཞེས་བྱ་བར་མི་རུང་ལ།སྒྱུ་མའི་སྐྱེས་བུ་ལུས་སྣ་ཚོགས་སུ་གྲུབ་པ་དེ་དག་aགིས་དེའི་བདག་ཉིད་མ་ཡིན་ཡང༌།སྒྱུ་མའི་སྐྱེས་བུ་
136. ལུས་སྣ་ཚོགས་སུ་གྲུབ་པ་དེའི་བདག་ཉིད་ཡིན་པས།དེའི་ཕྱིར་ཡང་དཔེ་མི་མཐུན་པ་ཡིན་ནོ་ཞེ་ན།སྨྲས་པ།བརྗོད་དུ་མེད་པ་དེ་བརྗོད་དུ་མེད་དོ་ཞེས་དམ་བཅས་པའི་ཚེ་ཁོ་ན་
137. དགག་པ་བྱས་ཟིན་པས་དེ་ལ་ཉེས་པ་མེད་དོ།།དོན་aདེ་ཉིད་རྟོགས་པར་བྱ་བའི་ཕྱིར་སྦྱོར་བར་བྱེད་པ་ཡིན་ནོ།།
138. འདྲ་བའི་ཕྱིར་དཔེ་མི་མཐུན་པ་ཡང་མ་ཡིན་ལ་ཉེ་བར་འདོགས་པ་དག་གིས་དེའི་བདག་ཉིད་ཀྱང་མ་ཡིན་ཞིང༌།བརྗོད་དུ་མེད་པའི་དོན་མེད་པ་ཡང་མ་ཡིན་ནོ།།གལ་ཏེ་མིང་གིས་ཉེ་བར་འདོགས་པར་བྱེད་ན་ནི་རྒྱུ་མཚན་གྱི་དངོས་པོ་སྲིད་aཔར་འགྱུར་ལ།མི་བྱེད་ན་ནི་མི་སྲིད་པར་འགྱུར་ན་ནི་དེ་ལྟ་ན་ཆོས་མཐུན་པའི་དཔེ་ཡང་རུང་བར་འགྱུར་ལ།བརྗོད་དུ་མེད་པར་རྟོག་པ་ཡང་རིགས་
139. པར་འགྱུར་རོ།།གལ་ཏེ་དེ་ལྟ་མ་ཡིན་ན།དེའི་ཕྱིར་བརྗོད་དུ་མེད་པར་རྟོག་པ་ནི་དོན་མེད་པ་ཡིན་ནོ་ཞེ་ན།སྨྲས་པ།སའི་དངོས་aགཞིར་རྣམ་པར་རྟོག་པ་སྔ་མ་རྣམ་པ་བརྒྱད་ལས་ད་ལྟར་བྱུང་བའི་དངོས་པོ་རྣམ་པ་གསུམ་འབྱུང་བར་འགྱུར་རོ་ཞེས་ཇི་སྐད་བསྟན་པ་ཡིན་ཏེ།འབྱུང་བའི་དངོས་པོ་རྣམ་པ་གསུམ་པོ་དེ་ཡང་རྣམ་པར་རྟོག་པ་རྣམས་ཀུན་ཏུ་སྐྱེད་
140. པའི་ཕྱིར་འབྱུང་བ་ཡིན་ཏེ།དེ་ལྟར་འབྲེལ་བའི་ཚུལ་གྱིས་ཀུན་aནས་ཉོན་མོངས་པ་རྒྱུན་མི་འཆད་པར་འགྱུར་བས་དེའི་ཕྱིར་དཔེ་ནི་ཆོས་མཐུན་པ་ཡིན་ནོ།།རྣམ་པར་རྟོག་པའི་ཉེ་བར་འདོགས་པ་སྤངས་ན།ཀུན་ནས་ཉོན་མོངས་པ་ལྡོག་པ་ཡང་རུང་སྟེ།དེ་
141. ནི་འཕགས་པའི་ཡེ་ཤེས་ཀྱིས་དམིགས་པ་ཡིན་པས།དེ་ཡང་ཚད་མ་ཡིན་ཏེ།དེའི་ཕྱིར་aབརྗོད་དུ་མེད་པར་རྟོག་པ་དོན་མེད་པ་མ་ཡིན་ནོ།།གལ་ཏེ་རྒྱུ་མཚན་གྱི་དངོས་པོ་རྣམ་པར་གཞག་པའི་ཕྱིར་རྣམ་པར་རྟོག་པའི་ཉེ་བར་འདོགས་པ་སྤོང་བ་ཡིན་ན།དེ་ལྟ་ན་འཕགས་པའི་ཡེ་ཤེས་གང་ཡང་རུང་བ་གཅིག་གིས་རྒྱུ་མཚན་དང་རྣམ་པར་རྟོག་པས་
142. བསྡུས་aཔའི་སེམས་ཅན་དང༌།སེམས་ཅན་དུ་བགྲང་བ་མ་ཡིན་པའི་དངོས་པོ་ཐམས་ཅད་འགོག་པར་ཐལ་བར་འགྱུར་ཏེ།འདི་ལྟ་སྟེ།དཔེར་ན་སྒྱུ་མ་མཁན་དང་སྒྱུ་མའི་ལས་བཞིན་ནོ་ཞེ་ན།སྨྲས་པ།དངོས་པོ་ནི་རྣམ་པར་རྟོག་པ་ཐུན་མོང་མ་ཡིན་པའི་རྒྱུ་ལས་བྱུང་བ་དང༌།རྣམ་པར་རྟོག་aཔ་ཐུན་མོང་པའི་རྒྱུ་ལས་བྱུང་བ་ཡིན་པས།རྣམ་པར་རྟོག་པ་ཐུན་མོང་མ་ཡིན་པའི་རྒྱུ་ལས་བྱུང་བ་རྣམ་པར་
143. བརྟགས་པ་གང་ཡིན་པ་དེ་ནི་འགོག་པར་འགྱུར་ལ།རྣམ་པར་རྟོག་པ་ཐུན་མོང་བའི་རྒྱུ་ལས་བྱུང་བ་རྣམ་པར་མ་བརྟགས་པ་གང་ཡིན་པ་དེ་ནི་གཞན་གྱི་རྣམ་པར་རྟོག་པས་ཟིན་aཔ་ཡིན་པས་མི་འགོག་སྟེ།གཞན་དུ་ན་གཞན་གྱི་རྣམ་པར་རྟོག་པ་དོན་མེད་པར་འགྱུར་རོ།།དེ་མ་འགགས་ན་ཡང་རྣམ་པར་དག་པའི་བདག་ཉིད་ཅན་གྱི་མཐོང་བ་རྣམ་པར་དག་པར་འགྱུར་བར་ཁོང་དུ་ཆུད་པར་བྱ་སྟེ།འདི་ལྟ་སྟེ།དཔེར་ན་རྣལ་འབྱོར་པ་རབ་ཏུ་མང་པོས་དངོས་པོ་གཅིག་
144. aལ་མཉམ་པར་གཞག་པའི་ཤེས་པས་སྣ་ཚོགས་སུ་མོས་པར་བྱེད་པ་དག་ལ་མཐོང་བ་སྣ་ཚོགས་དག་
145. དམིགས་པར་འགྱུར་བ་དེ་དང་འདྲའོ།།དངོས་པོ་ལྔ་པོ་དེ་དག་ལས་དུ་ཞིག་གཟུང་བ་དག་ཡིན།དུ་ཞིག་འཛིན་པ་དག་ཡིན་ཞེ་ན།སྨྲས་པ།གསུམ་ནི་གཟུང་བ་
146. ཡིན་ནོ།།རྣམ་aཔར་རྟོག་པ་དང་ཡང་དག་པའི་ཤེས་པ་ནི་འཛིན་པ་ཡང་ཡིན།གཟུང་བ་ཡང་ཡིན་ནོ།།དངོས་པོ་ལྔ་པོ་དག་ལ་མདོར་བསྡུ་ན་རྣམ་པ་དུ་ཞིག་འཛིན་པའི་སྤྱོད་ཡུལ་གྱི་དོན་ཡིན་པར་བལྟ་བར་བྱ་ཞེ་ན།སྨྲས་པ།རྣམ་པ་གསུམ་སྟེ།བརྗོད་པ་དང་བཅས་ཤིང་མཚན་མ་དང་བཅས་aཔའི་འཛིན་པའི་སྤྱོད་ཡུལ་དང༌།བརྗོད་དུ་མེད་ལ་མཚན་མ་དང་བཅས་པའི་འཛིན་པའི་སྤྱོད་ཡུལ་དང༌།མཚན་མ་མེད་པ་འཛིན་པའི་སྤྱོད་ཡུལ་ལོ།།དེ་ལ་དང་པོ་ནི་ཐ་སྙད་རྗེས་སུ་སད་པའི་འཛིན་པའི་སྤྱོད་ཡུལ་ལོ།།གཉིས་པ་ནི་ཐ་སྙད་བག་ལ་འཛིན་པའི་སྤྱོད་ཡུལ་ལོ།།aགསུམ་པ་ནི་ཐ་སྙད་བག་ལ་ཉལ་བ་མ་ཡིན་པའི་འཛིན་པའི་སྤྱོད་ཡུལ་ལོ།།དང་པོ་གཉིས་ནི་ཀུན་རྫོབ་ཀྱི་བདེན་པ་འཛིན་པ་ཡིན་ནོ།།ཐ་མ་ནི་དོན་དམ་པའི་བདེན་པ་འཛིན་པ་ཡིན་ནོ།།གཞན་ཡང་བག་ལ་ཉལ་མེད་པ་དེའི་རྗེས་ལས་ཐོབ་པའི་འཛིན་པ་ཡང་ཡོད་དེ།དེའི་སྤྱོད་aཡུལ་ནི་བདེན་པ་གཉིས་ཀར་གཏོགས་པའི་གཟུང་བ་ཡིན་ཏེ།འདི་ལྟ་སྟེ།འཇིག་རྟེན་པ་དང་འཇིག་རྟེན་ལས་འདས་པའི་ཤེས་པའོ།།དེའི་སྤྱོད་ཡུལ་ནི་རྣམ་པར་གཞག་པའི་བདེན་པ་ཡིན་པའི་ཕྱིར་དེའི་སྤྱོད་ཡུལ་བདེན་པ་གཉི་གར་གཏོགས་པ་ཡིན་པར་རྣམ་པར་གཞག་གོ།འཇིག་aརྟེན་པ་དང་འཇིག་རྟེན་ལས་འདས་པའི་འཛིན་པ་དེ་གཉིས་ཀྱང་རྒྱུ་གཉིས་ཀྱིས་རྣམ་པར་ཤེས་པར་བྱ་སྟེ།འདྲིས་པ་དང་མ་འདྲིས་པའི་ཕྱིར་དང༌།ཐ་སྙད་དང་ཐ་སྙད་མ་ཡིན་པ་ལ་བརྟེན་པའི་ཕྱིར་རོ།།འཇིག་རྟེན་ན་མཚན་མ་དང་བཅས་པ་ལ་འཛིན་པར་ནི་གྲགས་ཀྱི།མཚན་མ་མེད་aཔ་ལ་འཛིན་པར་ནི་མ་གྲགས་པས།རྒྱུ་མེད་པ་
147. དང་རྐྱེན་མེད་པར་ནི་མི་རུང་ན
148. །དེའི་རྒྱུ་ནི་གང་རྐྱེན་ནི་གང་ཞེ་ན།སྨྲས་པ།ཐ་སྙད་ཀྱིས་ཡོངས་སུ་བསྒོས་པའི་འཛིན་པའི་འབྲས་བུ་ནི་མཚན་མ་དང་བཅས་པ་ལ་འཛིན་པར་གྲགས་པ་ཡིན་ཏེ།ཀུན་ནས་ཉོན་མོངས་པར་འགྱུར་བའོ།།aདོན་དམ་པའི་ཤེས་པས་ཡོངས་སུ་བསྒོས་པའི་འཛིན་པའི་འབྲས་བུ་ནི་མཚན་མ་མེད་པ་ལ་འཛིན་པ་ཡིན་ཏེ།རྣམ་པར་བྱང་བར་འགྱུར་བའོ།།དེའི་ཕྱིར་དེ་གཉི་ག་ཡང་རྒྱུ་དང་བཅས་པ་དང༌།རྐྱེན་དང་བཅས་པ་ཡིན་ཏེ།མིག་ལ་རབ་རིབ་ཀྱི་སྐྱོན་ཡོད་པ་ལ་སྐྲ་ཤད་འཛིངས་པ་ལ་སོགས་aཔ་རབ་རིབ་ཀྱི་མཚན་མ་དམིགས་པ་ལྟ་བུ་དང༌།སྐྱོན་མེད་པ་ལ་དེ་མི་དམིགས་ཤིང༌།ཐ་མལ་པར་སྣང་བ་ལྟ་བུའོ།།གལ་ཏེ་མཚན་མ་མེད་པའི་དབྱིངས་ལ་མཚན་མར་འཛིན་ན་ནི་མཚན་མ་མེད་པ་འཛིན་པར་མི་འགྱུར་རོ།།གལ་ཏེ་མི་འཛིན་ན་ནི་དེ་ལྟ་ན་ཡང་མཚན་མ་མེད་པ་aའཛིན་པར་མི་འགྱུར་རོ་ཞེ་ན།སྨྲས་པ།འཛིན་པ་ནི་ཐ་སྙད་བག་ལ་ཉལ་མེད་པའི་ཕྱིར་མཚན་མ་མེད་པའི་དབྱིངས་ལ་འཛིན་པ་ན་ཡང༌།དེ་ལ་མཚན་མར་མི་འཛིན་པས་མཚན་མ་མེད་པ་འཛིན་པར་འཐད་དོ།།མཚན་མར་མི་འཛིན་པས་དེ་ཇི་ལྟར་འཛིན་ཞེ་ན།དེའི་མཚན་མ་aབཤིག་པའི་ཕྱིར་དང༌།མངོན་རྟགས་སུ་འཛིན་པར་སྒྲོ་འདོགས་པ་མེད་པས་སོ།།ཇི་སྟེ་མཚན་མར་མི་
149. འཛིན་ན་ཡང་མངོན་རྟགས་སུ་འཛིན་པར་སྒྲོ་འདོགས་པ་མེད་ན།མཚན་མ་ཉིད་ཅི་
150. འདྲ་བར་རིག་པར་བྱ་ཞེ་ན།སྨྲས་པ།དོན་དམ་པ་འཛིན་པའི་ཕྱིར་aདང་།མཚན་མ་མེད་པ་འཛིན་པ་མ་ཡིན་པའི་ཕྱིར་དང༌།དངོས་པོ་ལྔ་པོ་ལ་མཚན་མ་ཐམས་ཅད་མི་སྣང་བའི་མཚན་ཉིད་ཡིན་ནོ།།གལ་ཏེ་མི་གསལ་བར་འཛིན་པར་རྣམ་པར་བཞག་ན།འཛིན་པ་དེ་འགོག་པ་ཁོ་ན་ཡིན་པར་ཅིའི་ཕྱིར་མི་རྟག་ཅེ་ན།སྨྲས་པ།འགོག་པར་aནི་མངོན་པར་འདུ་བྱ་བ་མ་ཡིན་པའི་ཕྱིར་རྣལ་འབྱོར་པ་ནི་དེ་
151. འགོག་པའི་ཕྱིར་མངོན་པར་འདུ་མི་བྱེད་དོ།།དེའི་མཚན་ཉིད་ཇི་ལྟར་སོ་སོར་རིག་པར་བྱ་ཞེ་ན།སྨྲས་པ།སོ་སོ་རང་རིག་པའི་ཡེ་ཤེས་ཀྱིས་སོ།།དེ་ཇི་ལྟར་སོ་སོར་རིག་པར་བྱེད་པ་དེ་ལྟར་ཅིའི་ཕྱིར་ལན་འདེབས་པར་aམི་བྱེད་ཅེ་ན།སྨྲས་པ།སོ་སོར་རིག་པ་དེ་ནི་བརྗོད་པའི་གཞིའི་གནས་མ་ཡིན་པའི་ཕྱིར་རོ།།གལ་ཏེ་ཤེས་པ་དང་པོ་མཚན་མ་མེད་པ་མ་ཡིན་ན་ནི།དེ་མེད་པའི་ཕྱིར་མཚན་མ་མེད་པའི་ཤེས་པ་གོམས་པ་ཡང་མེད་པར་འགྱུར་ལ།དེ་ལ་གོམས་པ་མེད་ན་ནི་མཚན་མ་མེད་aཔ་རྒྱུ་མེད་པ་ལས་སྐྱེ་བར་མི་རུང་ངོ་ཞེ་ན།སྨྲས་པ།མཚན་མ་དང་བཅས་པ་ཡང་མཚན་མ་མེད་པའི་རྒྱུར་རུང་སྟེ།དེ་དང་མཐུན་པའི་ཕྱིར་རོ།།འདི་ལྟ་སྟེ།དཔེར་ན་འཇིག་རྟེན་པ་ལ་བརྟེན་
152. ནས་འཇིག་རྟེན་ལས་འདས་པ་སྐྱེ་བ་དང༌།ཟག་པ་དང་བཅས་པ་ལ་བརྟེན་
153. ནས་ཟག་aཔ་མེད་པ་དང༌།སེམས་ཡོད་པའི་སྙོམས་པར་འཇུག་པ་ལ་བརྟེན་
154. ནས་སེམས་མེད་པ་སྐྱེ་བ་དང་འདྲའོ།།བཅོམ་ལྡན་འདས་ཀྱིས་རྣམ་པར་དག་པའི་རྒྱུར་སྡུག་བསྔལ་ལ་སོགས་པ་ཤེས་པ་གསུངས་པ་ལ།གལ་ཏེ་སྡུག་བསྔལ་ལ་
155. སོགས་པ་ཤེས་པས་སྡུག་བསྔལ་ལ་སོགས་པའི་aབདེན་པ་དག་སྡུག་བསྔལ་
156. ལ་སོགས་པར་ཡོངས་སུ་རྟོག་པར་བྱེད་ན་ནི།དེ་
157. ན་མཚན་མ་དང་བཅས་པར་འགྱུར་རོ།།ཇི་སྟེ་ཡོངས་སུ་རྟོག་པར་མི་བྱེད་ན་ནི་སྡུག་བསྔལ་ལ་སོགས་པ་ཤེས་པར་མི་འགྱུར་བས།དེ་མེད་ན་ཇི་ལྟར་རྣམ་པར་དག་པར་འགྱུར་ཞེ་ན།སྨྲས་པ།བདེན་པ་རྣམས་ལ་aའཇིག་རྟེན་པ་དང་འཇིག་རྟེན་ལས་འདས་པའི་ཤེས་པ་རྣམ་པར་དག་པ་ནི་མཚན་མ་མེད་པའི་ཤེས་པའི་དབང་གིས་བྱུང་བ་ཡིན་པའི་ཕྱིར།དེ་ཉིད་ཀྱིས་ཉོན་མོངས་པ་རྣམ་པར་སྤངས་པས་ན།མཚན་མ་མེད་པའི་ཤེས་པ་སྡུག་བསྔལ་ལ་སོགས་པའི་ཤེས་པའི་རྒྱུར་གྱུར་པ་ཉོན་མོངས་པ་སྤོང་བར་aབྱེད་པ་གང་ཡིན་པ་དེ་ཉིད་ལ་རྒྱུ་ལ་འབྲས་བུ་གདགས་པ་བྱས་ནས་སྡུག་བསྔལ་ལ་སོགས་པ་ཤེས་པས་
158. ཉེ་བར་གདགས་པས་ཉེས་པ་མེད་དོ།།སྔར་བཟུང་
159. བ་ནི་འཛིན་པའི་འབྲས་བུ་ཅན་ཡིན་ནོ་ཞེས་བསྟན་ན་འཛིན་པ་དེའི་འབྲས་བུ་གང་ཡིན་པར་བརྗོད་པར་བྱ་ཞེ་ན།སྨྲས་པ།གཉི་ག་aགཅིག་གི་འབྲས་བུ་གཅིག་ཡིན་ནོ།།གང་གི་ཚེ་ཤེས་བྱ་མི་རྟག་པ་འདྲིས་པ་བརྟན་པ་དང་དཔག་ཏུ་མེད་པ།ཕལ་ཆེར་ལྐོག་ཏུ་གྱུར་པ་ཡིན་པའི་ཚེ།རྣལ་འབྱོར་པ་དེས་ཇི་ལྟར་དེ་ལ་དམིགས་པར་བྱེད་ཅིང་རྣམ་པར་ཟློག་
160. པར་ཡང་བྱེད་ཅེ་ན།སྨྲས་པ།ཐོས་པ་དང་བསམ་པའི་དབང་aགིས་ཏིང་ངེ་འཛིན་ཐོབ་པར་འགྱུར་ལ།དེས་ཤེས་བྱ་རྣམ་པ་ལྔའི་ཏིང་ངེ་འཛིན་གྱི་གཟུགས་བརྙན་མངོན་དུ་བྱས་ནས།ཤེས་བྱ་དེ་ལ་དམིགས་པར་བྱེད་དོ།།ཟིལ་གྱིས་གནོན་
161. པས་ནི་རྣམ་པར་ཟློག་
162. པར་བྱེད་དོ།།ཤེས་བྱ་རྣམ་པ་ལྔས་
163. ཟིལ་གྱིས་གནོན་
164. པའི་མཚན་ཉིད་ཇི་ལྟ་བུ་ཡིན་པར་aབརྗོད་པར་བྱ་ཞེ་ན།སྨྲས་པ།གནས་པར་
165. གྱུར་པ།འདུས་མ་བྱས་པ་མྱ་ངན་ལས་འདས་པའི་མཚན་ཉིད་བླ་ན་མེད་པ་ཡིན་ནོ།།མྱ་ངན་ལས་འདས་པ་གང་ཞེ་ན།ཆོས་ཀྱི་དབྱིངས་རྣམ་པར་དག་པ་གང་ཡིན་པ་སྟེ།ཉོན་མོངས་པ་དང་སྡུག་བསྔལ་ཉེ་བར་ཞི་བའི་དོན་གྱིས་ཡིན་གྱི
166. །aམེད་པའི་དོན་གྱིས་ནི་མ་ཡིན་ནོ།།གང་གི་ཚེ་ཉོན་མོངས་པ་དང་སྡུག་བསྔལ་ཉེ་བར་ཞི་བ་ཙམ་ལ་མྱ་ངན་ལས་འདས་པ་ཞེས་བྱ་བའི་ཚེ།ཅིའི་ཕྱིར་དེ་མེད་པའི་དོན་གྱིས་མ་ཡིན་ཞེ་ན།སྨྲས་པ།འདི་ལྟ་སྟེ།དཔེར་ན་ཆུའི་ཁམས་ལ་རྙོག་པ་དངས་པ་ཙམ་
167. གསལ་བ་ཡིན་ཡང་རྙོག་པ་aདངས་པར་
168. གྱུར་པས་གསལ་བ་ཉིད་མེད་པ་མ་ཡིན་པ་དང༌།གསེར་སྐྱོན་དང་བྲལ་བ་ཙམ་བཟང་བ་ཉིད་ཡིན་ཡང་དེ་དང་བྲལ་བས་བཟང་བ་ཉིད་མེད་པ་མ་ཡིན་པ་དང༌།ནམ་མཁའ་སྤྲིན་དང༌།ཁུག་རྣ་ལ་སོགས་པ་དང་བྲལ་བ་ཙམ་རྣམ་པར་དག་པ་ཉིད་ཡིན་ཡང་དེ་དང་བྲལ་བས་རྣམ་པར་aདག་པ་ཉིད་མེད་པ་མ་ཡིན་པ་བཞིན་དུ།འདི་ལ་ཡང་ཚུལ་དེ་བཞིན་དུ་བལྟ་བར་བྱའོ།།ཆོས་ཀྱི་དབྱིངས་རྣམ་པར་དག་པ་གང་ཞེ་ན།ཡང་དག་པའི་ཤེས་པ་བསྒོམ་པ་ལ་བརྟེན་ནས་མཚན་མ་ཐམས་ཅད་བསལ་
169. བས་དེ་བཞིན་ཉིད་གང་ཡིན་པ་སྟེ།འདི་ལྟ་སྟེ།དཔེར་aན་མི་ལ་ཞིག་གཉིད་ལོག་པའི་ཚེ་བདག་ཉིད་ཆུ་བོའི་ཆུས་ཁྱེར་བར་
170. རྨིས་ནས་དེ་ཆུ་བོ་དེ་ལས་རྒལ་བར་བྱ་བའི་ཕྱིར་བརྩོན་འགྲུས་ཆེན་པོ་ལ་
171. རྩོམ་པར་འགྱུར་བ་ལས།བརྩོན་འགྲུས་རྩོམ་
172. པ་དེ་ཉིད་ཀྱིས་སད་པར་གྱུར་ཅིང༌།སད་ནས་ཀྱང་ཆུ་བོའི་ཆུ་དེ་ཉིད་མི་སྣང་བར་གྱུར་པ་དེ་བཞིན་དུ་མཚན་མ་aསེལ་བ་འདི་ལ་ཡང་ཚུལ་དེ་བཞིན་དུ་བལྟ་བར་བྱའོ།།ཅི་གང་གི་ཚེ་ཐ་སྙད་ཀྱི་བག་ལ་ཉལ་སྤོང་བར་བྱེད་པ་དེ་ཉིད་ཀྱི་ཚེ་ན།མཚན་མ་རྣམ་པར་འཇིག་པར་བྱེད་དམ།འོན་ཏེ་སྤངས་པའི་འོག་ཏུ་དུས་གཞན་གྱི་ཚེ་ན་རྣམ་པར་འཇིག་པར་བྱེད་ཅེ་ན།སྨྲས་པ།དེ་སྤོང་བར་བྱེད་པ་དང༌།དེ་aརྣམ་པར་འཇིག་པར་བྱེད་པ་ནི་སྲང་མདའི་མཐོན་
173. དམན་གྱི་ཚུལ་བཞིན་དུ་མགོ་མཉམ་ཞིང་དུས་གཅིག་ཏུ་སྟེ།འདི་ལྟ་སྟེ།དཔེར་ན་རི་མོའི་དབྱིབས་ལ་ཚོན་རྩི་བྱེད་པ་ན།དབྱིབས་ཀྱང་བྱེད་
174. པར་འགྱུར་བ་དང༌།རབ་རིབ་ཀྱི་སྐྱོན་བསལ་
175. བ་ན་སྐྲ་ཤད་འཛིངས་པ་ལ་སོགས་པ་རབ་རིབ་ཀྱང་aབསལ་
176. བར་མགོ་མཉམ་པ་བཞིན་དུ།འདི་ལ་ཡང་ཚུལ་དེ་བཞིན་དུ་བལྟ་བར་བྱའོ།།རྣལ་འབྱོར་པས་ཇི་ལྟར་དམིགས་པ་ཟིལ་གྱིས་གནོན་ཞེ་
177. ན།སྨྲས་པ།སེམས་མཉམ་པར་གཞག་པ་ལ་ཤེས་བྱའི་གཟུགས་བརྙན་བྱུང་བ་ན།སྔར་དོན་དམ་པ་ལེགས་པར་རྟོགས་པ་ཡིད་ལ་བྱེད་aཔས་མཚན་མ་དང་བཅས་པ་ཉིད་ནི་རྣམ་པར་ལྡོག།མཚན་མ་མེད་པ་ཉིད་དུ་
178. འགྱུར་རོ།།མཚན་མ་མེད་པ་ཉིད་དུ་འགྱུར་བ་དེ་ཡང་གནས་སྐབས་ལྔ་སྟེ།ཉི་ཚེ་བ་དང༌།ཐམས་ཅད་དུ་འགྲོ་བ་དང༌།གཡོ་བ་དང༌།མངོན་པར་འདུ་བྱེད་པ་དང་བཅས་པ་དང༌།གྲུབ་པའོ།།གྲུབ་པ་དེ་aཡང་མཚན་ཉིད་ཇི་ལྟ་བུ་ཡིན་ཞེ་ན།ཉོན་མོངས་པ་ཐམས་ཅད་དང༌།གནོད་པ་ཐམས་ཅད་ཀྱིས་མི་བརྫི་
179. བའི་ཕྱིར།གཏན་དུ་གནོད་པ་
180. བྱར་མེད་པ་ཡིན་པས་ན་གནས་གྲུབ་པ་ཞེས་བྱ་སྟེ།དེ་ཡང་དེ་ཁོ་ནའི་དོན་ཤིན་ཏུ་རྣམ་པར་དག་པ་སྤྱོད་ཡུལ་པ་aདང༌།ཐམས་ཅད་མངོན་སུམ་གྱི་སྤྱོད་ཡུལ་པ་eདང་།ཐམས་ཅད་ལ་དབང་སྒྱུར་བའི་སྤྱོད་ཡུལ་བའོ།།གྲུབ་པ་དེ་ཡང་ཐེག་པ་དུས་རྣམ་པར་འཇོག་པར་བྱེད་ཅིང༌།དུས་ཇི་ཙམ་གྱིས་འཐོབ་ཅེ་ན།སྨྲས་པ།དབང་པོ་རྣམ་པ་གསུམ་ཡོད་པའི་ཕྱིར་ཐེག་པ་གསུམ་གྱིས་རྣམ་པར་འཇོག་སྟེ།ཐེག་པ་གཉིས་ཀྱང་བླ་ན་མེད་པ་ཡང་དག་aཔར་རྫོགས་པའི་བྱང་ཆུབ་ཀྱི་ཐེག་པའི་རྩ་བ་ཅན་ཡིན་པའི་ཕྱིར་རོ།།གཉིས་ཀྱིས་ནི་དུས་ངེས་པ་མེད་པ་
181. འཐོབ་སྟེ།རྐྱེན་ཇི་ལྟ་བ་དང༌།ཇི་ལྟར་ཡོངས་སུ་སྨིན་པས་སོ།།ཐ་མས་ནི་གནས་ངན་ལེན་གསུམ་གྱི་དབང་དུ་བྱས་ནས་བསྐལ་པ་གྲངས་མེད་པ་གསུམ་གྱི་དུས་ཀྱིས་འཐོབ་པར་aའགྱུར་རོ།།གནས་ངན་ལེན་རྣམ་པ་གསུམ་གང་ཞེ་ན།ངན་སོང་ལ་མི་དགའ་བའི་ཕྱོགས་དང་མཐུན་པ་ལྤགས་ཤུན་ལ་ཡོད་པ་ལྟ་བུ་གང་སྤངས་པས་ངན་སོང་དུ་འགྲོ་བར་མི་འགྱུར་ཞིང༌།སྦྱོར་བ་བྱེད་པས་
182. ན་ཡང་མི་དགའ་བ་དང་འདྲེ་
183. བར་མི་འགྱུར་བ་དང༌།ཉོན་མོངས་པའི་སྒྲིབ་པའི་aཕྱོགས་དང་མཐུན་པ་ཕྲ་མོ་ཡོད་པ་ལྟ་བུ་གང་ཡང་སྤངས་པས་
184. རྣམ་པ་ཐམས་ཅད་དུ་ཉོན་མོངས་པ་ཤིན་ཏུ་ཕྲ་མོ་ཡང་ཀུན་ཏུ་མི་འབྱུང་ཞིང༌
185. །བག་ལ་ཉལ་ཡང་དག་པར་འཇོམས་
186. པར་ནི་མི་འགྱུར་བ་དང༌།ཤེས་བྱའི་སྒྲིབ་པའི་ཕྱོགས་དང་མཐུན་པ་སྙིང་པོ་
187. ལ་ཡོད་པ་ལྟ་བུ་གང་ཡང་སྤངས་པས་aམི་ཤེས་པའི་བག་ལ་ཉལ་ཡང་དག་པར་འཇོམས་ཤིང་ཤེས་བྱ་ཐམས་ཅད་ལ་སྒྲིབ་པ་མེད་པའི་ཡེ་ཤེས་འཇུག་པར་འགྱུར་རོ།།ཇི་ལྟར་ཉན་ཐོས་རྣམ་པར་གཞག་ཅེ་ན།སྨྲས་པ།རྒྱུ་གསུམ་གྱིས་ཏེ།སྤྲུལ་པ་དང༌།སྨོན་ལམ་དང༌།ཆོས་ཉིད་ཀྱིས་སོ།།དེ་ལ་སྤྲུལ་པ་ནི་འདུལ་བའི་aདབང་གིས་དེ་བཞིན་གཤེགས་པས་དེ་དང་དེར་ཉན་ཐོས་སྤྲུལ་པ་སྤྲུལ་པར་མཛད་པ་གང་ཡིན་པའོ།།དེ་ལ་སྨོན་ལམ་ནི་གང་ཟག་ཉན་ཐོས་ཀྱི་ཐེག་པ་པར་སྨོན་ལམ་བཏབ་པ།ཉན་ཐོས་ཞེས་བྱ་བར་རྣམ་པར་འཇོག་པར་མཛད་པ་གང་ཡིན་པའོ།།དེ་ལ་ཆོས་ཉིད་ནི་གང་ཟག་གང་རང་བཞིན་aགྱིས་སྙིང་རྗེ་ཆུང་བ་དང༌།སྡུག་བསྔལ་གྱིས་འཇིགས་པ་དེ་རྒྱུ་དེ་
188. གཉིས་ཀྱིས་གཞན་གྱི་དོན་ཀྱང་མི་འདོད་ལ།གཞན་དག་གི་དོན་དུ་འཁོར་བ་ཡང་མི་འདོད་པས་དེ་ལ་ཆོས་ཉིད་དེས་ཉན་ཐོས་སུ་འདོགས་པར་མཛད་པ་སྟེ།དེ་མངོན་པར་རྫོགས་པར་བྱང་ཆུབ་པའི་ཆོས་ཅན་ཡིན་ཡང་རྣམ་པར་aགཞག་པའི་བདེན་པ་དག་ལ་སྐྲག་པའི་རྣམ་པས་ཤས་ཆེར་འཇུག་པས་དེས་ན་དེ་ཡང་དག་པར་འགྲུབ་པར་བྱེད་དོ།།ཉན་ཐོས་ཇི་ལྟ་བ་བཞིན་དུ་རང་སངས་རྒྱས་རྣམས་
189. ཀྱང་དེ་བཞིན་ཏེ།དེ་ནི་སངས་རྒྱས་རྣམས་འབྱུང་བ་མེད་ཀྱང་མངོན་པར་རྫོགས་པར་བྱང་ཆུབ་aཔར་འགྱུར་བས།ཁྱད་པར་དུ་འཕགས་པ་ཡིན་ནོ།།བྱང་ཆུབ་སེམས་དཔའ་ནི་དེ་ལས་བཟློག་པའི་རྒྱུ་གསུམ་ཁོ་ནས་བལྟ་
190. བར་བྱའོ།།ཇི་ལྟར་ཉན་ཐོས་ཆོས་འདུལ་བ་ལས་རབ་ཏུ་ཉམས་པ་ཡིན་པར་བལྟ་བར་བྱ་ཞེ་ན།གལ་ཏེ་ཉོན་མོངས་པའི་རིམས་ནད་མེད་པ་ཙམ་འགོག་པ་ཡིན་aཔར་ཡོངས་སུ་རྟོག་པ་ན།བདག་ཆད་པར་འགྱུར་རོ།།ཆུད་ཟོས་པར་འགྱུར་རོ།།མི་འབྱུང་བར་འགྱུར་རོ་སྙམ་དུ་སྐྲག་པ་སྐྱེ་བར་འགྱུར་བ་སྟེ།འདི་ལྟ་སྟེ།དཔེར་ན་མི་ལ་ལ་ཞིག་རིམས་ཀྱིས་བཏབ་པར་གྱུར་པ་ན།དེ་རིམས་ནད་བྱུང་ན་རྣམ་ས་
191. ཐམས་ཅད་དུ་ནད་མེད་པར་འགྱུར་བ་མི་ཤེས་aཔས་ལུས་ཐམས་ཅད་འགག་པར་འགྱུར་བར་ཡོངས་སུ་རྟོག་ཅིང་སྐྲག་པར་གྱུར་པ་ན།རིམས་ཀྱི་ནད་ལས་ཡོངས་སུ་ཐར་བར་མི་འགྱུར་བས།དེ་ལྟར་
192. དེ་རབ་ཏུ་ཉམས་པར་འགྱུར་བ་དང་འདྲ་བར་ཉན་ཐོས་ཀྱང་དེ་བཞིན་དུ་བལྟ་བར་བྱའོ།།ཇི་ལྟར་ན་
193. བྱང་ཆུབ་སེམས་དཔའ་ཐེག་པ་ཆེན་པོ་ལས་aརབ་ཏུ་ཉམས་པ་ཡིན་ཞེ་ན།གལ་ཏེ་ཆོས་རྣམས་ཀྱི་ཟབ་པ་དང་ངོ་བོ་ཉིད་མེད་པ་ཐོས་ནས་རང་བཞིན་གྱིས་ཉོན་མོངས་པའི་རིམས་ནད་མེད་པར་ཡོངས་སུ་རྟོག་ཅིང༌།བདག་ཉིད་ནད་མེད་པར་རློམ་པར་བྱེད་པ་སྟེ།འདི་ལྟ་སྟེ།དཔེར་ན་མི་རིམས་ཀྱིས་བཏབ་པར་གྱུར་པ་དེ་ཉིད་བདག་ཉིད་ནད་aམེད་པར་རློམ་པར་བྱེད་པ་ན།རིམས་ཀྱི་ནད་ལས་ཡོངས་སུ་ཐར་བར་མི་འགྱུར་ཞིང༌།རབ་ཏུ་ཉམས་པར་འགྱུར་བ་དང༌།འདྲ་བར་བྱང་ཆུབ་སེམས་དཔའ་དེ་ཡང་དེ་བཞིན་དུ་བལྟ་བར་བྱའོ།།དངོས་པོ་ལྔ་པོ་དེ་དག་ལས་དུ་ཞིག་འཇིག་ཚོགས་ཡིན།དུ་ཞིག་འཇིག་ཚོགས་མ་ཡིན་ཞེ་ན།སྨྲས་པ།aརྒྱུ་མཚན་ནི་གཉི་ག་ཡིན་ནོ།།གཉིས་ནི་འཇིག་ཚོགས་ཡིན་ནོ།།གཅིག་ནི་འཇིག་ཚོགས་མ་ཡིན་ནོ།།དེ་བཞིན་ཉིད་ནི་གཉི་ག་ཡང་མ་ཡིན་པར་བརྗོད་པར་བྱའོ།།འཇིག་ཚོགས་ཇི་ལྟ་བ་བཞིན་དུ་སྲིད་པ་དང༌།འཇིག་རྟེན་པ་
194. ཡང་དེ་བཞིན་དུ་བལྟ་བར་བྱའོ།།དེ་ཁོ་ན་བཞི་དང་དངོས་aཔོ་ལྔ་པོ་དག་ལས་དངོས་པོ་ལྔས་དེ་ཁོ་ན་དུ་དག་བསྡུས་ཤེ་
195. ན།སྨྲས་པ།འཇིག་རྟེན་གྱི་གྲགས་པའི་དེ་ཁོ་ན་དང༌།རིགས་པས་གྲགས་པའི་དེ་ཁོ་ན་ནི་དངོས་པོ་གསུམ་གྱིས་བསྡུས་སོ
196. །།ཉོན་མོངས་པའི་སྒྲིབ་པ་རྣམ་པར་དག་པའི་ཡེ་ཤེས་ཀྱི་སྤྱོད་ཡུལ་གྱི་དེ་ཁོ་ན་དང༌།ཤེས་བྱའི་aསྒྲིབ་པ་རྣམ་པར་དག་པའི་ཡེ་ཤེས་ཀྱི་སྤྱོད་ཡུལ་གྱི་དེ་ཁོ་ན་ནི་དངོས་པོ་གཉིས་ཀྱིས་བསྡུས་སོ།།ཡོངས་སུ་ཚོལ་བ་བཞི་དང་དངོས་པོ་ལྔ་པོ་དག་ལས།དངོས་པོ་ལྔས་ཡོངས་སུ་ཚོལ་བ་དུ་དག་བསྡུས་ཤེ་
197. ན།སྨྲས་པ།རྣམ་པར་རྟོག་པ་
198. ཚུལ་བཞིན་ཡིད་ལ་བྱེད་པ་དང་ལྡན་པས་ཡོངས་aསུ་ཚོལ་བ་བཞི་པོ་ཐམས་ཅད་བསྡུས་སོ།།ཡང་དག་པ་ཇི་ལྟ་བ་བཞིན་ཡོངས་སུ་ཤེས་པ་བཞི་དང་དངོས་པོ་ལྔ་པོ་དག་ལས་དངོས་པོ་དུ་དག་གིས་ཡང་དག་པ་ཇི་ལྟ་བ་བཞིན་ཡོངས་སུ་ཤེས་པ་དུ་དག་བསྡུས་ཤེ་ན།སྨྲས་པ།ཡང་དག་པའི་ཤེས་པས་བཞི་པོ་ཐམས་ཅད་བསྡུས་སོ།།བཅོམ་aལྡན་འདས་ཀྱིས་ཇི་ལས་དགོངས་ནས་ཆོས་ཐམས་ཅད་གཉིས་སུ་མེད་པ་ཞེས་གསུངས་ཤེ་ན།སྨྲས་པ།དངོས་པོ་ལྔ་པོ་དེ་
199. དག་ཉིད་ལ་ཐ་སྙད་ལས་བྱུང་བའི་ངོ་བོ་ཉིད་ཀྱིས་ངོ་བོ་ཉིད་མེད་པ་ཉིད་དང༌།རང་རང་གི་མཚན་ཉིད་ཀྱིས་
200. ངོ་བོ་ཉིད་དང་བཅས་པ་ཉིད་ལས་དགོངས་ཏེ་གསུངས་སོ།།aབཅོམ་ལྡན་འདས་ཀྱིས་ཇི་ལས་དགོངས་ནས་ཆོས་ཐམས་ཅད་ངོ་བོ་ཉིད་མེད་པ་ཞེས་གསུངས་ཤེ་ན།སྨྲས་པ།འདུལ་བའི་དབང་གིས་དེ་དང་དེར་ངོ་བོ་ཉིད་མེད་པ་ཉིད་རྣམ་པ་གསུམ་ལས་དགོངས་ནས་གསུངས་ཏེ།མཚན་ཉིད་ངོ་བོ་ཉིད་མེད་པ་ཉིད་དང༌།སྐྱེ་བ་ངོ་བོ་ཉིད་མེད་པ་ཉིད་དང༌།aདོན་དམ་པ་ངོ་བོ་ཉིད་མེད་པ་ཉིད་དོ།།མཚན་ཉིད་ངོ་བོ་ཉིད་མེད་པ་ཉིད་
201. གང་ཞེ་ན།འདི་ལྟ་སྟེ།ཆོས་རྣམས་ཀྱི་ཐ་སྙད་ལས་བྱུང་བའི་ངོ་བོ་ཉིད་དོ།།སྐྱེ་བ་ངོ་བོ་ཉིད་མེད་པ་ཉིད་
202. གང་ཞེ་ན།འདི་ལྟ་སྟེ།འདུ་བྱེད་རྣམས་ནི་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར་རྐྱེན་གྱི་
203. སྟོབས་aཀྱིས་སྐྱེ་བ་ཡིན་གྱི།རང་མི་སྐྱེ་བ་ནི་སྐྱེ་བ་ངོ་བོ་ཉིད་མེད་པ་ཉིད་
204. ཅེས་བྱའོ།།དོན་དམ་པ་ངོ་བོ་ཉིད་མེད་པ་ཉིད་གང་ཞེ་ན།དེ་ཁོ་ནའི་དོན་གྱིས་
205. མཚན་ཉིད་དང་བྲལ་བའིཔའི་ཆོས་གང་ཡིན་པ་དེ་ནི་དོན་དམ་པ་ངོ་བོ་ཉིད་མེད་པ་ཞེས་བྱ་སྟེ།དཔེར་ན་དགེ་སློང་རྣལ་འབྱོར་སྤྱོད་པས་རུས་པའི་ཀེང་རུས་མང་པོ་aལ་མོས་པར་བྱས་ནས་རྣམ་པར་འཇིག་པར་མ་ནུས་པ་ན།རུས་པའི་ཀེང་རུས་དེ་ལ་རྟག་ཏུ་རྒྱུན་མི་འཆད་པར་དོན་དམ་པའི་
206. ངོ་བོ་ཉིད་མེད་པའི་འདུ་ཤེས་འབྱུང་བ་དང་འདྲ་བར།དོན་དམ་པ་ངོ་བོ་ཉིད་མེད་པ་ཉིད་ཀྱང༌།དེ་བཞིན་དུ་
207. བལྟ་བར་བྱའོ།།དེ་ལ་དངོས་པོ་ལྔ་པོ་དག་aནི་མཚན་ཉིད་ངོ་བོ་ཉིད་མེད་པས།ངོ་བོ་ཉིད་མེད་པ་མ་ཡིན་པ་ཡང༌།སྐྱེ་བ་ངོ་བོ་ཉིད་མེད་པ་ཉིད་དང་དོན་དམ་པ་ངོ་བོ་ཉིད་མེད་པ་ཉིད་ཀྱིས་ངོ་བོ་ཉིད་མེད་པ་ཡིན་ཏེ།དེ་ཡང་ཅི་རིགས་པར་འགྱུར་
208. རོ།།དེ་ལ་རྒྱུ་མཚན་དང་མིང་དང་རྣམ་པར་རྟོག་པ་དང་ཡང་དག་པའི་ཤེས་པ་ནི་གཉིས་ཀྱིས་སོ།།aདེ་བཞིན་ཉིད་ནི་ངོ་བོ་ཉིད་མེད་པ་ཉིད་གང་གིས་ཀྱང་ངོ་བོ་ཉིད་མེད་པ་མ་ཡིན་ཏེ།བཅོམ་ལྡན་འདས་ཀྱིས་དེ་ལས་དགོངས་ནས་བདེན་པ་གཅིག་སྟེ་གཉིས་པ་མེད་པར་སྨྲས་
209. ཞེས་ཚིགས་སུ་བཅད་པ་ལས་ཇི་སྐད་གསུངས་པ་ལྟ་བུའོ།།བཅོམ་ལྡན་འདས་ཀྱིས་ཇི་ལས་དགོངས་ནས།ཆོས་ཐམས་aཅད་མ་སྐྱེས་པ་དང༌།མ་འགགས་པ་དང༌།གཟོད་མ་ནས་ཞི་བ་དང༌།རང་བཞིན་གྱིས་ཡོངས་སུ་མྱ་ངན་ལས་འདས་པ་ཞེས་གསུངས་ཤེ་ན།སྨྲས་པ།མཚན་ཉིད་ངོ་བོ་
210. ཉིད་མེད་པ་ཉིད་ཁོ་ན་ལས་དགོངས་ཏེ་གསུངས་སོ།།བཅོམ་ལྡན་འདས་ཀྱིས་ཇི་ལས་དགོངས་ནས།ཆོས་ཐམས་aཅད་ནམ་མཁའ་ལྟ་བུ་ཞེས་གསུངས་ཤེ་ན།སྨྲས་པ།མཚན་ཉིད་ངོ་བོ་ཉིད་མེད་པ་ཉིད་དེ་ཁོ་ན་ལས་དགོངས་ཏེ་གསུངས་སོ།།བཅོམ་ལྡན་འདས་ཀྱིས་ཅི་ལས་དགོངས་ནས།ཆོས་ཐམས་ཅད་སྒྱུ་མ་ལྟ་བུ་ཞེས་གསུངས་ཤེ་ན།སྨྲས་པ།སྐྱེ་བ་ངོ་བོ་ཉིད་མེད་པ་ཉིད་དང༌།དོན་aདམ་པ་ངོ་བོ་ཉིད་མེད་པ་ཉིད་ལས་དགོངས་ཏེ་གསུངས་སོ།།བཅོམ་ལྡན་འདས་ཀྱིས་ཇི་ལས་དགོངས་ནས།གཟུགས་ན་
211. ཡོད་eདོ།།རྣམ་པར་ཤེས་པའི་བར་ཡང་ཡོད་དེ།མི་རྟག་པར་ཡང་དག་པར་རྗེས་སུ་མཐོང་ངོ་ཞེས་གསུངས་ཤེ་ན།སྨྲས་པ།མཚན་ཉིད་ངོ་བོ་ཉིད་མེད་པ་ཉིད་aལས་དགོངས་ཏེ་གསུངས་སོ།།དེ་ཅིའི་ཕྱིར་ཞེ་ན།འདི་ལྟར་རྟག་པ་མེད་པར་ཡང་དག་པར་རྗེས་སུ་མཐོང་ངོ་ཞེས་གང་གསུངས་པ་དེ་ནི་མི་རྟག་པར་ཡོད་པར་ཡང་དག་པར་རྗེས་སུ་མཐོང་ངོ་ཞེས་གསུངས་པ་ཡིན་པའི་ཕྱིར་རོ།།བཅོམ་ལྡན་འདས་ཀྱིས་ཇི་ལས་དགོངས་ནས།གཟུགས་ནི་ཡོད་aདོ།།རྣམ་པར་ཤེས་པའི་བར་ཡང་ཡོད་དེ།སྡུག་བསྔལ་བར་ཡང་དག་པར་རྗེས་སུ་མཐོང་ངོ་ཞེས་གསུངས་ཤེ་ན།སྨྲས་པ།སྐྱེ་བ་ངོ་བོ་ཉིད་མེད་པ་ཉིད་དང༌།དོན་དམ་པ་ངོ་བོ་ཉིད་མེད་པ་ཉིད་ལས་
212. དགོངས་ཏེ་གསུངས་སོ།།བཅོམ་ལྡན་འདས་ཀྱིས་ཇི་ལས་དགོངས་ནས།གཟུགས་aནི་ཡོད་དོ།།རྣམ་པར་ཤེས་པའི་བར་ཡང་ཡོད་དེ།སྟོང་པར་ཡང་དག་པར་རྗེས་སུ་མཐོང་ངོ་ཞེས་གསུངས་ཤེ་ན།སྨྲས་པ།ཆོས་རྣམས་ཀྱི་མཚན་ཉིད་ངོ་བོ་ཉིད་དང་བྲལ་བ་ཉིད་དང༌།དེ་དག་ཉིད་ཀྱི་སྐྱེ་བ་ངོ་བོ་ཉིད་མེད་པ་ཉིད་
213. དང༌།དོན་དམ་པ་ངོ་བོ་ཉིད་མེད་པ་ཉིད་ལས་དགོངས་ཏེ་aགསུངས་སོ།།བྲལ་བ་ཉིད་ཇི་ལྟ་བ་དེ་
214. བཞིན་དུ་མཚན་ཉིད་མི་འདྲ་བ་ཉིད་ལས་དགོངས་ནས་བདག་མེད་པར་གསུངས་པར་བལྟ་བར་བྱའོ།།བཅོམ་ལྡན་འདས་ཀྱིས་ཇི་ལས་དགོངས་ནས།གཟུགས་དང་རྣམ་པར་ཤེས་པའི་བར་ལ་ཚུལ་བཞིན་དུ་ལྟ་བ་དང་ངེས་པར་རྟོག་པ་དང༌།ཉེ་བར་རྟོག་aཔའི་བར་དུ་བྱེད་པ་དེ་ལ་ནི་ཚུལ་བཞིན་དུ་སྣང་ཞིང༌།དེ་ལ་མེད་པར་ཡང་སྣང་ངོ་ཞེས་གསུངས་ཤེ་ན།སྨྲས་པ།མཚན་ཉིད་ངོ་བོ་ཉིད་མེད་པ་ཉིད་ལས་དགོངས་ཏེ་གསུངས་སོ།།བཅོམ་ལྡན་འདས་ཀྱིས་ཇི་ལས་དགོངས་ནས།དེ་ལ་གསོག་དང་གསོབ་དང་སྙིང་པོ་མེད་པར་ཡང་aསྣང་ངོ་ཞེས་གསུངས་ཤེ་ན།སྨྲས་པ།སྐྱེ་བ་ངོ་བོ་ཉིད་མེད་པ་ཉིད་དང༌།དོན་དམ་པ་ངོ་བོ་ཉིད་མེད་པ་ཉིད་ལས་དགོངས་ཏེ་གསུངས་སོ།།བཅོམ་ལྡན་འདས་ཀྱིས་ཇི་ལས་དགོངས་ནས།དེ་ལྟ་བས་ན་གང་ལ་མིག་ཀྱང་འགག་ཅིང་ཁ་དོག་གི་འདུ་ཤེས་དང་བྲལ་བར་འགྱུར་བ་དང༌།aཡིད་ཀྱི་བར་ཡང་འགག་ཅིང་ཆོས་ཀྱི་འདུ་ཤེས་དང་བྲལ་བར་འགྱུར་བའི་གནས་དེ་རིག་པར་བྱའོ་ཞེས་གསུངས་ཤེ་ན།སྨྲས་པ།ངོ་བོ་ཉིད་མེད་པ་ཉིད་
215. གང་ལས་ཀྱང་མ་དགོངས་པར་གསུངས་སོ།།བཅོམ་ལྡན་འདས་ཀྱིས་
216. ཇི་ལས་དགོངས་ནས།གང་གི་ཕྱིར་ཐམས་ཅད་དུ་སེམས་ཀྱི་འདུ་aཤེས་ཐམས་ཅད་རྣམ་པར་བཤིག་པར་གྱུར་པ་དེ་ཅི་ལ་བསྟེན་
217. ཅིང་བསམ་གཏན་བྱེད་པ་ནི་དབང་པོ་དང་བཅས་པའི་ལྷ་རྣམས་ཀྱིས་ཀྱང་མི་ཤེས་སོ་ཞེས་གསུངས་ཤེ་ན།སྨྲས་པ།ངོ་བོ་ཉིད་མེད་པ་ཉིད་གང་ལས་ཀྱང་མ་
218. དགོངས་པར་གསུངས་སོ།།བཅོམ་ལྡན་འདས་ཀྱིས་ཇི་ལས་དགོངས་aནས།མིག་གིས་
219. རྣམ་པར་ཤེས་པར་བྱ་བའི་གཟུགས་དང༌།ཡིད་ཀྱིས་རྣམ་པར་ཤེས་པར་བྱ་བའི་བར་གྱི་ཆོས་ཡིད་བདེ་བ་དང༌།ཡིད་མི་བདེ་བ་དང༌།
220. བཏང་སྙོམས་ཀྱི་གནས་ལྟ་བུ་དག་ལ་ཡང་དག་པ་ཉིད་དམ།བདེན་པ་ཉིད་དམ།མ་ནོར་བ་ཉིད་དམ།ཕྱིན་ཅི་མ་aམ་
221. ལོག་པ་ཉིད་མེད་དོ་ཞེས་ཀྱང་གསུངས་ལ།འཕགས་པ་འཇིག་རྟེན་ལས་འདས་པ་ནི།བདེན་པ་ཡིན་པར་བཀའ་སྩལ་ཏོ་ཞེས་གསུངས་ཤེ་ན།སྨྲས་པ།ངོ་བོ་ཉིད་མེད་པ་ཉིད་ཐམས་ཅད་ལས་དགོངས་ཏེ་གསུངས་པ་དང༌།ངོ་བོ་ཉིད་མེད་པ་ཉིད་
222. གང་ལས་ཀྱང་མ་དགོངས་པར་གསུངས་aསོ།།བཅོམ་ལྡན་འདས་ཀྱིས་ཇི་ལས་དགོངས་ནས།བསམ་གཏན་པ་རྣམས་ཀྱི་བསམ་གཏན་གྱི་ཡུལ་དང༌།སངས་རྒྱས་རྣམས་ཀྱི་སངས་རྒྱས་ཀྱི་ཡུལ་བསམ་གྱིས་མི་ཁྱབ་བོ་ཞེས་གསུངས་ཤེ་ན།སྨྲས་པ།ངོ་བོ་ཉིད་མེད་པ་ཉིད་ཐམས་ཅད་ལས་དགོངས་ཏེ་གསུངས་པའམ།ཡང་ན་aངོ་བོ་ཉིད་མེད་པ་ཉིད་གང་ལས་ཀྱང་མ་དགོངས་པར་གསུངས་སོ།།དངོས་པོ་ལྔ་པོ་དེ་དག་ལས་ཅིའི་ཕྱིར་དང་པོ་ཁོ་ནར་རྒྱུ་མཚན་གདགས་པ་ལ་སོགས་པ་གོ་རིམས་དེ་ལྟར་གདགས་པ་མཛད་ཅེ་ན།སྨྲས་པ།གཞི་མེད་པ་ལ་མིང་གདགས་སུ་མི་རུང་བས་
223. དེའི་ཕྱིར་དང་པོར་རྒྱུ་མཚན་གདགས་པ་aམཛད་དོ།།དེའི་འོག་ཏུ་གང་གིས་ངོ་བོ་ཉིད་དུ་འདོགས་པའམ།བྱེ་བྲག་ཏུ་འདོགས་པར་
224. ལས་དེ་འདོགས་པ་
225. བྱེད་པས།དེའི་ཕྱིར་མིང་གདགས་པ་མཛད་དོ།།དེའི་འོག་ཏུ་གང་གིས་རྒྱུ་མཚན་ནམ།མིང་ངམ།དེ་གཉི་ག་ལ་རྣམ་པར་རྟོག་པར་བྱེད་པའི་རྣམ་པར་རྟོག་པ་འབྱུང་བས།དེའི་aཕྱིར་
226. རྣམ་པར་རྟོག་པ་གདགས་པ་མཛད་དོ།།དེ་ལྟར་ཆོས་གསུམ་པོ་དེ་དག་གིས་ཀུན་ནས་ཉོན་མོངས་པའི་ཕྱོགས་ཡོངས་སུ་རྫོགས་པའི་གོ་རིམས་ཡོངས་སུ་བསྟན་པ་ཡིན་ནོ།།དེའི་འོག་ཏུ་རྣམ་པར་བྱང་བའི་ཕྱོགས་ཀྱི་
227. སྐབས་ཡིན་ཏེ།ཀུན་ནས་ཉོན་མོངས་པའི་ཆོས་དེ་དག་གིས་
228. དེ་བཞིན་ཉིད་aམཐོང་བ་དང༌།ཡང་དག་པའི་ཤེས་པ་མཐོང་ན་རྣམ་པར་དག་པར་འགྱུར་བས།དེའི་ཕྱིར་དེ་གཉིས་ཀྱིས་ནི་རྣམ་པར་བྱང་བའི་ཕྱོགས་ཡོངས་སུ་རྫོགས་པའི་གོ་རིམས་ཡོངས་སུ་བསྟན་པ་ཡིན་ཏེ།དེ་ལྟར་ན་
229. དེ་ནི་དེ་དག་གི་གོ་རིམས་ཡིན་ནོ།།དེ་ཁོ་ནའི་དོན་གྱི་ལེའུའི་དངོས་པོའི་རྣམ་པར་གཏན་aལ་དབབ་པ་རྫོགས་སོ།།།།དེ་ཁོ་ནའི་དོན་རྣམ་པར་ཤེས་པར་འདོད་པས།ངོ་བོ་ཉིད་གསུམ་ལ་བརྩོན་པར་བྱ་བའི་སྡོམ་ནི།རྟེན་
230. དང་རྣམ་པར་དབྱེ་བ་དང༌།།རྟེན་དང་རབ་དབྱེ་བརྟེན་
231. པ་དང༌།།ཕྲ་ལ་མངོན་པར་ཞེན་པ་དང༌།།མིང་བརྗོད་ཇི་བཞིན་མངོན་པར་ཞེ་ན།།ངོ་བོ་ཉིད་aགསུམ་གང་ཞེ་ན།ཀུན་བརྟགས་པའི་ངོ་བོ་ཉིད་དང༌།གཞན་གྱི་དབང་གི་ངོ་བོ་ཉིད་དང༌།ཡོངས་སུ་གྲུབ་པའི་ངོ་བོ་ཉིད་དོ།།ཀུན་བརྟགས་པའི་ངོ་བོ་ཉིད་གང་ཞེ་ན།ཇི་ཙམ་དུ་
232. རྗེས་སུ་ཐ་སྙད་གདགས་པའི་ཕྱིར་མིང་དང་བརྡ་ལས་བྱུང་བའི་ངོ་བོ་ཉིད་གང་ཡིན་པའོ།།གཞན་གྱི་དབང་གིས་
233. aངོ་བོ་ཉིད་གང་ཞེ་ན།རྟེན་ཅིང་འབྲེལ་པར་འབྱུང་བའི་ངོ་བོ་ཉིད་གང་ཡིན་པའོ།།ཡོངས་སུ་གྲུབ་པའི་ངོ་བོ་ཉིད་གང་ཞེ་ན།འདི་ལྟ་སྟེ།རྣམ་པར་དག་པར་བྱ་བའི་ཕྱིར་དང༌།མཚན་མ་དང༌།གནས་ངན་ལེན་གྱི་འཆིང་བ་ཐམས་ཅད་ལས་རྣམ་པར་ཐར་པར་བྱ་བའི་ཕྱིར་དང༌།ཡོན་ཏན་aཐམས་ཅད་མངོན་པར་བསྒྲུབ་པར་བྱ་བའི་ཕྱིར་ཆོས་རྣམས་ཀྱི་དེ་བཞིན་ཉིད་འཕགས་པའི་ཡེ་ཤེས་ཀྱི་སྤྱོད་ཡུལ།འཕགས་པའི་ཡེ་ཤེས་ཀྱི་
234. དམིགས་པ་གང་ཡིན་པའོ།།ཀུན་བརྟགས་པའི་ངོ་བོ་ཉིད་གང་ལ་བརྟེན་ནས་རབ་ཏུ་ཤེས་ཤེ་ན།སྨྲས་པ།རྒྱུ་མཚན་དང་མིང་འབྲེལ་པ་ལ་aབརྟེན་ནས་རབ་ཏུ་ཤེས་སོ།།གཞན་གྱི་དབང་གི་ངོ་བོ་ཉིད་གང་ལ་བརྟེན་ནས་རབ་ཏུ་ཤེས་ཤེ་ན།སྨྲས་པ།ཀུན་བརྟགས་པའི་ངོ་བོ་ཉིད་ལ་མངོན་པར་ཞེན་པ་ལ་བརྟེན་ནས་རབ་ཏུ་ཤེས་སོ།།ཡོངས་སུ་གྲུབ་པའི་ངོ་བོ་ཉིད་གང་ལ་བརྟེན་ནས་རབ་ཏུ་ཤེས་ཤེ་
235. ན།སྨྲས་པ།གཞན་གྱི་aདབང་གི་ངོ་བོ་ཉིད་ལ་ཀུན་བརྟགས་པའི་ངོ་བོ་ཉིད་དེ་གཏན་ཡོངས་སུ་མ་གྲུབ་པ་ལ་བརྟེན་ནས་རབ་ཏུ་ཤེས་སོ།།དེ་ལ་བཅོམ་ལྡན་འདས་ཀྱིས་མདོ་སྡེ་ལས་ཀུན་བརྟགས་པའི་ངོ་བོ་ཉིད་ལ་མངོན་པར་ཞེན་པ་ལ་བརྟེན་ནས་ཤེས་པར་འགྱུར་རོ་ཞེས་གང་གསུངས་པ་དེར་ནི་དེའི་རྣམ་པར་དག་པ་འཐོབ་
236. aཔ་ལས་དགོངས་ཏེ་གསུངས་པ་ཡིན་གྱི།དེའི་མཚན་ཉིད་ལས་ནི་མ་ཡིན་ནོ།།དོན་འདིར་ནི་དེའི་མཚན་ཉིད་ཡིན་པར་བལྟ་བར་བྱའོ།།དེ་ལ་ཀུན་བརྟགས་པའི་ངོ་བོ་ཉིད་ལ་རྣམ་པ་དུ་ཡོད་ཅེ་ན།སྨྲས་པ།མདོར་བསྡུ་ན་རྣམ་པ་ལྔ་སྟེ།དོན་གྱི་ངོ་བོ་ཉིད་དུ་ཡོངས་སུ་རྟོག་པ་དང༌།aམིང་གི་ངོ་བོ་ཉིད་དུ་ཡོངས་སུ་རྟོག་པ་དང༌།ཀུན་ནས་ཉོན་མོངས་པའི་ངོ་བོ་ཉིད་དུ་ཡོངས་སུ་རྟོག་པ་དང༌།རྣམ་པར་བྱང་བའི་ངོ་བོ་ཉིད་དུ་ཡོངས་སུ་རྟོག་པ་དང༌།ཀུན་ནས་ཉོན་མོངས་པ་ཡང་མ་ཡིན
237. །རྣམ་པར་བྱང་བ་ཡང་
238. མ་ཡིན་པའི་ངོ་བོ་ཉིད་དུ་ཡོངས་སུ་རྟོག་པའོ།།དེ་ལ་aདོན་གྱི་ངོ་བོ་ཉིད་དུ་ཡོངས་སུ་རྟོག་པ་ནི་རྣམ་པ་བཞི་སྟེ།ངོ་བོ་ཉིད་ཀྱི་
239. མཚན་ཉིད་དུ་ཡོངས་སུ་རྟོག་པ་དང༌།བྱེ་བྲག་གི་མཚན་ཉིད་ཡོངས་སུ་རྟོག་པ་དང༌།གཟུང་བའི་མཚན་ཉིད་དུ་ཡོངས་སུ་རྟོག་པ་དང༌།འཛིན་པའི་མཚན་ཉིད་དུ་ཡོངས་སུ་རྟོག་པའོ།།དེ་ལ་ངོ་བོ་ཉིད་ཀྱི་མཚན་ཉིད་དུ་aཡོངས་སུ་རྟོག་པ་ནི་འདི་ལྟ་སྟེ།དངོས་པོ་འདི་ནི་གཟུགས་ཀྱི་ངོ་བོ་ཉིད་དོ།།དངོས་པོ་འདི་ནི་རྣམ་པར་ཤེས་པའི་བར་གྱི་ངོ་བོ་ཉིད་དོ།།དངོས་པོ་འདི་ནི་མིག་གི་ངོ་བོ་ཉིད་དོ།།དངོས་པོ་འདི་ནི་ཆོས་ཀྱི་བར་གྱི་ངོ་བོ་ཉིད་དོ་ཞེས་བྱ་བ་ལ་སོགས་པར་ཡོངས་སུ་རྟོག་པའོ།།དེ་ལ་བྱེ་བྲག་གི་མཚན་aཉིད་དུ་ཡོངས་སུ་རྟོག་པ་ནི།འདི་ལྟ་སྟེ།གཟུགས་འདི་ནི་ཡིད་དུ་འོང་བའོ།།འདི་ནི་ཡིད་དུ་མི་འོང་བའོ།།འདི་ནི་ཡིད་དུ་འོང་བ་ཡང་མ་ཡིན་ཡིད་དུ་མི་འོང་བ་ཡང་མ་ཡིན་པའོ།།འདི་ནི་བསྟན་དུ་ཡོད་པའོ།།འདི་ནི་བསྟན་དུ་མེད་པའོ།།འདི་ནི་ཐོགས་པ་དང་བཅས་པའོ།།འདི་ནི་aཐོགས་པ་མེད་པའོ།།
240. འདི་ནི་ཟག་པ་དང་བཅས་པའོ།།འདི་ནི་ཟག་པ་མེད་པའོ།།འདི་ནི་འདུས་བྱས་སོ།།འདི་ནི་འདུས་མ་བྱས་སོ་ཞེས་བྱ་བ་ལ་སོགས་པ་རབ་ཏུ་དབྱེ་བའི་ཚུལ་གྱིས་གཟུགས་དེ་གཅིག་པུའི་བྱེ་བྲག་ལ་ཡོངས་སུ་རྟོག་པ་གང་ཡིན་པ་སྟེ།གཟུགས་ལ་ཇི་ལྟ་བ་བཞིན་དུ།aཕུང་པོ་ལྷག་མ་རྣམས་དང་
241. སྐྱེ་མཆེད་ཐམས་ཅད་ལ་ཡང་དེ་བཞིན་དུ་བལྟ་བར་བྱའོ།།དེ་ལ་གཟུང་བའི་མཚན་ཉིད་དུ་ཡོངས་སུ་རྟོག་པ་ནི་འདི་ལྟ་སྟེ།གཟུགས་འདི་ནི་མིག་གི་
242. གཟུང་བའོ།།འདི་ནི་རྣ་བ་དང་།སྣ་དང་།ལྕེ་དང༌།ལུས་དང༌།ཡིད་ཀྱི་གཟུང་བའོ་ཞེས་བྱ་བར་ཡོངས་སུ་རྟོག་aཔ་གང་ཡིན་པ་དང༌།ཚོར་བ་དང༌།འདུ་ཤེས་དང༌།འདུ་བྱེད་འདི་དག་དང༌།རྣམ་པར་ཤེས་པ་འདི་ནི་འདོད་པ་ན་སྤྱོད་པའི་ཡིད་ཀྱི་གཟུང་བའོ།།འདི་ནི་གཟུགས་ན་སྤྱོད་པའི་ཡིད་ཀྱི་གཟུང་བའོ།།འདི་ནི་གཟུགས་མེད་པ་ན་སྤྱོད་པའི་ཡིད་ཀྱི་གཟུང་བའོ།།འདི་ནི་ལྡན་པ་མ་ཡིན་པའི་ཡིད་aཀྱི་
243. གཟུང་བའོ་ཞེས་བྱ་བར་ཡོངས་སུ་རྟོག་པ་གང་ཡིན་པའོ།།དེ་ལ་འཛིན་པའི་མཚན་ཉིད་དུ་ཡོངས་སུ་རྟོག་པ་ནི་འདི་ལྟ་སྟེ།གཟུགས་འདི་ནི་གཟུགས་འཛིན་པའོ།།
244. གཟུགས་འདི་ནི་སྒྲ་དང༌།དྲི་དང༌།རོ་དང༌།རེག་བྱ་དང༌།ཆོས་འཛིན་པའོ་ཞེས་བྱ་བར་ཡོངས་སུ་རྟོག་པ་གང་ཡིན་པ་དང༌།aཚོར་བ་དང༌།འདུ་ཤེས་དང༌།འདུ་བྱེད་འདི་དག་དང༌།རྣམ་པར་ཤེས་པ་འདི་ནི་གཟུགས་འཛིན་པའོ།།འདི་ནི་སྒྲ་དང༌།དྲི་དང༌།རོ་དང༌།རེག་བྱ་དང༌།ཆོས་འཛིན་པའོ་ཞེས་བྱ་བར་ཡོངས་སུ་རྟོག་པ་གང་ཡིན་པའོ།།དེ་ལ་མིང་གི་ངོ་བོ་ཉིད་དུ་ཡོངས་སུ་རྟོག་པ་ནི་རྣམ་པ་གཉིས་ཏེ།aབྱེ་བྲག་མེད་པ་དང༌།བྱེ་བྲག་ཅན་ནོ།།དེ་ལ་བྱེ་བྲག་མེད་པ་ནི་ཆོས་ཐམས་ཅད་
245. ཅེས་བྱ་བའི་མིང་གང་ཡིན་པའོ།།དེ་ལ་བྱེ་བྲག་ཅན་ནི་འདི་ལྟ་སྟེ།གཟུགས་ཞེས་བྱ་བ་དང༌།ཚོར་བ་ཞེས་བྱ་བ་དང༌།འདུ་ཤེས་ཞེས་བྱ་བ་དང༌།འདུ་བྱེད་རྣམས་ཞེས་བྱ་བ་དང༌།རྣམ་པར་ཤེས་པ་ཞེས་བྱ་བ་aདང་།དེ་ལྟ་བུ་དང་མཐུན་པའི་
246. མིང་རབ་ཏུ་དབྱེ་བའི་ཆོས་སོ་སོ་བ་དེ་དག་ལ་མིང་ཚད་མེད་
247. གྲངས་མེད་པར་ཡོངས་སུ་རྟོག་པ་གང་ཡིན་པའོ།།དེ་ལ་ཀུན་ནས་ཉོན་མོངས་པའི་ངོ་བོ་ཉིད་དུ་ཡོངས་སུ་རྟོག་པ་ནི་འདི་ལྟ་སྟེ།གཟུགས་འདི་ནི་འདོད་ཆགས་དང་བཅས་པ་དང༌།ཞེ་སྡང་དང་བཅས་aཔ་དང་།གཏི་མུག་དང་བཅས་པ་དང༌།འདོད་ཆགས་དང༌།ཞེ་སྡང་དང༌།གཏི་མུག་དང་མ་བྲལ་བ་དང༌།དད་པ་ལ་སོགས་པ་དགེ་བའི་ཆོས་རྣམས་དང་བྲལ་བའོ་ཞེས་བྱ་བར་ཡོངས་སུ་རྟོག་པ་གང་ཡིན་པ་དང༌།ཚོར་བ་དང༌།འདུ་ཤེས་དང༌།འདུ་བྱེད་འདི་དག་དང༌།རྣམ་པར་aཤེས་པ་འདི་དག་
248. ནི་འདོད་ཆགས་དང་བཅས་པ་དང༌།ཞེ་སྡང་དང་བཅས་པ་དང༌།གཏི་མུག་དང་བཅས་པ་དང༌།འདོད་ཆགས་དང༌།ཞེ་སྡང་དང༌།གཏི་མུག་དག་
249. དང་མ་བྲལ་བ་དང༌།དད་པ་ལ་སོགས་པའི་དགེ་བའི་ཆོས་རྣམས་དང་བྲལ་བའོ་ཞེས་བྱ་བར་ཡོངས་སུ་རྟོག་པ་གང་ཡིན་aཔའོ།།དེ་ལ་རྣམ་པར་བྱང་བའི་ངོ་བོ་ཉིད་དུ་ཡོངས་སུ་རྟོག་པ་ནི་དེ་ལས་
250. བཟློག་པ་ལས་རིག་པར་བྱའོ།།དེ་ལ་ཀུན་ནས་ཉོན་མོངས་པ་ཅན་ཡང་མ་ཡིན།རྣམ་པར་བྱང་བ་ཡང་མ་ཡིན་པའི་ངོ་བོ་ཉིད་དུ་ཡོངས་སུ་རྟོག་པ་ནི་འདི་ལྟ་སྟེ།གཟུགས་འདི་ནི་གཟུང་བའོ།།འདི་ནི་འཛིན་པའོ།།aཆོར་བ་དང༌།འདུ་ཤེས་དང༌།འདུ་བྱེད་འདི་དག་དང༌།རྣམ་པར་ཤེས་པ་འདི་ནི་གཟུང་བའོ།།འདི་ནི་འཛིན་པའོ་ཞེས་བྱ་བར་ཡོངས་སུ་རྟོག་པ་གང་ཡིན་པ་
251. དང༌།གཞན་ཡང་ལུང་དུ་མ་བསྟན་པའི་ཆོས་རྣམས་ལ་ལུང་དུ་མ་བསྟན་པའི་ཆོས་རྣམས་སོ་ཞེས་བྱ་བར་aཡོངས་སུ་རྟོག་པ་གང་ཡིན་པའོ།།ཡང་ངོ་བོ་ཉིད་དུ་རྣམ་པར་རྟོག་པ་ནི་རྣམ་པ་ལྔར་
252. རིག་པར་བྱ་སྟེ།མིང་ལ་བརྟེན་པའི་དོན་གྱི་ངོ་བོ་ཉིད་ལ་ཡོངས་སུ་རྟོག་པ་དང༌།དོན་ལ་བརྟེན་པའི་མིང་གི་ངོ་བོ་ཉིད་ལ་ཡོངས་སུ་རྟོག་པ་དང༌།མིང་ལ་བརྟེན་པའི་མིང་གི་ངོ་བོ་ཉིད་ལ་ཡོངས་སུ་aརྟོག་པ་དང༌།དོན་ལ་བརྟེན་པའི་དོན་གྱི་ངོ་བོ་ཉིད་ལ་ཡོངས་སུ་རྟོག་པ་དང༌།དེ་གཉི་ག་ལ་བརྟེན་པའི་དེ་གཉི་གའི་ངོ་བོ་ཉིད་ལ་ཡོངས་སུ་རྟོག་པའོ།།དེ་ལ་མིང་ལ་བརྟེན་པའི་དོན་གྱི་ངོ་བོ་ཉིད་ལ་ཡོངས་སུ་རྟོག་པ་ནི་འདི་ལྟ་སྟེ།གཟུགས་ཀྱི་དངོས་པོ་འདི་ནི་གཟུགས་ཀྱི་བདག་ཉིད་aཀྱིས་ཡོངས་སུ་གྲུབ་པ་ཡིན་ནོ་ཞེས་ཡོངས་སུ་རྟོག་པ་གང་ཡིན་པ་དང༌།ཚོར་བ་དང༌།འདུ་ཤེས་དང༌།འདུ་བྱེད་རྣམས་ཀྱི་དངོས་པོ་འདི་དང༌།རྣམ་པར་ཤེས་པའི་དངོས་པོ་འདི་ནི་རྣམ་པར་ཤེས་པའི་བདག་ཉིད་ཀྱིས་ཡོངས་སུ་གྲུབ་པ་ཡིན་ནོ་ཞེས་བྱ་བར་ཡོངས་སུ་རྟོག་པ་གང་ཡིན་པའོ།།aདེ་ལ་དོན་ལ་བརྟེན་པའི་མིང་གི་ངོ་བོ་ཉིད་ལ་ཡོངས་སུ་རྟོག་པ་ནི་འདི་ལྟ་སྟེ།དངོས་པོ་འདིའི་མིང་ནི་གཟུགས་ཞེས་བྱའི།དངོས་པོ་འདི་ནི་གཟུགས་མ་ཡིན་ནོ་ཞེས་ཡོངས་སུ་རྟོག་པ་གང་ཡིན་པ་དང༌།དངོས་པོ་འདིའི་མིང་ནི་ཚོར་བ་དང༌།འདུ་ཤེས་དང༌།འདུ་བྱེད་རྣམས་དང༌།རྣམ་aཔར་ཤེས་པ་ཞེས་བྱའི
253. །།དངོས་པོ་འདི་ནི་རྣམ་པར་ཤེས་པ་མ་ཡིན་ནོ་ཞེས་བྱ་བར་ཡོངས་སུ་རྟོག་པ་གང་ཡིན་པའོ།།དེ་ལ་མིང་ལ་བརྟེན་པའི་མིང་གི་ངོ་བོ་ཉིད་ལ་ཡོངས་སུ་རྟོག་པ་ནི།འདི་ལྟ་སྟེ།དངོས་པོ་མ་རྟོགས་པའི་མིང་གཟུགས་ཞེས་རྣམ་པར་རྟོག་པར་བྱེད་པའི་ཡོངས་སུ་རྟོག་པ་aགང་ཡིན་པ་དང༌།དངོས་པོ་མ་རྟོགས་པའི་མིང་ཚོར་བ་དང༌།འདུ་ཤེས་དང༌།འདུ་བྱེད་རྣམས་དང་།རྣམ་པར་ཤེས་པ་ཞེས་རྣམ་པར་རྟོག་པར་བྱེད་པའི་ཡོངས་སུ་རྟོག་པ་གང་ཡིན་པའོ།།དེ་ལ་དོན་ལ་བརྟེན་པའི་དོན་གྱི་ངོ་བོ་ཉིད་ལ་ཡོངས་སུ་རྟོག་པ་ནི་འདི་ལྟ་སྟེ།མིང་ལས་
254. མ་གཏོགས་aཔའི་གཟུགས་ཀྱི་དངོས་པོ་ལ་མིང་དམིགས་ཀྱིས་མ་བསལ་
255. བར་རྣམ་པར་རྟོག་པར་བྱེད་པའི་ཡོངས་སུ་རྟོག་པ་གང་ཡིན་པ་དང༌།མིང་མ་གཏོགས་པའི་ཚོར་བ་དང༌།འདུ་ཤེས་དང༌།འདུ་བྱེད་རྣམས་ཀྱི་དངོས་པོ་དང༌།མིང་མ་གཏོགས་པའི་རྣམ་པར་ཤེས་པའི་དངོས་པོ་ལ་མིང་དམིགས་aཀྱིས་མ་བསལ་
256. བར་རྣམ་པར་རྟོག་པར་བྱེད་པའི་ཡོངས་སུ་རྟོག་པ་གང་ཡིན་པའོ།།དེ་ལ་དེ་གཉི་ག་ལ་བརྟེན་པའི་དེ་གཉི་གའི་ངོ་བོ་ཉིད་ལ་ཡོངས་སུ་རྟོག་པ་ནི་འདི་ལྟ་སྟེ།གཟུགས་ཀྱི་བདག་ཉིད་ཀྱི་དངོས་པོ་འདིའི་མིང་ནི་གཟུགས་ཞེས་བྱའོ་ཞེས་ཡོངས་སུ་རྟོག་པ་གང་ཡིན་པ་དང༌།ཚོར་བ་aདང་།འདུ་ཤེས་དང༌།འདུ་བྱེད་རྣམས་དང༌།རྣམ་པར་ཤེས་པའི་བདག་ཉིད་ཀྱི་དངོས་པོ་འདིའི་མིང་ནི་རྣམ་པར་ཤེས་པ་ཞེས་བྱའོ་ཞེས་ཡོངས་སུ་རྟོག་པ་གང་ཡིན་པའོ།།ཀུན་བརྟགས་པའི་ངོ་བོ་ཉིད་དུ་འཛིན་པ་ནི་མདོར་བསྡུ་ན།རྣམ་པ་གཉིས་སུ་རིག་པར་བྱ་སྟེ།མངོན་པར་aའདུ་བྱེད་པས་འཛིན་པ་དང༌།མིང་གི་
257. བརྡས་འཛིན་པའོ།།དེ་ལ་མངོན་པར་འདུ་བྱེད་པས་འཛིན་པ་ནི་རྣམ་པ་ལྔར་རིག་པར་བྱ་སྟེ།རྗེས་སུ་ཆགས་པའི་མངོན་པར་འདུ་བྱེད་པ་དང༌།ཁོང་ཁྲོ་བའི་མངོན་པར་འདུ་བྱེད་པ་དང༌།ཕྲད་པའི་མངོན་པར་འདུ་བྱེད་པ་དང༌།འབྲལ་བའི་aམངོན་པར་འདུ་བྱེད་པ་དང༌།བཏང་སྙོམས་སུ་འཇོག་པའི་མངོན་པར་འདུ་བྱེད་པའོ།།དེ་ལ་མིང་གི་བརྡས་
258. འཛིན་པ་ནི་རྣམ་པ་གཉིས་སུ་རིག་པར་བྱ་སྟེ།ཡི་གེ་མེད་པ་ལས་གྱུར་པ་དང༌།ཡི་གེ་ལས་གྱུར་པའོ།།དེ་ལ་ཡི་གེ་མེད་པ་ལས་གྱུར་པ་ནི་འདི་ལྟ་སྟེ།འདི་ཅི་ཡིན།aའདི་ཅི་ལྟ་བུ་ཡིན་ཞེས་བྱ་བར་
259. འཛིན་པ་གང་ཡིན་པའོ།།དེ་ལ་ཡི་གེ་ལས་གྱུར་པ་ནི་འདི་ལྟ་སྟེ།འདི་ནི་འདི་དང་འདི་ལྟ་བུ་ཡིན་ཏེ།གཟུགས་ཞེས་བྱ་བའམ།རྣམ་པར་ཤེས་པའི་བར་ཞེས་བྱ་བའམ།འདུས་བྱས་ཞེས་བྱ་བའམ།འདུས་མ་བྱས་ཞེས་བྱ་བའམ།རྟག་ཅེས་བྱ་aབའམ།མི་རྟག་ཅེས་བྱ་བའམ།དགེ་ཞེས་བྱ་བའམ།མི་དགེ་ཞེས་བྱ་བའམ།ལུང་དུ་མ་བསྟན་པ་ཞེས་བྱ་བའམ།དེ་ལྟ་དེ་ལྟ་བུ་ལ་སོགས་པར་འཛིན་པ་གང་
260. ཡིན་པའོ།།ཕྲ་བ་ལ་མངོན་པར་ཞེན་པ་ཕྲ་བ་ནི་ལྔ་པོ་འདི་དག་ཡིན་པར་རིག་པར་
261. བྱ་སྟེ།མི་རྟག་པ་ལ་རྟག་པར་aམངོན་པར་ཞེན་པ་དང༌།སྡུག་བསྔལ་བ་ལ་བདེ་བར་མངོན་པར་ཞེན་པ་དང༌།མི་གཙང་བ་ལ་གཙང་བར་མངོན་པར་ཞེན་པ་དང༌།བདག་མེད་པ་ལ་བདག་ཏུ་མངོན་པར་ཞེན་པ་དང༌།མཚན་མ་ལ་ཀུན་བརྟགས་པའི་ངོ་བོ་ཉིད་དུ་མངོན་པར་ཞེན་པའོ།།།།aབམ་པོ་སུམ་ཅུ་ལྔ་པ།དེ་ལ་བྱིས་པ་རྣམས་ནི་བརྗོད་པར་བྱ་བའི་དངོས་པོ་ལ་རྒྱུ་ལྔས་མིང་ཇི་ལྟ་བ་དང་བརྗོད་པ་ཇི་ལྟ་བ་བཞིན་དུ་ངོ་བོ་ཉིད་དུ་མངོན་པར་ཞེན་པར་རིག་པར་བྱ་སྟེ།འདི་ལྟར་འདིའི་དངོས་པོ་དེའི་ངོ་བོ་ཉིད་གང་ཡིན་ཞེས་དྲིས་ན།ངོ་བོ་ཉིད་གཟུགས་ཡིན་ནོ་ཞེས་ལན་འདེབས་aཔར་བྱེད་ཀྱི།མིང་གཟུགས་ཡིན་ནོ་ཞེས་ལན་འདེབས་པར་མི་བྱེད་པ་དང༌།ངོ་བོ་ཉིད་ཚོར་བ་དང༌།འདུ་ཤེས་དང༌།འདུ་བྱེད་རྣམས་དང༌།རྣམ་པར་ཤེས་པ་ཡིན་ནོ་ཞེས་ལན་འདེབས་པར་བྱེད་ཀྱི།མིང་རྣམ་པར་ཤེས་པ་ཡིན་ནོ་ཞེས་ལན་འདེབས་པར་མི་བྱེད་པ་དང༌།གཞན་aཡང་གཅིག་པུ་དབེན་པར་སོང་སྟེ།ཆོས་རྣམས་ཀྱི་རང་གི་མཚན་ཉིད་དང༌།སྤྱིའི་མཚན་ཉིད་ཡོངས་སུ་བརྟགས་
262. པ་ལ་ཞུགས་པ་ན།དངོས་པོ་འདིའི་མཚན་ཉིད་ནི་གཟུགས་ཡིན་གྱི།།མིང་ནི་གཟུགས་མ་ཡིན་ནོ་ཞེས་ཡོངས་སུ་ཚོལ་བར་བྱེད་པ་དང༌།དངོས་པོ་འདིའི་aམཚན་ཉིད་ནི་ཚོར་བ་དང༌།འདུ་ཤེས་དང༌།འདུ་བྱེད་རྣམས་དང༌།རྣམ་པར་ཤེས་པ་ཡིན་གྱི།མིང་ནི་རྣམ་པར་ཤེས་པ་མ་ཡིན་ནོ་ཞེས་ཡོངས་སུ་ཚོལ་བར་བྱེད་པ་དང༌།གཞན་ཡང་གཟུགས་ཀྱི་དངོས་པོ་དེའི་མཚན་ཉིད་གཟུགས་ཡིན་པར་ཡོངས་སུ་ཚོལ་བར་བྱེད་པའི་ཚེ།མ་aརྙེད་པ་ན་མི་དགའ་ལ།མིང་གཟུགས་ཡིན་པར་ཡོངས་སུ་ཚོལ་བར་བྱེད་པའི་
263. ཚེ།མ་རྙེད་པ་ནི་
264. མི་དགའ་བ་མེད་པ་དང༌།ཚོར་བ་དང༌།འདུ་ཤེས་དང༌།འདུ་བྱེད་རྣམས་དང༌།རྣམ་པར་ཤེས་པའི་དངོས་པོ་དེའི་མཚན་ཉིད་རྣམ་པར་ཤེས་པ་ཡིན་པར་ཡོངས་སུ་ཚོལ་བར་བྱེད་པའི་aཚེ།མ་རྙེད་པ་ལ་མི་དགའ་ལ།
265. རྣམ་པར་ཤེས་པ་ཡིན་་པར་ཡོངས་སུ་ཚོལ་བར་བྱེད་པའི་ཚེ།མ་རྙེད་ན་ནི་མི་དགའ་བ་མེད་པ་དང༌།གཞན་ཡང་ཚིག་ནི་མིང་ལ་འཇུག་ལ་མིང་ནི་དོན་ལ་འཇུག་སྟེ།དེ་ལ་མིང་གང་རང་གི་མཚན་ཉིད་ཀྱི་དོན་གསལ་བར་བྱེད་པ་དེ་ནི་བྱེ་བྲག་གི་
266. མཚན་ཉིད་aཀྱི་དོན་གསལ་བར་བྱེད་པ་ཡང་མ་ཡིན།གཟུང་བའི་
267. མཚན་ཉིད་ཀྱི་དོན་གསལ་བར་བྱེད་པ་ཡང་མ་ཡིན།འཛིན་པའི་མཚན་ཉིད་ཀྱི་དོན་གསལ་བར་བྱེད་པ་ཡང་མ་ཡིན་ལ།མིང་གང་འཛིན་པའི་མཚན་ཉིད་ཀྱི་བར་གྱི་
268. དོན་གསལ་བར་བྱེད་པ་དེ་ནི་རང་གི་མཚན་ཉིད་ཀྱི་དོན་གྱི་བར་གསལ་
269. aབར་བྱེད་པ་ཡང་
270. མ་ཡིན་ནོ།།གལ་ཏེ་མིང་གང་རང་གི་མཚན་ཉིད་ཀྱི་དོན་ལ་འཇུག་པར་འགྱུར་བ་དེ་འཛིན་པའི་མཚན་ཉིད་ཀྱི་བར་གྱི་དོན་ལ་ཡང་འཇུག་པར་འགྱུར་ན་ནི་དེས་ན་དེ་ལས་གཞན་པའི་མིང་རྣམས་ཀྱི་དོན་སོ་སོ་ཐ་དད་པའི་རྗེས་སུ་འཇུག་པར་འགྱུར་བ་མི་དམིགས་པར་
271. མི་རུང་ངོ་།།aདེ་ལྟར་སོ་སོའི་དོན་ཐ་དད་པ་ལ་འཇུག་པའི་མིང་དེ་དག་ལས་མིང་གང་རང་གི་མཚན་ཉིད་ཀྱི་དོན་ལ་འཇུག་པ་དང༌།མིང་གང་འཛིན་པའི་མཚན་ཉིད་ཀྱི་བར་གྱི་
272. དོན་ལ་ཡང་འཇུག་པར་འགྱུར་བ་དེ།དེ་ལྟར་ཡོད་པའི་དོན་ལ་འཇུག་པར་འགྱུར་རམ།འོན་ཏེ་མེད་པའི་དོན་ལ་འཇུག་པར་འགྱུར།aརེ་ཞིག་ཡོད་པའི་དོན་ལ་འཇུག་པར་ནི་མི་རུང་སྟེ།ཇི་ལྟར་མི་རུང་བ་དེ་ལྟར་ནི་སྔར་དངོས་པོ་བརྟགས་པའི་སྐབས་སུ་བསྟན་ཟིན་ཏོ།།གལ་ཏེ་དེ་ལྟར་ཡོད་པ་མ་ཡིན་པའི་དོན་ལ་འཇུག་པར་འགྱུར་ན་ནི་དེས་ན་མཚན་ཉིད་མེད་པའི་དོན་ལ་འཇུག་པར་འགྱུར་བ་དེ་ལྟ་བུར་འགྱུར་ཏེ།གང་མཚན་aཉིད་མེད་པའི་དོན་ལ་འཇུག་པར་འགྱུར་བ་དེའི་དོན་ནི་དེ་ལྟར་ཡོད་པ་མ་ཡིན་ལ།དེ་ལྟར་གསལ་བར་བྱེད་པ་དེ་ཡང་སྒྲོ་འདོགས་པར་བྱེད་པ་ཡིན་ནོ།།གང་སྒྲོ་འདོགས་ཤིང་འཛིན་པར་བྱེད་པ་དེ་ནི་མངོན་པར་ཞེན་པ་ཡིན་པས་དེའི་ཕྱིར་མིང་ཇི་ལྟ་བ་དང༌།བརྗོད་པ་ཇི་ལྟ་བ་བཞིན་དུ་དངོས་པོ་aལ་ངོ་བོ་ཉིད་དུ་མངོན་པར་ཞེན་པར་རབ་ཏུ་གྲུབ་པ་ཡིན་པ་དང༌།གཞན་ཡང་བྱིས་པ་ཐམས་ཅད་ནི་མཚན་མ་ལ་བརྗོད་པས་བཅིངས་པ་ཡིན་པའི་ཕྱིར་མིང་ཇི་ལྟ་བ་དང༌།བརྗོད་པ་ཇི་ལྟ་བ་བཞིན་དུ།དངོས་པོ་ལ་ངོ་བོ་ཉིད་དུ་མངོན་པར་ཞེན་པ་ཡིན་པར་བལྟ་བར་བྱ་སྟེ།ཅིའི་ཕྱིར་མཚན་aམ་ལ་བརྗོད་པས་བཅིངས་པ་ཉིད་དུ་རིག་པར་བྱ་ཞེ་ན།སྨྲས་པ།རིགས་པ་
273. དང་ལུང་གིས་རིག་པར་བྱ་སྟེ།རིགས་པ་གང་ཞེ་ན།སྨྲས་པ།བརྗོད་པ་མེད་པ་
274. ན་དངོས་པོ་ལ་མངོན་པར་དགའ་བ་མི་དམིགས་པ་དང༌།བརྗོད་པ་དང་བཅས་པ་ན་དེ་ལ་མངོན་པར་དགའ་བ་མི་དམིགས་aཔའི་ཕྱིར་ཏེ།དེ་ནི་རྒྱུ་ཅིག་
275. ཡིན་ནོ།།གཞན་ཡང་གཅིག་གི་སྐྱེ་བའི་གནས་གཅིག་ཡིན་པའི་ཕྱིར་ཏེ།འདི་ལྟར་དངོས་པོ་ལ་བརྟེན་ནས་བརྗོད་པ་སྐྱེ་བ་ཡང་དམིགས་ལ།བརྗོད་པ་ལ་བརྟེན་ནས་ཀྱང་དངོས་པོ་སྐྱེ་བ་དམིགས་པའི་ཕྱིར་ཏེ་འདི་ལྟ་སྟེ།དཔེར་ན་འཇིག་རྟེན་པ་aདག་དངོས་པོ་ཡོད་ན།མིང་དུ་ཡང་
276. བརྗོད་པས་རབ་ཏུ་རྟོག་པར་བྱེད་ཀྱི།དངོས་པོ་མེད་པ་ལ་ནི་ཡོངས་སུ་རྟོག་
277. པར་མི་ནུས་པས།དེ་ལྟར་ན་དངོས་པོ་ལ་བརྟེན་ནས་མིང་དང་བརྗོད་པ་སྐྱེ་བར་དམིགས་པ་ཡིན་ནོ།།འདི་ལྟ་སྟེ།དཔེར་ན་བསམ་གཏན་པ་སོ་སོའི་བདག་ཉིད་ལ་བསམ་aགཏན་བྱེད་པ་ན།ཇི་ལྟ་ཇི་ལྟར་ཡིད་ལ་བརྗོད་པའི་ཡིད་ལ་བྱེད་པ་
278. དེ་ལྟ་དེ་ལྟར་སེམས་ཀྱི་རྒྱུད་དུ་གཏོགས་པའི་ཤེས་བྱའི་དངོས་པོ་དང་ཆ་མཐུན་པའི་གཟུགས་བརྙན་དག་སྣང་བར་འགྱུར་བའི་ཚུལ་གྱིས་འབྱུང་བར་འགྱུར་བས།དེ་ལྟར་ན་བརྗོད་པ་ལ་བརྟེན་ནས་དངོས་པོ་སྐྱེ་བ་ཡང་aདམིགས་པ་ཡིན་ནོ།།གཞན་ཡང་བརྗོད་པའི་གཉེན་པོ་མཚན་མ་མེད་པའི་དབྱིངས་ལ་སེམས་
279. ཉེ་བར་གཏོད་པའི་མཚན་མ་ཐམས་ཅད་ནི་མི་སྣང་བར་འགྱུར་ལ།ཉེ་བར་མི་གཏོད་པའི་སེམས་ནི་མི་འདོད་པ་བཞིན་དུ་མཚན་མ་རྣམས་ཀྱིས་ཁྲིད་པར་འགྱུར་བས།རྣམ་གྲངས་དེས་aཀྱང་མཚན་མ་ལ་
280. བརྗོད་པས་བཅིངས་པ་ཉིད་ཡིན་པར་རིག་པར་བྱའོ།།ལུང་གང་ཞེ་ན།བཅོམ་ལྡན་འདས་ཀྱིས།བྱིས་པ་རྨོངས་པའི་སེམས་ལྡན་པ།།མཚན་མ་དག་ལ་བརྗོད་པས་བཅིངས།།བརྗོད་པའི་འཆིང་ལས་རྣམ་གྲོལ་བ།།མཚན་མའི་དབང་ལྡན་ཐུབ་པ་ཡིན།།aཡང་དག་མཐོང་བའི་རྣལ་འབྱོར་པ།།ཡང་དག་ཤེས་ལ་རབ་ཏུ་གནས།།ངོ་བོ་ཉིད་ཀྱང་མི་དམིགས་ཤིང༌།།དེ་ཡི་གནས་ཀྱང་མཐོང་མི་འགྱུར།།ཡང་དག་ཤེས་པ་རྣམ་དག་དེ
281. །།དེས་ན་ཡང་དག་རིག་ཅེས་བྱ།།འཛིན་པ་གཉིས་དང་རྣམ་བྲལ་བ།།དེས་ན་གཉིས་སུ་མེད་aཅེས་བྱ།།ཞེས་ཇི་སྐད་གསུངས་པ་ལྟ་བུ་སྟེ།འདི་ལྟ་སྟེ།དཔེར་ན་སོ་སོའི་སྐྱེ་བོ་ཕུང་པོ་རྣམས་ལ་བདག་མེད་པ་ལ་མཁས་པ་ནི་ཕུང་པོ་ཙམ་ལ་བདག་ཏུ་ཉེ་བར་འདོགས་པ་ཙམ་ཉིད་དུ་ལྟ་ཡང༌།དེའི་བག་ལ་ཉལ་མ་སྤངས་པའི་ཕྱིར།དེ་ལ་བདག་ཏུ་མངོན་པར་ཞེན་པ་མི་འབྱུང་aབ་ཡང་མ་ཡིན་པ་བཞིན་དུ་འདིར་ཡང་ཚུལ་དེ་བཞིན་དུ་བལྟ་བར་བྱའོ།།སྡོམ་ནི།བསྡུ་དང་ངོ་བོ་ཉིད་དང་ནི།།ཡོངས་སུ་ཤེས་དང་དགོངས་པ་དང༌།།སྤྱོད་ཡུལ་རྟོག་དང་རྗེས་འཇུག་དང༌།།རྣམ་པར་
282. རྟེན་ནི་ཐ་མ་ཡིན།།ངོ་བོ་ཉིད་གསུམ་དང་རྒྱུ་མཚན་དང༌།མིང་དང་aརྣམ་པར་རྟོག་པ་ལ་སོགས་པ་ཆོས་ལྔ་པོ་དག་ལས་ངོ་བོ་ཉིད་དང་པོ་ཆོས་ལྔ་པོ་དེ་དག་ལས་དུ་དག་གིས་བསྡུས་ཤེ་ན།སྨྲས་པ།གང་གིས་ཀྱང་མ་བསྡུས་སོ།།ངོ་བོ་ཉིད་གཉིས་པ་དུ་དག་གིས་བསྡུས་ཤེ་ན།སྨྲས་པ།བཞིས་སོ།།ངོ་བོ་ཉིད་གསུམ་པ་དུ་དག་གིས་aབསྡུས་ཤེ་ན།སྨྲས་པ།གཅིག་གིས་སོ།།གལ་ཏེ་གཞན་གྱི་དབང་གི་ངོ་བོ་ཉིད་ཡང་དག་པའི་ཤེས་པས་བསྡུས་པ་ཡང་ཡིན་ན།དེས་ན་གཞན་གྱི་དབང་གི་
283. ངོ་བོ་ཉིད་ནི་ཀུན་བརྟགས་པའི་ངོ་བོ་ཉིད་ལ་མངོན་པར་ཞེན་པ་ལ་བརྟེན་
284. ནས་ཤེས་པར་འགྱུར་རོ་ཞེས་གང་
285. སྨྲས་པ་aདེ་ཇི་ལྟ་བུ་ཞེ་ན།སྨྲས་པ།དེར་ནི་ཀུན་ནས་ཉོན་མོངས་པར་འགྱུར་བའི་གཞན་གྱི་དབང་གི་ངོ་བོ་ཉིད་ལ་བསམས་པ་ཡིན་གྱི།རྣམ་པར་བྱང་བར་འགྱུར་བ་ལས་ནི་མ་ཡིན་ཏེ།རྣམ་པར་བྱང་བར་འགྱུར་བ་ནི།དེ་ལ་མངོན་པར་མ་ཞེན་པ་ལ་བརྟེན་ནས་ཤེས་པར་འགྱུར་བ་aཡིན་པར་རིག་པར་བྱའོ།།ངོ་བོ་ཉིད་གསུམ་དང༌།ངོ་བོ་ཉིད་མེད་པ་ཉིད་གསུམ་པོ་མཚན་ཉིད་ངོ་བོ་ཉིད་མེད་པ་ཉིད་དང༌།སྐྱེ་བ་ངོ་བོ་ཉིད་མེད་པ་ཉིད་དང༌།དོན་དམ་པ་ངོ་བོ་ཉིད་མེད་པ་ཉིད་དེ་ལ།མཚན་ཉིད་ངོ་བོ་ཉིད་མེད་པ་ཉིད་ཀྱིས་ནི་ཀུན་བརྟགས་པའི་ངོ་བོ་aཉིད་ངོ་བོ་ཉིད་མེད་པ་ཡིན་ནོ།།དེ་ལ་སྐྱེ་བ་ངོ་བོ་ཉིད་མེད་པ་ཉིད་དང༌།དོན་དམ་པ་ངོ་བོ་ཉིད་མེད་པ་ཉིད་ཀྱིས་ནི།གཞན་གྱི་དབང་གི་
286. ངོ་བོ་ཉིད་ངོ་བོ་ཉིད་
287. མེད་པ་ཡིན་ཏེ།རང་མི་སྐྱེ་བ་ཉིད་ཀྱི་ཕྱིར་དང༌།རྣམ་པར་དག་པའི་དམིགས་པ་ཉིད་མ་ཡིན་པའི་ཕྱིར་རོ།།aདོན་དམ་པ་ངོ་བོ་ཉིད་མེད་པ་ཉིད་ཁོ་ནས་ནི་ཡོངས་སུ་གྲུབ་པའི་ངོ་བོ་ཉིད་ངོ་བོ་ཉིད་མེད་པ་ཡིན་ཏེ།དེ་ཅིའི་ཕྱིར་ཞེ་ན།ཆོས་ཐམས་ཅད་ཀྱི་དོན་དམ་པ་ཡིན་པ་དང༌།ངོ་བོ་ཉིད་མེད་པ་ཉིད་ཀྱིས་རབ་ཏུ་ཕྱེ་བ་ཡིན་པའི་ཕྱིར་རོ།།ངོ་བོ་ཉིད་གསུམ་པོ་དེ་དག་ལས་དུ་ཞིག་ཡོངས་སུaཤེས་པར་བྱ་བ་དག་ཡིན་ཞེ་ན།སྨྲས་པ།ཐམས་ཅད་དོ།།དུ་ཞིག་སྤང་བར་བྱ་བ་དག་ཡིན་ཞེ་ན།སྨྲས་པ།གཅིག་གོ།།དུ་ཞིག་ཐོབ་པར་བྱ་བ་དག་ཡིན་ཞེ་ན།སྨྲས་པ།གཅིག་གོ།།
288. ངོ་བོ་ཉིད་གསུམ་པོ་དེ་དག་གིས་དྲང་བའི་དོན་གྱི་མདོ་སྡེ་ཐམས་aཅད་ཀྱི་དོན་ཀྱང་དྲང་བར་བྱའོ།།ངོ་བོ་ཉིད་གསུམ་པོ་
289. དེ་དག་གིས་དེ་བཞིན་གཤེགས་པས་དགོངས་ཏེ་གསུངས་པ་ཚད་མེད་པ་བརྟན་
290. པ་དང་ལྡན་པ་དག་དང་བྱང་ཆུབ་སེམས་དཔས་དགོངས་ཏེ་བཤད་པ་དག་གི་
291. དོན་ཀྱང་རྗེས་སུ་རྟོགས་པར་བྱའོ།།མི་སྐྱེ་བའི་ཆོས་ལ་བཟོད་པ་ཞེས་aཇི་སྐད་གསུངས་པ་དེའི་རྣམ་པར་གཞག་པ་ཇི་ལྟ་བུ་ཡིན་ཞེ་ན།སྨྲས་པ།ངོ་བོ་ཉིད་གསུམ་གྱིས་ཏེ།ཀུན་བརྟགས་པའི་ངོ་བོ་ཉིད་ལ་བརྟེན་
292. ནས་ནི།གཟོད་མ་ནས་མི་སྐྱེ་བ་ལ་བཟོད་པ་རྣམ་པར་གཞག་གོ།།གཞན་གྱི་དབང་གི་ངོ་བོ་ཉིད་ལ་བརྟེན་ནས་ནི།རང་མི་སྐྱེ་aབ་ལ་བཟོད་པ་རྣམ་པར་གཞག་གོ།།ཡོངས་སུ་གྲུབ་པའི་ངོ་བོ་ཉིད་ལ་བརྟེན་ནས་ནི་ཉོན་མོངས་པ་དང༌།སྡུག་བསྔལ་གྱི་དྲི་མ་མི་སྐྱེ་བ་ལ་བཟོད་པ་རྣམ་པར་གཞག་སྟེ།དེ་ནི་ཕྱིར་མི་ལྡོག་པ་ཡིན་པར་རིག་པར་བྱའོ།།རྣམ་པར་ཐར་པའི་སྒོ་གསུམ་པོ་འདི་
293. དག་ནི།ངོ་བོ་ཉིད་aགསུམ་ལ་བརྟེན་
294. ནས་རྣམ་པར་གཞག་སྟེ།ཀུན་བརྟགས་པའི་ངོ་བོ་ཉིད་ལ་བརྟེན་ནས་ནི་རྣམ་པར་ཐར་པའི་སྒོ་སྟོང་པ་ཉིད་རྣམ་པར་གཞག་གོ།།གཞན་གྱི་དབང་གི་ངོ་བོ་ཉིད་ལ་བརྟེན་ནས་ནི་རྣམ་པར་ཐར་པའི་སྒོ་སྨོན་པ་མེད་པ་རྣམ་པར་གཞག་གོ།།ཡོངས་སུ་གྲུབ་པའི་ངོ་བོ་ཉིད་aལ་བརྟེན་ནས་ནི་རྣམ་པར་ཐར་པའི་སྒོ་མཚན་མ་མེད་པ་རྣམ་པར་གཞག་གོ།།ཀུན་བརྟགས་པའི་ངོ་བོ་ཉིད་བྱིས་པའི་ཤེས་པའམ།འཕགས་པའི་ཡེ་ཤེས་སམ།ཤེས་པ་གང་གི་སྤྱོད་ཡུལ་ནི་མ་
295. ཡིན་ཞེ་ན།སྨྲས་པ།གང་གི་སྤྱོད་ཡུལ་ཡང་མ་ཡིན་ཏེ།མཚན་ཉིད་aམེད་པ་ཉིད་ཡིན་པའི་ཕྱིར་རོ།།གཞན་གྱི་དབང་གི་ངོ་བོ་ཉིད་ཤེས་པ་གང་གི་སྤྱོད་ཡུལ་ཡིན་ཞེ་ན།སྨྲས་པ།དེ་གཉི་གའི་སྤྱོད་ཡུལ་ནི་
296. ཡིན་མོད་ཀྱི།འཕགས་པའི་ཡེ་ཤེས་འཇིག་རྟེན་ལས་འདས་པའི་སྤྱོད་ཡུལ་ནི་མ་ཡིན་ནོ།།ཡོངས་སུ་གྲུབ་པའི་ངོ་བོ་ཉིད་ཤེས་པ་གང་གི་aསྤྱོད་ཡུལ་ཡིན་ཞེ་ན།སྨྲས་པ།འཕགས་པའི་ཡེ་ཤེས་ཁོ་ནའི་སྤྱོད་ཡུལ་ཡིན་ནོ།།ཀུན་བརྟགས་པའི་ངོ་བོ་ཉིད་རྟོགས་པའི་རྣལ་འབྱོར་པ་མཚན་མ་ལ་སྤྱོད་པར་བརྗོད་པར་བྱ་བའམ།མཚན་མ་མེད་པ་ལ་སྤྱོད་པར་བརྗོད་པར་བྱ་ཞེ་ན།སྨྲས་པ།འཇིག་རྟེན་པའི་ཤེས་པས་aརྟོགས་པ་ནི་མཚན་མ་ལ་སྤྱོད་པར་བརྗོད་པར་བྱའོ།།འཇིག་རྟེན་ལས་འདས་པའི་ཤེས་པས་རྟོགས་པ་ནི་མཚན་མ་མེད་པ་ལ་སྤྱོད་པར་བརྗོད་པར་བྱའོ།།ཀུན་བརྟགས་པའི་ངོ་བོ་ཉིད་ཇི་ལྟ་བ་བཞིན་དུ་གཞན་གྱི་དབང་གི་ངོ་བོ་ཉིད་དང༌།ཡོངས་སུ་གྲུབ་པའི་ངོ་བོ་ཉིད་ཀྱང་དེ་བཞིན་དུ་བལྟ་བར་aབྱའོ།།ཀུན་བརྟགས་པའི་ངོ་བོ་ཉིད་ལ་ཡང་དག་པར་ཞུགས་པའི་རྣལ་འབྱོར་པ་ངོ་བོ་ཉིད་གང་གི་རྗེས་སུ་འཇུག་ཅེ་ན།སྨྲས་པ།ཡོངས་སུ་གྲུབ་པའི་ངོ་བོ་ཉིད་ཀྱི་རྗེས་སུ་འཇུག་གོ།།ཡོངས་སུ་གྲུབ་པའི་ངོ་བོ་ཉིད་ཀྱི་རྗེས་སུ་ཞུགས་པའི་རྣལ་འབྱོར་པ་ངོ་བོ་ཉིད་གང་རྣམ་པར་འཇིག་aཔར་བྱེད་ཅེ་ན།སྨྲས་པ།གཞན་གྱི་དབང་གི་ངོ་བོ་ཉིད་རྣམ་པར་འཇིག་པར་བྱེད་དོ།།ཀུན་བརྟགས་པའི་ངོ་བོ་ཉིད་ལ་རྣམ་པ་དུ་ཡོད་ཅེ་ན།སྨྲས་པ།ཇི་ཙམ་དུ་གཞན་གྱི་དབང་གི་ངོ་བོ་ཉིད་ལ་ངོ་བོ་ཉིད་དང༌།བྱེ་བྲག་ཏུ་
297. འདོགས་པ་རྣམ་པར་འཇོག་པ་དེ་ཙམ་དུ་ཀུན་བརྟགས་aཔའི་ངོ་བོ་ཉིད་ཡིན་པའི་ཕྱིར།ཀུན་བརྟགས་པའི་ངོ་བོ་ཉིད་ཀྱི་རབ་ཏུ་དབྱེ་བ་ནི་དཔག་ཏུ་མེད་པར་རིག་པར་བྱའོ།།གཞན་ཡང་གཞན་གྱི་དབང་གི་
298. ངོ་བོ་ཉིད་ལ་ཀུན་བརྟགས་པའི་ངོ་བོ་ཉིད་དུ་མངོན་པར་ཞེན་པ་ནི་རྣམ་པ་གཉིས་སུ་རིག་པར་བྱ་སྟེ།སད་པ་དང༌།དེ་ལ་གོམས་aཔའི་བག་ཆགས་བག་ལ་ཉལ་བའོ།།གཞན་གྱི་དབང་གི་ངོ་བོ་ཉིད་ལ་རྣམ་པ་དུ་ཡོད་ཅེ་ན།སྨྲས་པ།འདིའི་རྣམ་པ་རབ་ཏུ་དབྱེ་བ་ནི་རྒྱུ་མཚན་བཞིན་དུ་བལྟ་བར་བྱའོ།།གཞན་ཡང་གཞན་གྱི་དབང་གི་ངོ་བོ་ཉིད་ནི་རྣམ་པ་
299. གཉིས་ཏེ།ཀུན་བརྟགས་པའི་ངོ་བོ་ཉིད་ལ་མངོན་པར་aཞེན་པས་ཀུན་ནས་བསླང་
300. བ་དང༌།དེ་ལ་མངོན་པར་ཞེན་པ་མེད་པས་ཀུན་ནས་བསླང་
301. བའོ།།ཡོངས་སུ་གྲུབ་པའི་ངོ་བོ་ཉིད་ལ་རྣམ་པ་དུ་ཡོད་ཅེ་ན།སྨྲས་པ།ཡོངས་སུ་གྲུབ་པའི་ངོ་བོ་ཉིད་ནི་ཐམས་ཅད་དུ་རོ་གཅིག་པ་ཡིན་པའི་ཕྱིར་དང༌།དེ་ལ་རྣམ་པ་རབ་ཏུ་དབྱེ་བ་རྣམ་པར་aགཞག་པ་མེད་དོ།།ཀུན་བརྟགས་པའི་ངོ་བོ་ཉིད་གང་ལ་བརྟེན་པར་བརྗོད་པར་བྱ་ཞེ་ན།སྨྲས་པ།དངོས་པོ་གསུམ་ལ་སྟེ
302. །རྒྱུ་མཚན་དང་མིང་དང་རྣམ་པར་རྟོག་པ་ལའོ།།གཞན་གྱི་དབང་གི་ངོ་བོ་ཉིད་གང་ལ་བརྟེན་པར་བརྗོད་པར་བྱ་ཞེ་ན།སྨྲས་པ།aཀུན་བརྟགས་པའི་ངོ་བོ་ཉིད་ལ་མངོན་པར་ཞེན་པ་དེ་ཉིད་དང༌།བདག་གི་རྒྱུ་མཚན་
303. མཐུན་པ་ལའོ།།ཡོངས་སུ་གྲུབ་པའི་ངོ་བོ་ཉིད་གང་ལ་བརྟེན་པར་བརྗོད་པར་བྱ་ཞེ་ན།མི་གནས་པ་དང༌།མི་རྟེན་པར་བརྗོད་པར་བྱའོ།།སྡོམ་ནི།མེད་དང་ལས་དང་ཕྲ་སོགས་དང་།།aལུས་མེད་སྐྱེ་དང་མངོན་ཞེན་དང༌།།ཡོངས་སུ་ཤེས་དང་ཀུན་ཉོན་མོངས།།སྡུག་བསྔལ་འདྲ་དང་བརྟེན་
304. པ་ཡིན།།གལ་ཏེ་ཀུན་བརྟགས་པའི་ངོ་བོ་ཉིད་མེད་ན་ཉེས་པ་ཅིར་འགྱུར་ཞེ་ན།སྨྲས་པ།གཞན་གྱི་དབང་གི་ངོ་བོ་ཉིད་ལ་ཐ་སྙད་མེད་པ་དང༌།ཐ་སྙད་ལ་མངོན་པར་aཞེན་པ་མེད་པར་འགྱུར་ཏེ།དེ་མེད་ན་ཀུན་ནས་ཉོན་མོངས་པ་ཡང་མེད་ལ།རྣམ་པར་བྱང་བ་ཡང་མེད་པར་འགྱུར་རོ།།གལ་ཏེ་གཞན་གྱི་དབང་གི་ངོ་བོ་ཉིད་མེད་ན་ཉེས་པ་ཅིར་འགྱུར་ཞེ་ན།སྨྲས་པ།ཐམས་ཅད་ཀྱི་ཐམས་ཅད་དུ་བསྩལ་
305. མི་དགོས་པར་ཀུན་ནས་aཉོན་མོངས་པ་མེད་པ་ཁོ་ནར་འགྱུར་ཏེ།དེ་མེད་ན་རྣམ་པར་བྱང་བ་ཡང་མེད་པ་ཁོ་ནར་འགྱུར་རོ།།གལ་ཏེ་ཡོངས་སུ་གྲུབ་པའི་ངོ་བོ་ཉིད་མེད་ན་ཉེས་པ་ཅིར་འགྱུར་ཞེ་ན།སྨྲས་པ།ཐམས་ཅད་ཀྱི་ཐམས་ཅད་དུ་རྣམ་པར་བྱང་བ་མེད་པར་འགྱུར་རོ།།ཀུན་བརྟགས་པའི་ངོ་བོ་ཉིད་aལས་དུ་དག་བྱེད་ཅེ་ན།སྨྲས་པ།ལྔ་སྟེ།གཞན་གྱི་དབང་གི་ངོ་བོ་ཉིད་སྐྱེད་པར་བྱེད་པ་དང༌།དེ་ཉིད་ལ་ཐ་སྙད་འཇུག་པར་བྱེད་པ་དང༌།གང་ཟག་ལ་མངོན་པར་ཞེན་པ་སྐྱེད་པར་བྱེད་པ་དང༌།ཆོས་ལ་མངོན་པར་ཞེན་པ་སྐྱེད་པར་བྱེད་པ་དང༌།དེ་གཉི་ག་ལ་མངོན་པར་aཞེན་པའི་བག་ཆགས་གནས་ངན་ལེན་ཡོངས་སུ་འཛིན་པར་བྱེད་པའོ།།གཞན་གྱི་དབང་གི་ངོ་བོ་ཉིད་ལས་དུ་དག་བྱེད་ཅེ་ན།སྨྲས་པ།ལྔ་ཁོ་ན་སྟེ།ཀུན་ནས་ཉོན་མོངས་པའི་བདག་ཉིད་དུ་སྐྱེ་བར་བྱེད་པ་དང༌།ཀུན་བརྟགས་པའི་ངོ་བོ་ཉིད་དང་ཡོངས་སུ་གྲུབ་པའི་ངོ་བོ་aཉིད་ཀྱི་རྟེན་བྱེད་པ་དང༌།གང་ཟག་ལ་མངོན་པར་ཞེན་པའི་རྟེན་བྱེད་པ་དང༌།ཆོས་ལ་མངོན་པར་ཞེན་པའི་རྟེན་བྱེད་པ་དང༌།དེ་གཉི་ག་ལ་མངོན་པར་ཞེན་པའི་བག་ཆགས་གནས་ངན་ལེན་གྱི་རྟེན་བྱེད་པའོ།།ཡོངས་སུ་གྲུབ་པའི་ངོ་བོ་ཉིད་ལས་དུ་དག་བྱེད་ཅེ་ན།སྨྲས་པ།aལྔ་སྟེ།དེ་གཉི་གའི་ལས་རྣམ་པ་ལྔ་པོ་དག་གི་གཉེན་པོ་སྐྱེ་བའི་དམིགས་པའི་དངོས་པོ་ཡིན་པའི་ཕྱིར་རོ།།ཀུན་བརྟགས་པའི་ངོ་བོ་ཉིད་ཕྲ་བར་བརྗོད་པར་བྱའམ།རགས་པར་བརྗོད་པར་བྱ་ཞེ་ན།སྨྲས་པ།ཕྲ་བར་བརྗོད་པར་བྱའོ།།ཕྲ་བ་ཇི་ལྟ་བ་བཞིན་དུ་མཐོང་བར་aདཀའ་བ་དང༌།ཉེ་བར་མཚོན་དཀའ་བ་ཡང་དེ་བཞིན་ནོ།།གཞན་གྱི་དབང་གི་ངོ་བོ་ཉིད་ཕྲ་བར་བརྗོད་པར་བྱའམ།རགས་པར་བརྗོད་པར་བྱ་ཞེ་ན།སྨྲས་པ།རགས་པར་བརྗོད་པར་བྱ་སྟེ།འོན་ཀྱང་མཐོང་བར་དཀའ་བ་དང༌།ཉེ་བར་མཚོན་པར་
306. དཀའ་བ་ཡིན་ནོ།།ཡོངས་aསུ་གྲུབ་པའི་ངོ་བོ་ཉིད་ཕྲ་བར་བརྗོད་པར་བྱའམ།རགས་པར་བརྗོད་པར་བྱ་ཞེ་ན།སྨྲས་པ།མཆོག་ཏུ་ཕྲ་བར་བརྗོད་པར་བྱའོ།།མཆོག་ཏུ་ཕྲ་བ་ཇི་ལྟ་བ་བཞིན་དུ་མཆོག་ཏུ་མཐོང་བར་དཀའ་བ་དང༌།མཆོག་ཏུ་ཉེ་བར་མཚོན་པར་
307. དཀའ་བ་ཡང་དེ་བཞིན་ནོ།།ངོ་བོ་ཉིད་གསུམ་པོ་དེ་aདག་ལས་དུ་ཞིག་ལུས་མེད་པ་ཡིན་ལ།ལུས་དང་བཅས་པ་འཇུག་པར་བྱེད་པ་དག་
308. ཡིན་ཞེ་ན།སྨྲས་པ།གཅིག་གོ།།དུ་ཞིག་ལུས་དང་བཅས་པ་ཡིན་ལ།ལུས་དང་བཅས་པ་དང༌།ལུས་མེད་པར་
309. འཇུག་པར་བྱེད་པ་དག་ཡིན་ཞེ་ན།སྨྲས་པ།གཅིག་གོ།།དུ་ཞིག་ལུས་དང་aབཅས་པ་ཡིན་ལ།འཇུག་པར་བྱེད་པ་མ་ཡིན་པ་དག་ཡིན་ཞེ་ན།སྨྲས་པ།གཅིག་གོ།།དུ་ཞིག་མ་སྐྱེས་པ་ཡིན་ལ།སྐྱེས་པ་སྐྱེད་
310. པར་བྱེད་པ་དག་ཡིན་ཞེ་ན།སྨྲས་པ།གཅིག་གོ།།དུ་ཞིག་སྐྱེས་པ་ཡིན་ལ།སྐྱེས་པ་དང་མ་སྐྱེས་པ་སྐྱེད་པར་བྱེད་པ་དག་ཡིན་ཞེ་aན།སྨྲས་པ།གཅིག་གོ།།དུ་ཞིག་སྐྱེས་པ་མ་ཡིན་ལ།སྐྱེས་པ་དང་མ་སྐྱེས་པ་དག་སྐྱེས་
311. པར་མི་བྱེད་པ་དག་ཡིན་ཞེ་ན།སྨྲས་པ།གཅིག་གོ།།ཀུན་བརྟགས་པའི་ངོ་བོ་ཉིད་ལ།མངོན་པར་ཞེན་པ་དང༌།དེ་ལ་མངོན་པར་ཞེན་པ་མེད་པའི་མཚན་ཉིད་ཇི་ལྟ་བུར་བལྟ་aབར་བྱ་ཞེ་ན།སྨྲས་པ།དེ་ནི་རྣམ་པ་གཉིས་སུ་བལྟ་བར་བྱ་སྟེ།དེ་སད་པ་ལ་མངོན་པར་ཞེན་པའམ།དེ་ལ་མངོན་པར་ཞེན་པ་མེད་པ་དང༌།དེ་བག་ལ་ཉལ་བ་ལ་མངོན་པར་ཞེན་པའམ།དེ་ལ་མངོན་པར་ཞེན་པ་མེད་པའོ།།དེ་ལ་ཐ་སྙད་ཀྱི་aབརྡ་ལས་བྱུང་བའི་མིང་ལ་ཆོས་ཀྱི་ངོ་བོ་ཉིད་ཡོངས་སུ་རྟོག་པར་བྱེད་པ་ཡིན
312. །དེ་སད་པ་ཡིན་པར་རིག་པར་བྱའོ།།དེ་ལ་མིང་ཙམ་ལ་མཁས་པ་འདི་ནི་མིང་ཙམ་ཡིན་གྱི།འདི་ནི་ཆོས་ཀྱི་ངོ་བོ་ཉིད་དུ་
313. མ་ཡིན་ནོ་སྙམ་པ་ནི་དེ་ལ་མངོན་པར་ཞེན་པ་མེད་པར་
314. ཡིན་པར་རིག་པར་བྱའོ།།aབག་ཆགས་བག་ལ་ཉལ་
315. དེ་མ་སྤངས་པའི་ཕྱིར་ཇི་སྲིད་དུ་བག་ཆགས་གནས་ངན་ལེན་དེ་སྤོངས་པར་
316. མི་བྱེད་པ་དེ་སྲིད་དུ་ནི་དེ་བག་ལ་ཉལ་
317. བ་མངོན་པར་ཞེན་པ་ཡིན་ནོ།།སྤངས་པ་ནི་དེ་ལ་མངོན་པར་ཞེན་པ་མེད་པ་ཡིན་པར་རིག་པར་བྱའོ།།གཞན་གྱི་དབང་གི་ངོ་བོ་ཉིད་ལ་མངོན་aཔར་ཞེན་པ་དང༌།དེ་ལ་མངོན་པར་ཞེན་པ་མེད་པའི་མཚན་ཉིད་ཇི་ལྟ་བུར་བལྟ་བར་བྱ་ཞེ་ན།སྨྲས་པ།ཀུན་བརྟགས་པའི་ངོ་བོ་ཉིད་སད་པས།དེའི་རང་བཞིན་དང་དེའི་ངོ་བོ་ཉིད་དུ་
318. ཡོངས་སུ་རྟོག་པར་བྱེད་པ་ནི་དང་པོའི་དེ་ལ་མངོན་པར་ཞེན་པ་ཡིན་ནོ།།མཚན་མ་ཙམ་སྟེ་aདེའི་རང་བཞིན་དང་དེའི་ངོ་བོ་ཉིད་མ་ཡིན་པར་ཡོངས་སུ་རྟོག་པར་བྱེད་པ་
319. ནི་དེ་ལ་མངོན་པར་ཞེན་པ་མེད་པ་ཡིན་ནོ།།མཚན་མའི་འཆིང་བ་མ་སྤངས་པ་མཚན་མ་ལ་དམིགས་པ་ནི་གཉིས་པའི་དེ་ལ་མངོན་པར་ཞེན་པ་ཡིན་ནོ།།མཚན་མའི་འཆིང་བ་སྤངས་པ་མཚན་མ་མེད་པའི་aདབྱིངས་རབ་ཏུ་ཤེས་པ་མཚན་མར་མི་དམིགས་པ་དང༌།དེའི་འོག་ཏུ་ཇི་ལྟ་བ་བཞིན་དུ་དམིགས་པ་ནི་དེ་ལ་མངོན་པར་ཞེན་པ་མེད་པ་ཡིན་པར་རིག་པར་བྱའོ།།ཡོངས་སུ་གྲུབ་པའི་ངོ་བོ་ཉིད་ལ་མངོན་པར་ཞེན་པ་དང༌།དེ་ལ་མངོན་པར་ཞེན་པ་མེད་པའི་མཚན་ཉིད་ཇི་ལྟ་བུར་བལྟ་aབར་བྱ་ཞེ་ན།སྨྲས་པ།ཡོངས་སུ་གྲུབ་པའི་ངོ་བོ་ཉིད་ལ་ནི་
320. མངོན་པར་ཞེན་པ་མེད་པ་ཁོ་ན་ཡིན་ཏེ།དབྱིངས་དེ་ནི་མངོན་པར་ཞེན་པའི་གཞིའི་
321. གནས་སུ་གྱུར་པ་མ་ཡིན་པའི་ཕྱིར་རོ།།དེ་མཐོང་བ་
322. དང༌།
323. རིག་པ་དང༌།མངོན་དུ་མ་བྱས་པ་ལ་མངོན་དུ་བྱས་པར་མངོན་པའི་ང་རྒྱལ་aདང་མངོན་པར་ཞེན་པ་གང་ཡིན་པ་
324. དེ་ནི་ཀུན་བརྟགས་པའི་ངོ་བོ་ཉིད་དང༌།གཞན་གྱི་དབང་གི་ངོ་བོ་ཉིད་ལ་མངོན་པར་ཞེན་པ་ཁོ་ན་ཡིན་པར་བལྟ་བར་བྱའོ།།ཀུན་བརྟགས་པའི་ངོ་བོ་ཉིད་ཇི་ལྟར་ཡོངས་སུ་ཤེས་པར་བྱ་ཞེ་ན།སྨྲས་པ།ཀུན་བརྟགས་པའི་ངོ་བོ་ཉིད་ནི་aམིང་ཙམ་དུ་ཡོངས་སུ་ཤེས་པར་བྱ་སྟེ།ཀུན་བརྟགས་པ་ཙམ་དང༌།མཚན་ཉིད་མེད་པ་དང༌།ངོ་བོ་ཉིད་མེད་པ་དང༌།མ་སྐྱེས་པ་དང༌།མ་འགགས་པ་དང༌།ཀུན་ནས་ཉོན་མོངས་པ་ཅན་མ་ཡིན་པ་དང༌།རྣམ་པར་བྱང་བ་མ་ཡིན་པ་དང༌།གཟོད་མ་ནས་ཞི་བ་དང༌།aརང་བཞིན་གྱིས་ཡོངས་སུ་མྱ་ངན་ལས་འདས་པ་དང༌།འདས་པ་མ་ཡིན་པ་དང༌།མ་འོངས་པ་མ་ཡིན་པ་དང༌།ད་ལྟར་བྱུང་བ་མ་ཡིན་པ་དང༌།ལྡན་པ་མ་ཡིན་པ་དང༌།མི་ལྡན་པ་མ་ཡིན་པ་དང༌།མ་བཅིངས་པ་དང༌།མ་གྲོལ་བ་དང༌།བདེ་བ་མ་ཡིན་པ་དང༌།སྡུག་aབསྔལ་བ་
325. མ་ཡིན་པ་དང༌།སྡུག་བསྔལ་ཡང་མ་ཡིན།བདེ་བ་ཡང་མ་ཡིན་པ་མ་ཡིན་པ་དང༌།ཐམས་ཅད་དུ་ནམ་མཁའ་ལྟར་རོ་གཅིག་པ་དང༌།དེ་ལྟ་བུ་ལ་སོགས་པའི་རྣམ་པ་དག་གིས་ཡོངས་སུ་ཤེས་པར་བྱའོ།།གཞན་གྱི་དབང་གི་ངོ་བོ་ཉིད་ཇི་ལྟར་ཡོངས་སུ་ཤེས་པར་བྱ་aཞེ་ན།སྨྲས་པ།བརྗོད་པར་བྱ་བ་འདུས་བྱས་ཀྱི་དངོས་པོ་ཐམས་ཅད་བསྡུས་པ་ལས་ཡོངས་སུ་ཤེས་པར་བྱ་སྟེ།བརྗོད་པར་བྱ་བའི་དངོས་པོ་ཐམས་ཅད་གང་ཞེ་ན།འདི་ལྟ་སྟེ།ཕུང་པོའི་དངོས་པོ་དང༌།ཁམས་ཀྱི་དངོས་པོ་དང༌།སྐྱེ་མཆེད་ཀྱི་དངོས་པོ་དང༌།རྟེན་ཅིང་aའབྲེལ་བར་འབྱུང་བའི་དངོས་པོ་དང༌།གནས་དང་གནས་མ་ཡིན་པའི་དངོས་པོ་དང༌།དབང་པོའི་དངོས་པོ་དང༌།ལས་ཀྱི་དངོས་པོ་དང༌།ཉོན་མོངས་པའི་དངོས་པོ་དང༌།ཉེ་བའི་ཉོན་མོངས་པའི་དངོས་པོ་དང༌།སྐྱེ་བའི་དངོས་པོ་དང༌།ངན་འགྲོའི་དངོས་པོ་དང༌།བདེ་འགྲོའི་aདངོས་པོ་དང༌།སྐྱེ་གནས་ཀྱི་དངོས་པོ་དང༌།རིགས་ཀྱི་དངོས་པོ་དང༌།སེམས་ཅན་དམྱལ་བའི་དངོས་པོ་དང༌།དུད་འགྲོའི་དངོས་པོ་དང༌།ཡི་དགས་ཀྱི་དངོས་པོ་དང༌།གླིང་གི་དངོས་པོ་དང༌།རྒྱལ་ཆེན་བཞིའི་རིས་ཀྱི་དངོས་པོ་དང༌།གཞན་འཕྲུལ་དབང་བྱེད་ཀྱི་བར་གྱི་དངོས་པོ་aདང་།ཚངས་རིས་ཀྱི་དངོས་པོ་དང༌།འོག་མིན་གྱི་བར་གྱི་དངོས་པོ་དང༌།ནམ་མཁའ་མཐའ་ཡས་སྐྱེ་མཆེད་ཀྱི་དངོས་པོ་དང༌།འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་བར་གྱི་དངོས་པོ་དང༌།དད་པས་རྗེས་སུ་འབྲང་བའི་དངོས་པོ་དང༌།ཆོས་ཀྱིས་
326. རྗེས་aསུ་འབྲང་བའི་དངོས་པོ་དང༌།ངེས་པར་འབྱེད་པའི་ཆ་དང་
327. མཐུན་པའི་དགེ་བའི་རྩ་བའི་དངོས་པོ་དང༌།མཐོང་བའི་ལམ་གྱི་དངོས་པོ་དང༌།བསྒོམ་པའི་ལམ་གྱི་དངོས་པོ་དང༌།རྒྱུད་དུ་ཞུགས་པའི་འབྲས་བུའི་དངོས་པོ་དང༌།དགྲ་བཅོམ་པ་ཉིད་ཀྱི་བར་གྱི་དངོས་པོ་དང༌།རང་བྱང་aཆུབ་ཀྱི་དངོས་པོ་དང༌།ཡང་དག་པར་རྫོགས་པའི་བྱང་ཆུབ་ཀྱི་དངོས་པོ་དང༌།འདུ་ཤེས་དང་ཚོར་བ་འགོག་པའི་དངོས་པོ་དང༌།ཕ་རོལ་ཏུ་ཕྱིན་པའི་དངོས་པོ་དང༌།དྲན་པ་ཉེ་བར་གཞག་པའི་དངོས་པོ་དང༌།ལམ་གྱི་ཡན་ལག་གི་བར་གྱི་དངོས་པོ་དང༌།བསམ་གཏན་དང༌།aཚད་མེད་པ་དང༌།གཟུགས་མེད་པའི་སྙོམས་པར་འཇུག་པའི་དངོས་པོ་དང༌།འདུ་ཤེས་བསྒོམ་པའི་དངོས་པོ་དང༌།རྗེས་སུ་དྲན་པ་བསྒོམ་པའི་དངོས་པོ་དང༌།རྣམ་པར་ཐར་པ་དང༌།ཟིལ་གྱིས་གནོན་པའི་སྐྱེ་མཆེད་དང༌།ཟད་པར་གྱི་སྐྱེ་མཆེད་བསྒོམ་པའི་དངོས་པོ་དང༌།aསྟོབས་དང༌།མི་འཇིགས་
328. པ་དང༌།སྨོན་ནས་
329. ཤེས་པ་དང༌།བསྲུངས་པ་
330. མེད་པ་དང༌།དྲན་པ་ཉེ་བར་གཞག་པ་དང༌།ཐུགས་རྗེ་ཆེན་པོ་དང༌།བག་ཆགས་ཡང་དག་པར་བཅོམ་པ་དང༌།མཚན་དང༌།དཔེ་བྱད་དང༌།རྣམ་པ་ཐམས་ཅད་དང༌།མཆོག་མཁྱེན་པ་དང༌།aསངས་རྒྱས་ཀྱི་ཆོས་མ་འདྲེས་པ་ཐམས་ཅད་ཀྱི་དངོས་པོ་སྟེ།དེ་དག་ཀྱང་སྒྱུ་མ་དང༌།རྨི་ལམ་དང༌།མིག་ཡོར་དང༌།བྲག་ཅ་དང༌།ཆུ་ཟླ་དང༌།གཟུགས་བརྙན་དང༌།སྤྲུལ་པ་ལྟ་བུར་ཤེས་པར་བྱའོ།།དབུ་བ་རྡོས་པ་ལྟ་བུ་དང༌།ཆུའི་ཆུ་བུར་ལྟ་བུ་དང༌།སྨིག་རྒྱུ་ལྟ་བུ་aདང་།ཆུ་ཤིང་གི་སྡོང་པོ་ལྟ་བུ་དང༌།སྨྱོན་པ་ལྟ་བུ་དང༌།མྱོས་པ་ལྟ་བུ་དང༌།གཤེད་མ་ལྟ་བུ་དང༌།གཅིན་ལྡུད་
331. པའི་དགྲ་བོ་ལྟ་བུ་དང༌།གཞན་གྱི་བུ་ལྟ་བུ་དང༌།སྤྲུལ་གྱི་པྲོག་མ་ལྟ་བུ་དང༌།སྟོང་པ་དང༌།སྨོན་པ་མེད་པ་དང༌།དབེན་པ་དང༌།གཟུང་བ་མེད་པ་དང༌།aགསོག་དང༌།གསོབ་དང༌།སྙིང་པོ་མེད་པ་དང༌།དེ་ལྟ་བུ་ལ་སོགས་པའི་རྣམ་གྲངས་དག་གིས་ཡོངས་སུ་ཤེས་པར་བྱའོ།།ཡོངས་སུ་གྲུབ་པའི་ངོ་བོ་ཉིད་ཇི་ལྟར་ཡོངས་སུ་ཤེས་པར་བྱ་ཞེ་ན།སྨྲས་པ།སྔར་བསྟན་པའི་རྣམ་གྲངས་འདི་ལྟ་སྟེ།དེ་བཞིན་ཉིད་དང༌།ཡང་aདག་པའི་མཐའ་དང༌།ཆོས་ཀྱི་དབྱིངས་ཤེས་པར་བྱ་བ་ལ་སོགས་པ་དང༌།གཞན་ཡང་འདི་ལྟ་སྟེ།གཟུགས་མེད་པ་དང༌།བསྟན་དུ་མེད་པ་དང༌།གནས་མེད་པ་དང༌།གཞི་མེད་པ་དང༌།སྣང་བ་མེད་པ་དང༌།རྣམ་པར་རིག་པ་མེད་པ་དང༌།རྟེན་མེད་པ་དང༌།བརྗོད་aདུ་མེད་པ་དང༌།སྤྲོས་པ་མེད་པ་དང༌།བླང་བ་མེད་པ་དང༌།དོར་བ་མེད་པ་དང༌།དེ་ལྟ་བུ་ལ་སོགས་པའི་རྣམ་གྲངས་དག་གིས་ཡོངས་སུ་ཤེས་པར་བྱའོ།།ངོ་བོ་ཉིད་གསུམ་པོ་དེ་དག་ལས་དུ་ཞིག་བདག་ཉིད་ཀུན་ནས་ཉོན་མོངས་པ་ཅན་མ་ཡིན་ལ།གཞན་ཀུན་ནས་ཉོན་མོངས་aཔར་བྱེད་པ་དག་ཡིན་ཞེ་ན།སྨྲས་པ།གཅིག་གོ།།དུ་ཞིག་བདག་ཉིད་ཀུན་ནས་ཉོན་མོངས་པ་ཅན་ཁོ་ན་ཡིན་ཞེ་ན།སྨྲས་པ།གཅིག་གོ།།དུ་ཞིག་བདག་ཉིད་རྣམ་པར་དག་པ་ཡིན་ལ།རྣམ་པར་བྱང་བའི་ཕྱིར་འཇུག་པ་དག་
332. ཡིན་ཞེ་ན།སྨྲས་པ།གཅིག་གོ།།ཀུན་aནས་ཉོན་མོངས་པ་ཅན་ཇི་ལྟ་བ་བཞིན་དུ་སྡུག་བསྔལ་བ་ཡང་དེ་བཞིན་དུ་རིག་པར་བྱའོ།།ཀུན་བརྟགས་པའི་ངོ་བོ་ཉིད་ཇི་འདྲ་བ་ཡིན་ཞེ་ན།སྨྲས་པ།ནམ་མཁའ་དང་འདྲའོ།།གཞན་གྱི་དབང་གི་ངོ་བོ་ཉིད་ཇི་འདྲ་བ་ཡིན་ཞེ་ན།སྨྲས་པ།གཤེད་མ་དང༌།ཕྱིར་རྒོལ་བ་aདང་འདྲའོ།།ཡོངས་སུ་གྲུབ་པའི་ངོ་བོ་ཉིད་ཇི་འདྲ་བ་ཡིན་ཞེ་ན།སྨྲས་པ།མི་ཟད་པའི་གཏེར་ཆེན་པོ་དང་འདྲའོ།།ཀུན་བརྟགས་པའི་ངོ་བོ་ཉིད་ཇི་ལ་བརྟེན་ནས་ཡོངས་སུ་བརྟགས་
333. པར་བྱ་བ་ཡིན་ཞེ་ན།སྨྲས་པ།
334. གཞན་གྱི་དབང་གི་ངོ་བོ་ཉིད་ལ་བརྟེན་ནས་སོ།།གཞན་aགྱི་དབང་གི་ངོ་བོ་ཉིད་ཇི་ལ་བརྟེན་ནས་གཞན་གྱི་དབང་ཡིན་ཞེ་ན།སྨྲས་པ།རྒྱུ་དང་རྐྱེན་ལ་བརྟེན་ནས་སོ།།ཡོངས་སུ་གྲུབ་པའི་ངོ་བོ་ཉིད་ཇི་ལ་བརྟེན་ནས་ཡོངས་སུ་གྲུབ་པ་ཡིན་ཞེ་ན།སྨྲས་པ།ཉོན་མོངས་པ་དང་སྡུག་བསྔལ་ཐམས་ཅད་ཀྱི་ཀུན་ནས་ཉོན་མོངས་པ་མེད་aཔ་ཉིད་དང༌།རྟག་པ་ཉིད་ལ་བརྟེན་ནས་སོ།།དེ་ཁོ་ནའི་དོན་འཛིན་པའི་ཤེས་རབ་ནི་རྣམ་པར་མི་རྟོག་པ་ཡིན་ནོ་ཞེས་གང་གསུངས་པ་དེ་ཇི་ལྟར་རྣམ་པར་མི་རྟོག་པ་ཡིན་པར་རིག་པར་བྱ།ཅི་ཡིད་ལ་མི་བྱེད་པ་ལས་སམ།ཡང་དག་པར་འདས་པ་ལས་སམ།དངོས་aཔོ་མེད་པ་ལས་སམ།རང་བཞིན་ལས་སམ།དམིགས་པ་ལ་མངོན་པར་འདུ་བྱེད་པ་ལས་རྣམ་པར་མི་རྟོག་པ་ཡིན།གལ་ཏེ་ཡིད་ལ་མི་བྱེད་པ་ལས་ཡིན་ན་ནི་དེས་ན་ཚུལ་བཞིན་ཡིད་ལ་བྱེད་པ་དང་ལྡན་པ་ཞེས་བྱར་མི་རུང་སྟེ།གཉིད་ལོག་པ་དང༌།མྱོས་པ་དང༌།རབ་ཏུ་aམྱོས་པ་རྣམས་
335. ལ་ཡང་དེ་ཐལ་བར་འགྱུར་རོ།།གལ་ཏེ་ཡང་དག་པར་འདས་པ་ལས་ཡིན་ན་ནི་
336. དེས་ན་ཁམས་གསུམ་པའི་སེམས་དང༌།སེམས་ལས་བྱུང་བའི་ཆོས་རྣམས་ནི་
337. རྣམ་པར་རྟོག་པ་ཡིན་ནོ་ཞེས་གང་གསུངས་པའི་གཞུང་དང་ཇི་ལྟར་འགལ་བར་མི་འགྱུར།གལ་ཏེ་aདངོས་པོ་མེད་པ་ལས་ཡིན་ན་ནི་དེས་ན་ཤེས་རབ་སེམས་ལས་བྱུང་བའི་ཆོས་སུ་མི་འགྱུར་རོ།།གལ་ཏེ་རང་བཞིན་ལས་ཡིན་ན་ནི་དེས་ན་ཤེས་རབ་ངོ་བོ་ཉིད་དང༌།ཡང་དག་པར་རྙོག་
338. པ་མེད་པའི་མཚན་ཉིད་དུ་ཇི་ལྟར་མི་འགྱུར།གལ་ཏེ་དམིགས་པ་ལ་
339. མངོན་པར་འདུ་བྱེད་པ་ལ་ཡིན་ན་ནི་aནི་
340. དེས་ན་རྣམ་པར་མི་རྟོག་པའི་ཤེས་རབ་མངོན་པར་འདུ་བྱེད་པ་མེད་པ་ཉིད་ལ་ཇི་ལྟར་སྐུར་པ་བཏབ་པར་མི་འགྱུར།དེ་ལྟར་རྣམ་པ་དེ་དག་མི་རིགས་པ་ཡིན་ན
341. །ཇི་ལྟར་ཤེས་རབ་དེ་རྣམ་པར་མི་རྟོག་པ་ཡིན་པར་བལྟ་བར་བྱ་ཞེ་ན།སྨྲས་པ།དེ་ནི་དམིགས་པ་ལ་མངོན་པར་འདུ་aབྱེད་པ་མེད་པའི་ཕྱིར་ཏེ།དེའི་དམིགས་པ་ནི་དངོས་པོ་དང་དངོས་པོ་མེད་པ་དང་མི་མཐུན་པའི་ཆོས་དེ་བཞིན་ཉིད་ཡིན་
342. ལ།དེ་ཡང་རྣམ་པར་མི་རྟོག་པ་ཡིན་ནོ།།དེ་ནི་མངོན་པར་འདུ་བྱེད་པ་མེད་ཀྱང་སྔོན་གྱི་ཤུགས་ཀྱིས་གང་གི་ཚེ་དེ་བཞིན་ཉིད་ཀྱི་
343. ཏིང་ངེ་འཛིན་དང་ལྡན་པའི་aཤེས་རབ་སྐྱེ་བར་འགྱུར་བའི་ཚེ།དམིགས་པའི་མཚན་མ་དེས་མངོན་སུམ་དུ་འཛིན་པར་བྱེད་དེ།དེ་ནི་རྣམ་པར་མི་རྟོག་པ་ཞེས་བྱའོ།།དེ་ཁོ་ནའི་དོན་གྱི་ལེའུའི་རྣམ་པར་གཏན་ལ་དབབ་པ་རྫོགས་སོ།།།།བྱང་ཆུབ་སེམས་དཔའ་རྣམས་ཀྱི་མཐུ་བསམ་གྱིས་མི་ཁྱབ་aཔ་ནི་རྒྱུ་ལྔས་རིག་པར་བྱ་སྟེ།ལྔ་གང་ཞེ་ན།རྟོག་གེ་ཐམས་ཅད་ལས་ཡང་དག་པར་འདས་པ་ཉིད་ཀྱི་ཕྱིར་དང༌།འཇིག་རྟེན་ན་དཔེ་དམིགས་སུ་མེད་པ་ཉིད་ཀྱི་ཕྱིར་དང༌།མཐུ་དེ་སེམས་ཤིན་ཏུ་སྦྱང་བ་བྱས་པ་ཁོ་ན་དང་འབྲེལ་བ་ཉིད་ཀྱི་ཕྱིར་དང༌།མཉམ་པར་མ་བཞག་aཔའི་ས་པའི་སེམས་དང་གཅིག་ཏུ་ཆ་མི་མཐུན་པ་ཉིད་ཡིན་པའི་ཕྱིར་དང༌།དེ་མཉམ་པར་གཞག་པའི་ས་པའི་སེམས་དང་འབྲེལ་པ་ཉིད་ཡིན་པའི་ཕྱིར་རོ།།ཐེག་པ་ཆེན་པོ་ལ་བྱང་ཆུབ་སེམས་དཔའ་རྣམས་ཀྱི་ཆོས་སྤྱོད་པ་བཅུ་པོ་འདི་དག་ནི་སེམས་ཅན་ཡོངས་སུ་སྨིན་པར་བྱེད་པར་aའགྱུར་བ་ཡིན་ཏེ།བཅུ་གང་ཞེ་ན།འདི་ལྟ་སྟེ།ཐེག་པ་ཆེན་པོ་དང་ལྡན་པའི་མདོ་སྡེ་ལ་སོགས་པའི་ཆོས་བྱང་ཆུབ་སེམས་དཔའི་སྡེ་སྣོད་ཀྱིས་བསྡུས་པ་དག་ཡི་གེར་འདྲིར་བཅུག་སྟེ་འཛིན་པ་དང༌།དེ་བཞིན་དུ་མཆོད་པ་དང༌།གཞན་དག་ལ་སྦྱིན་པ་དང༌།སྟོན་པ་ན་གུས་aཔར་བྱས་ཏེ་ཉན་པ་དང༌།བདག་ཉིད་ཀློག་པ་དང༌།དེ་བཞིན་དུ་ཀུན་ཆུབ་པར་ལུང་ནོད་པ་དང༌།ལུང་ཕོག་པ་རྣམས་རྒྱ་ཆེར་དབྱངས་ཀྱིས་ཁ་ཏོན་བྱེད་པ་དང༌།གཞན་དག་ལ་རྒྱ་ཆེར་ཡང་དག་པར་སྟོན་པ་དང༌།གཅིག་པུ་དབེན་པར་སོང་སྟེ་སེམས་པ་དང༌།འཇལ་བ་དང༌།aཉེ་བར་རྟོག་པར་བྱེད་པ་དང༌།བསྒོམ་པའི་རྣམ་པས་རྗེས་སུ་འཇུག་པར་བྱེད་པའོ།།ཆོས་སྤྱོད་པ་བཅུ་པོ་དེ་དག་ལས་དུ་ཞིག་བསོད་ནམས་རྒྱ་ཆེན་པོ་སྐྱེ་བའི་ལམ་ཡིན་ཞེ་ན།སྨྲས་པ།ཐམས་ཅད་དོ།།དུ་ཞིག་སྦྱོར་བའི་ལམ་ཡིན་ཞེ་ན།སྨྲས་པ།གཅིག་སྟེ་དགུ་པའོ།།དུ་aཞིག་སྒྲིབ་པའི་
344. རྣམ་པར་དག་པའི་ལམ་ཡིན་ཞེ་ན།སྨྲས་པ།གཅིག་སྟེ་བཅུ་པའོ།།དེ་ལྟ་བུ་དང་མཐུན་པའི་རྣམ་པར་གཏན་ལ་དབབ་པའི་གཞུང་ལྷག་མ་ནི་མི་སྣང་ངོ༌།།ཐོས་པ་ལས་བྱུང་བའི་སར་ཐེག་པ་ཆེན་པོ་བསྡུས་པའི་སྐབས་སུ་བྱང་ཆུབ་ནི་རྣམ་པ་ལྔ་པོ་ངོ་བོ་ཉིད་དང༌།མཐུ་དང༌།aཐབས་དང༌།འཇུག་པ་དང༌།ལྡོག་པ་ལས་རིག་པར་བྱའོ་ཞེས་ཇི་སྐད་བསྟན་པ་དེའི་རབ་ཏུ་དབྱེ་བ་གང་ཡིན།བྱང་ཆུབ་ཆེན་པོའི་ངོ་བོ་ཉིད་གང་ཞེ་ན།ཉན་ཐོས་དང༌།རང་སངས་རྒྱས་ལས་ཁྱད་པར་དུ་འཕགས་པའི་གནས་གྱུར་པ་གང་ཡིན་པའོ།།དེ་ཡང་རྣམ་པ་བཞིས་རིག་པར་བྱ་aསྟེ།འཇུག་པའི་གནས་དང༌།མི་འཇུག་པའི་གནས་དང༌།ཤེས་བྱ་ལེགས་པར་ཡོངས་སུ་བརྟགས་པའི་འབྲས་བུ་དང༌།ཆོས་ཀྱི་དབྱིངས་རྣམ་པར་དག་པའི་མཚན་ཉིད་ཀྱིས་སོ།།དེ་ལ་འཇུག་པའི་གནས་ནི་སངས་རྒྱས་ཀྱི་རྒྱུད་ལ་མངའ་བ་འཇིག་རྟེན་ལས་aའདས་པའི་ལམ་གྱི་འཇུག་པའི་གནས་ཡིན་པའི་ཕྱིར་ཏེ།དེ་དེ་ལྟ་མ་ཡིན་དུ་ཟིན་ཏེ་གནས་གྱུར་པ་དེ་ལ་མ་བརྟེན་པར་ལམ་སྐྱེ་བར་མི་འགྱུར་ཞིང་འཇུག་པར་མི་འགྱུར་རོ།།གལ་ཏེ་གནས་གྱུར་པ་མེད་ཀྱང༌།འཇུག་པར་གྱུར་
345. ན་ནི་དང་པོ་ཉིད་ནས་འཇུག་པར་འགྱུར་རོ།།དེ་ལ་མི་aའཇུག་པའི་གནས་ནི་བག་ཆགས་དང་བཅས་པའི་ཉོན་མོངས་པ་རྣམས་མི་འཇུག་པའི་གནས་ཡིན་པའི་ཕྱིར་ཏེ།དེ་དེ་ལྟ་མ་ཡིན་དུ་ཟིན་ཏེ་
346. གནས་གྱུར་བ་དེ་ལ་མ་བརྟེན་པར་རྐྱེན་ཚོགས་ཀྱང་བག་ཆགས་དང་བཅས་པའི་ཉོན་མོངས་པ་རྣམས་མི་འཇུག་པ་
347. དམིགས་པར་མི་འགྱུར་རོ།།aདེ་ལ་ཤེས་བྱ་ལེགས་པར་ཡོངས་སུ་བརྟགས་པའི་འབྲས་བུ་ནི་ཤེས་བྱའི་དེ་ཁོ་ན་ཤེས་བྱའི་དེ་བཞིན་ཉིད་ལེགས་པར་རྟོག་པའི་འབྲས་བུ་ནི་གནས་གྱུར་པ་དེ་ཡིན་པའི་ཕྱིར་ཏེ།དེ་དེ་ལྟ་མ་ཡིན་དུ་ཟིན་ན་སངས་རྒྱས་རྣམས་ཀྱི་ཆོས་ཀྱི་ངོ་བོ་ཉིད་ཀྱང་ཡོངས་སུ་ཤེས་པར་བྱ་བ་དང༌།སྤང་aབར་བྱ་བ་དང༌།
348. དགག་པར་བྱ་དགོས་པར་འགྱུར་རོ།།དེ་ལ་ཆོས་ཀྱི་དབྱིངས་རྣམ་པར་དག་པའི་མཚན་ཉིད་ནི་མཚན་མ་ཐམས་ཅད་ཟིལ་གྱིས་མནན་པའི་ཕྱིར་གནས་གྱུར་པ་དེ་ནི་ཆོས་ཀྱི་དབྱིངས་ཤིན་ཏུ་རྣམ་པར་དག་པས་རབ་ཏུ་ཕྱེ་བ་ཡིན་ནོ།།དེ་དེ་ལྟ་བུ་མ་ཡིན་དུ་ཟིན་ན་མི་རྟག་པ་aདང་བསམ་དུ་རུང་བར་འགྱུར་བ་ཞིག་ན།དེ་ནི་རྟག་པའི་མཚན་ཉིད་དང་བསམ་གྱིས་མི་ཁྱབ་པའི་མཚན་ཉིད་ཀྱིས་གཉིས་སུ་མེད་པར་བསྟན་པ་ཡིན་ནོ།།བསམ་གྱིས་མི་ཁྱབ་པ་དེ་ཡང་རྣམ་པ་ལྔས་རིག་པར་བྱ་སྟེ།ངོ་བོ་ཉིད་དང༌།ཡུལ་དང༌།གནས་པ་དང༌།གཅིག་པ་aཉིད་དང༌།ཐ་དད་པ་ཉིད་དང༌།བྱ་བ་བསྒྲུབ་པས་སོ།།དེ་ལ་ཇི་ལྟར་ངོ་བོ་ཉིད་ལས་བསམ་གྱིས་མི་ཁྱབ་པ་ཡིན་ཞེ་ན།གཟུགས་སམ།གཟུགས་ལས་གཞན་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་དང༌།ཚོར་བ་དང༌།འདུ་ཤེས་དང༌།འདུ་བྱེད་རྣམས་དང༌།རྣམ་པར་aཤེས་པའམ།རྣམ་པར་ཤེས་པ་ལས་གཞན་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་དང༌།སའི་ཁམས་སམ།སའི་ཁམས་ལས་གཞན་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་དང༌།ཆུའི་ཁམས་དང༌།མེའི་ཁམས་དང༌།རླུང་གི་ཁམས་སམ།རླུང་གི་ཁམས་aལས་གཞན་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་དང༌།མིག་གི་སྐྱེ་མཆེད་དམ།མིག་གི་སྐྱེ་མཆེད་ལས་གཞན་ཞེས་བྱ་བ་དེ་ལྟ་བུར་བསམ་གྱིས་མི་ཁྱབ་པ་དང༌།རྣ་བ་དང༌།སྣ་དང༌།ལྕེ་དང༌།ལུས་དང༌།ཡིད་ཀྱི་སྐྱེ་མཆེད་དམ།ཡིད་ཀྱི་སྐྱེ་མཆེད་ལས་གཞན་ཞེས་aབྱ་བ་དེ་ལྟར་བསམ་གྱིས་མི་ཁྱབ་པ་དང༌།དངོས་པོའམ།དངོས་པོ་མེད་པ་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་ཡིན་ནོ།།དེ་ལ་ཇི་ལྟར་ཡུལ་ལས་བསམ་གྱིས་མི་ཁྱབ་པ་ཡིན་ཞེ་ན།འདོད་པའི་ཁམས་སམ།འདོད་པའི་ཁམས་ལས་གཞན་ཞེས་བྱ་བ་དེ་ལྟར་aབསམ་གྱིས་མི་ཁྱབ་པ་དང༌།གཟུགས་ཀྱི་ཁམས་སམ།གཟུགས་ཀྱི་ཁམས་ལས་གཞན་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་དང༌།གཟུགས་མེད་པའི་ཁམས་སམ།གཟུགས་མེད་པའི་ཁམས་ལས་གཞན་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་དང༌།aམི་རྣམས་སམ།མི་རྣམས་ལས་གཞན་ནམ།ལྷ་རྣམས་སམ།ལྷ་རྣམས་ལས་གཞན་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་དང༌།ཤར་ཕྱོགས་སམ།ཤར་ཕྱོགས་ལས་གཞན་ནམ།ལྷོ་དང༌།ནུབ་དང་།བྱང་དང་།འོག་དང༌།སྟེང་དང༌།ཕྱོགས་མཚམས་aརྣམས་སམ།ཕྱོགས་མཚམས་རྣམས་
349. ལས་གཞན་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་ཡིན་ནོ།།དེ་ལ་ཇི་ལྟར་གནས་པ་ལས་བསམ་གྱིས་མི་ཁྱབ་པ་ཡིན་ཞེ་ན།།བདེ་བར་གནས་པ་འདི་དང་འདི་ལྟ་བུས་གནས་སོ་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་དང༌།ཞི་བར་aགནས་པ་འདི་དང་འདི་ལྟ་བུས་གནས་སོ་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་དང༌།སེམས་དང་བཅས་པའི་གནས་པ་འདི་དང༌།འདི་ལྟ་བུས་གནས་སོ་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་དང༌།སེམས་མེད་པའི་གནས་པ་འདི་དང་འདི་ལྟ་བུས་གནས་སོ་ཞེས་བྱ་བ་དེ་aལྟར་བསམ་གྱིས་མི་ཁྱབ་པ་དང༌།ལྷ་དང་ཚངས་པའི་གནས་པ་འདི་དང་འདི་ལྟ་བུས་གནས་སོ་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་དང༌།འཕགས་པའི་གནས་པ་འདི་དང་འདི་ལྟ་བུས་གནས་སོ་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་ཡིན་ནོ།།དེ་ལ་aཇི་ལྟར་གཅིག་པ་ཉིད་དང༌།ཐ་དད་པ་ཉིད་ལས་བསམ་གྱིས་མི་ཁྱབ་པ་ཡིན་ཞེ་ན།འདི་ལྟ་སྟེ།ཟག་པ་མེད་པའི་དབྱིངས་གཅིག་ལ་གནས་པའི་སངས་རྒྱས་རྣམས་ཅི་གཅིག་པ་ཉིད་ཡིན་ནམ།ཐ་དད་པ་ཉིད་ཡིན་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་ཡིན་ནོ།།དེ་ལ་aཇི་ལྟར་བྱ་བ་བསྒྲུབ་པ་ལས་བསམ་གྱིས་མི་ཁྱབ་པ་ཡིན་ཞེ་ན།དེ་བཞིན་གཤེགས་པ་ཁམས་མཉམ་པ་དང༌།ཡེ་ཤེས་དང༌།མགྱོགས་པ་དང༌།སྟོབས་དང༌།ཕ་རོལ་གནོན་པ་མཉམ་པ་ཟག་པ་མེད་པའི་དབྱིངས་ལ་གནས་པ་རྣམས་གནས་གྱུར་པ་དེ་ཉིད་ལ་བརྟེན་aནས་འདི་ལྟ་འདི་
350. ལྟར་སེམས་ཅན་གྱི་དོན་དང་སེམས་ཅན་གྱི་བྱ་བ་མཛད་དོ་ཞེས་བྱ་བ་དེ་ལྟར་བསམ་གྱིས་མི་ཁྱབ་པ་ཡིན་ནོ།།དེ་ཡང་རྒྱུ་གཉིས་ཀྱིས་
351. བསམ་གྱིས་མི་ཁྱབ་པ་ཉིད་དུ་བལྟ་བར་བྱ་བ་སྟེ།བརྗོད་དུ་མེད་པའི་དོན་གྱིས་ཚིག་གི་
352. སྤྱོད་ཡུལ་ལས་འདས་པས་དེའི་ཕྱིར་བསམ་aགྱིས་མི་ཁྱབ་པ་དང༌།འཇིག་རྟེན་ལས་འདས་པ་ཉིད་ཀྱིས་འཇིག་རྟེན་ན་དེའི་དཔེ་མེད་པས་དེའི་ཕྱིར་བསམ་གྱིས་མི་ཁྱབ་པ་ཡིན་ནོ།།མཐུ་གང་ཞེ་ན།མདོར་བསྡུ་ན་དབང་བཅུ་ལ་མཐུ་ཞེས་བྱ་སྟེ།ཚེ་ལ་དབང་བ་ལ་སོགས་པ་འདི་ལྟ་སྟེ།སའི་དངོས་གཞིར་བསྟན་པ་ཡིན་ནོ།།aཐབས་གང་ཞེ་ན།མདོར་བསྡུ་ན་སྤྲུལ་པ་རྣམ་པ་བཞི་ནི་ཐབས་ཞེས་བྱ་སྟེ།སེམས་ཅན་ཡོངས་སུ་མ་སྨིན་པ་རྣམས་ཡོངས་སུ་སྨིན་པར་བྱ་བའི་ཕྱིར།བྱང་ཆུབ་སེམས་དཔའི་སྤྱོད་པ་སྤྲུལ་པ་དང༌།སེམས་ཅན་ཡོངས་སུ་སྨིན་པ་རྣམས་རྣམ་པར་གྲོལ་བར་བྱ་བའི་ཕྱིར་སྟོང་aགསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་འཛམ་བུའི་གླིང་བྱེ་བ་ཕྲག་བརྒྱར་ཅིག་ཅར་དུ་དེ་བཞིན་གཤེགས་པའི་སྐུ་སྤྲུལ་པའི་ཐབས་ཡོངས་སུ་འཛིན་པ་དང༌།ཉན་ཐོས་ཀྱིས་འདུལ་བ་རྣམས་ལ་དེ་སྤྲུལ་པ་དང༌།རང་སངས་རྒྱས་ཀྱིས་འདུལ་བ་རྣམས་ལ་དེ་སྤྲུལ་པ་སྟེ།aསངས་རྒྱས་བཅོམ་ལྡན་འདས་རྣམས་ནི་ཕྱོགས་བཅུར་སྤྲུལ་པ་རྣམ་པ་བཞི་པོ་དེ་དག་ལ་ཐོགས་པ་མེད་པའི་མཐུ་དང་ལྡན་པ་ཡིན་པར་བལྟ་བར་བྱའོ།།དེ་ལ་འཇུག་པ་གང་ཞེ་ན།དེ་ཡང་རྣམ་པ་གཉིས་སུ་བལྟ་བར་བྱ་སྟེ།དེའི་མོད་ལ་འཇུག་པ་དང༌།དེ་གཏན་དུ་འཇུག་པའོ།།aདེ་ལ་དེའི་མོད་ལ་འཇུག་པ་ནི་ཇི་སྲིད་དུ་སེམས་ཅན་རྣམས་ཡོངས་སུ་མ་སྨིན་ཞིང་རྣམ་པར་མ་གྲོལ་བ་དེ་སྲིད་དུ་སངས་རྒྱས་རྣམས་ཀྱི་སྤྲུལ་པ་འཇུག་པའོ།།དེ་ལ་དེ་གཏན་དུ་འཇུག་པ་ནི་ཇི་ལྟར་སངས་རྒྱས་རྣམས་ཀྱི་ངོ་བོ་ཉིད་མི་ཟད་ཅིང་བསམ་གྱིས་མི་ཁྱབ་པ།འཇིག་རྟེན་ཇི་སྲིད་aཡོད་ཀྱི་བར་དུ་སེམས་ཅན་རྣམས་ཀྱི་བྱ་བ་བསྒྲུབ་པ་ལ་རྗེས་སུ་འཇུག་པའི་ཕྱིར་འཇུག་པར་མཛད་པའོ།།དེ་ལ་ལྡོག་པ་གང་ཞེ་ན།དེ་ཡང་རྣམ་པ་གཉིས་སུ་བལྟ་བར་བྱ་སྟེ།དེའི་མོད་ལ་ལྡོག་པ་དང༌།དེ་གཏན་ལྡོག་པའོ།།དེ་ལ་དེའི་མོད་ལ་ལྡོག་པ་ནི་སེམས་ཅན་རྣམས་aཡོངས་སུ་སྨིན་ཅིང་རྣམ་པར་གྲོལ་བར་གྱུར་པ་ནི་དེའི་མོད་ལ་སངས་རྒྱས་རྣམས་ཡོངས་སུ་མྱ་ངན་ལས་འདས་པས་ལྡོག་
353. པར་མཛད་དོ།།དེ་ལ་དེ་གཏན་ལྡོག་པ་ནི་བག་ཆགས་དང་བཅས་པའི་ཉོན་མོངས་པ་རྣམས་དང་སྡུག་བསྔལ་གནས་དང་བཅས་པ་གཏན་ཟད་པ་ལས་རིག་པར་བྱའོ།།aཇི་ལྟར་ན་བསྟོད་པ་བྱེད་པ་དེ་བཞིན་གཤེགས་པ་ལ་ཕན་འདོགས་པ་ཡིན་ཞེ་ན།ཇི་ལྟར་བསྟོད་ན་བདག་ཉིད་ལ་ཕན་པར་སྤྱོད་པས་
354. ཡིན་གྱི།བསྟོད་པ་དག་གིས་ནི་མ་ཡིན་ནོ།།གཞན་དུ་ན་དེ་བཞིན་གཤེགས་པ་ནི་བསྟོད་པ་དག་གིས་གཡོ་བར་
355. མཛད་དེ།འདི་ལྟར་དེ་aབཞིན་གཤེགས་པ་ནི་དགེ་བ་མི་སྤྱོམས་པ་དང༌།མཆོག་ཏུ་འདོད་ཆེན་ཆུང་བ་ཡིན་པའི་
356. ཕྱིར་རོ།།དེ་བཞིན་གཤེགས་པ་ལ་བསྟོད་པ་མངོན་པར་བརྗོད་པ་ལ་ངོ་མཚར་རྨད་དུ་བྱུང་བའི་ཆོས་ནི་གཉིས་པོ་འདི་དག་ཡིན་ཏེ།བསྟོད་པ་བྱེད་པ་བདག་ཉིད་ཁོ་ན་འབའ་ཞིག་ལ་ཕན་པར་ཀུན་aཏུ་སྤྱོད་པ་ན་བསོད་ནམས་དཔག་ཏུ་མེད་པ་སྐྱེ་བར་འགྱུར་བ་གང་ཡིན་པ་དང༌།དེ་བཞིན་གཤེགས་པ་བཞེད་པ་ཐམས་ཅད་དང་བྲལ་བ་ལ་ཕན་གདགས་པར་འགྱུར་བ་གང་ཡིན་པ་
357. སྟེ།ཇི་ལྟ་ཇི་ལྟར་དེ་བཞིན་གཤེགས་པ་ལ་བསྟོད་པ་བྱེད་པ་དེ་ལྟ་དེ་ལྟར་བདག་ཉིད་ལ་ཕན་པ་སྒྲུབ་
358. པར་བྱེད་པ་aཡིན་ལ།ཇི་ལྟ་ཇི་ལྟར་བདག་ཉིད་ལ་ཕན་པ་སྒྲུབ་པར་བྱེད་
359. པ་དེ་ལྟ་དེ་ལྟར་དེ་བཞིན་གཤེགས་པ་ལ་མཆོད་པས་ཕན་འདོགས་པར་བྱེད་པ་ཡིན་པས།དེའི་ཕྱིར་དངོས་པོ་གཉིས་དང་ལྡན་པའི་བསོད་ནམས་ཤིན་ཏུ་རྒྱ་ཆེ་ཞིང་མི་ཟད་པ་སྐྱེ་བར་འགྱུར་ཏེ།དེ་བཞིན་aགཤེགས་པ་བཞེད་པའི་དངོས་པོ་དང་ལྡན་པ་དང༌།མི་བཞེད་པའི་དངོས་པོ་དང་ལྡན་པའོ།།དེ་བཞིན་གཤེགས་པའི་ཡོན་ཏན་ནི་རྣམ་པ་དྲུག་གིས་བསྡུས་པར་རིག་པར་བྱ་སྟེ།མཐའ་དག་དང༌།དྲི་མ་མེད་པ་དག་དང༌།མི་གཡོ་བ་དང༌།མི་མཉམ་པ་དང༌།སེམས་ཅན་གྱི་aདོན་གྱི་ལས་ཅན་དང༌།མཐུས་སོ།།དེ་ལ་ཇི་ལྟར་མཐའ་དག་གིས་ཤེ་ན།འདི་ལ་དེ་བཞིན་གཤེགས་པ་ནི་ཁམས་གསུམ་ན་སྤྱོད་པ་འཇིག་རྟེན་པ་དང༌།འཇིག་རྟེན་ལས་
360. འདས་པའི་ཡོན་ཏན་ཐམས་ཅད་དང་ལྡན་པ་ཡིན་ཏེ།འཇིག་རྟེན་ལས་འདས་པའི་ཡོན་ཏན་དེ་དག་ཀྱང༌།aངག་གི་སྤྱོད་ཡུལ་ལས་ཡང་དག་པར་འདས་པ་ཡིན་པས།གང་གི་ཕྱིར་དེ་བཞིན་གཤེགས་པ་བསྟོད་པ་ཐམས་ཅད་ལས་ཡང་དག་པར་འདས་པ་དེའི་ཕྱིར་བསྟོད་པར་འོས་པ་ཁོ་ན་ཡིན་ནོ།།ཇི་ལྟར་དྲི་མ་མེད་པ་ཡིན་ཞེ་ན།ཡོན་ཏན་གྱི་དྲི་མ་ནི་བདུན་པོ་འདི་དག་ཡིན་ཏེ།འདོད་པ་aདང་།ལྟ་བ་དང༌།ཡིད་གཉིས་དང༌།ང་རྒྱལ་དང༌།རྒྱགས་པ་དང༌།བག་ལ་ཉལ་དང༌།སེར་སྣའོ།།དེ་བཞིན་གཤེགས་པ་ལ་ནི་དེ་དག་རྣམ་པ་ཐམས་ཅད་ཀྱི་ཐམས་ཅད་དུ་མི་མངའ་སྟེ།འདི་ལྟར་དེ་བཞིན་གཤེགས་པ་ནི་བདག་ལ་གཞན་དག་གིས་འདི་ནི་ཡོན་ཏན་དང༌།aལྡན་པ་ཡིན་ནོ་ཞེས་ཤེས་པར་གྱུར་ན་ཅི་མ་རུང་སྙམ་དུ་ཡོན་ཏན་དག་གིས་གཞན་ལས་ཤེས་ཀྱི་ཁེ་ཚོལ་བར་མི་མཛད་པ་དང༌།ཡོན་ཏན་དེ་དག་ལ་བལྟ་བས་མངོན་པར་ཞེན་པར་མི་མཛད་པ་དང༌།ཡོན་ཏན་དེ་དག་ལ་འདི་དག་ཡོན་ཏན་ཡིན་ནམ་སྐྱོན་ཡིན་སྙམ་དུ་ཡིད་གཉིས་མི་མངའ་བ་aདང་།ཡོན་ཏན་དེ་དག་གིས་བདག་ཉིད་གཞན་དག་དང་བསྐྲུན་ཅིང་ཡོངས་སུ་འཇལ་བར་མི་མཛད་པ་དང༌།བདག་ཉིད་ཀྱི་ཡོན་ཏན་རྗེས་སུ་
361. གཟིགས་པ་ན་རྒྱགས་པ་དང༌།རྒོད་པ་དང༌།དགའ་བ་སྐྱེ་བ་དང༌།ཡིད་བདེ་བ་སྐྱེ་བར་མི་འགྱུར་བ་དང༌།ཡོན་ཏན་དེ་དག་བག་ཆགས་aདང་བཅས་པའི་ཉོན་མོངས་པ་ཐམས་ཅད་ཡང་དག་པར་བཅོམ་པའི་ཕྱིར་ཉོན་མོངས་པའི་བག་ལ་ཉལ་དང་མི་ལྡན་པ་དང༌།ཡོན་ཏན་དེ་དག་ལ་གཞན་གྱིས་རྟོགས་པར་གྱུར་ན་མི་རུང་ངོ་སྙམ་དུ་སེམས་ཤིན་ཏུ་ཀུན་ཏུ་
362. འཛིན་པའི་སེམས་མི་མངའ་བའི་ཕྱིར་རོ།།ཇི་ལྟར་མི་གཡོ་བས་aཤེ་ན།དེ་བཞིན་གཤེགས་པའི་ཡོན་ཏན་མི་ཟད་པ་རྣམས་ནི་མུ་སྟེགས་ཅན་རྣམས་ཀྱིས་མི་བསྐྱོད་པའི་ཕྱིར་དང༌།བདུད་རྣམས་ཀྱིས་མི་བསྐྱོད་པའི་ཕྱིར་དང༌།ཆོམ་རྐུན་པ་དག་གིས་མི་འཕྲོགས་པའི་ཕྱིར་དང༌།ཉེ་དུ་རྣམས་ཀྱིས་མི་བསྐྱོད་པའི་ཕྱིར་དང༌།རྒྱལ་པོ་རྣམས་aཀྱིས་མི་བསྐྱོད་པའི་ཕྱིར་དང༌།འབྱུང་བ་ཆེན་པོས་དང༌།ཆུ་དང༌།མེ་དང༌།རླུང་གིས་མི་བསྐྱོད་པའི་ཕྱིར་དང༌།ཚེ་ཟད་པ་ལས་ཡོངས་སུ་ཉམས་པར་མི་འགྱུར་བའི་ཕྱིར་དེ་བཞིན་གཤེགས་པའི་ཡོན་ཏན་དེ་དག་མི་ཟད་པ་སྟེ།དེས་ན་དེ་དག་མི་གཡོ་བའོ།།ཇི་ལྟར་མི་མཉམ་པས་aཤེ་ན།མཐུ་རྒྱ་ཆེན་པོ་ཕུལ་དུ་ཕྱིན་པ་སྣ་ཚོགས་དག་གིས་སེམས་ཅན་དག་པ་དང་མ་དག་པ་རྣམས་དང་མི་མཉམ་པའི་ཕྱིར་ཏེ།དེས་ན་དེ་དག་མི་མཉམ་པ་ཡིན་ནོ།།ཇི་ལྟར་སེམས་ཅན་གྱི་དོན་གྱི་ལས་ཅན་གྱིས་ཤེ་ན།ཁ་ན་མ་ཐོ་བ་མེད་པའི་བདེ་བ་རྒྱ་ཆེན་པོ་བརྙེས་པ་སྤངས་aནས།གཞན་གྱི་དོན་ལ་སྦྱོར་བ་ཡང་དག་པར་སྟོན་པར་མཛད་པའི་ཕྱིར་ཏེ།དེས་ན་དེ་དག་སེམས་ཅན་གྱི་དོན་གྱི་ལས་ཅན་ཡིན་ནོ།།ཇི་ལྟར་མཐུས་ཤེ་ན།སེམས་ཅན་གྱི་དོན་བྱ་བའི་སྨོན་ལམ་ཡང་དག་པར་གྲུབ་པའི་ཕྱིར་དང༌།དེའི་ཐབས་ཤེས་པས་ཡོངས་སུ་བསྐོར་བའི་aཕྱིར་དང༌།དེ་དང་འབྲེལ་པ་ལ་ཡང་དག་པར་གཏོད་པའི་ཕྱིར་རོ།།དེ་བཞིན་གཤེགས་པ་རྣམས་
363. ནི་སྐྱབས་ཀྱི་འོས་ཡིན་ལ།ལྷ་རྣམས་སྐྱབས་ཀྱི་འོས་མ་ཡིན་པ་ནི་རྒྱུ་ལྔས་རིག་པར་བྱ་བ་
364. སྟེ།ལྔ་གང་ཞེ་ན།རྟགས་དང༌།ངོ་བོ་ཉིད་དང༌།ལས་དང༌།ཆོས་དང༌།རྒྱུ་དང་འབྲས་aབུས་སོ།།དེ་ལ་ཇི་ལྟར་རྟགས་ལས་ཤེ་ན།ལྷ་རྣམས་ནི་བལྟར་མི་སྣང་བའི་ཕྱིར་ཀུན་ཏུ་ཐ་སྙད་བྱར་མེད་པ་དང༌།དྲག་པོ་
365. ཆ་བྱད་ཅན་ཡིན་པའི་ཕྱིར་འཇིགས་པ་དང་བཅས་པ་དང༌།བག་མེད་པ་ལ་བརྟེན་པའི་ཕྱིར་སྲེད་པ་དང་བཅས་པ་དང༌།གཞན་གྱི་དོན་ལ་མི་བལྟ་བའི་ཕྱིར་aསྙིང་རྗེ་མེད་པ་དང༌།བྱས་པ་དང་མ་བྱས་པ་མི་ཤེས་པའི་ཕྱིར་དང༌
366. །དེ་ཁོ་ནའི་དོན་མ་རྟོགས་
367. པའི་ཕྱིར་རོ།།དེ་བཞིན་གཤེགས་པ་ཇི་ལྟར་རྟགས་
368. ལས་སྐྱབས་ཀྱི་འོས་ཡིན་པར་རིག་པར་བྱ་ཞེ་ན།བལྟར་
369. སྣང་བའི་ཕྱིར་ཀུན་ཏུ་ཐ་སྙད་བྱར་ཡོད་པ་དང༌།རབ་ཏུ་aཞི་བའི་ཆ་བྱད་མངའ་བའི་ཕྱིར་འཇིགས་པ་དང་བྲལ་བ་དང༌།བག་ཡོད་པའི་ཕྱིར་སྲེད་པ་མི་མངའ་བ་དང༌།གཞན་གྱི་དོན་ལ་གཟིགས་པའི་ཕྱིར་ཐུགས་རྗེ་དང་བཅས་པ་དང༌།བྱས་པ་དང་མ་བྱས་པ་མཁྱེན་པའི་ཕྱིར་དང་
370. དེ་ཁོ་ནའི་དོན་རྟོགས་པའི་ཕྱིར་རོ།།གཞན་ཡང་དེ་བཞིན་aགཤེགས་པ་ནི་རྟགས་ལྔས་སྐྱབས་ཀྱི་འོས་ཁོ་ན་ཡིན་པར་རིག་པར་བྱ་སྟེ།ལྔ་གང་ཞེ་ན།སེམས་ཅན་གྱི་དོན་གྱི་ཕྱིར་བྱང་ཆུབ་ཡང་དག་པར་བསྒྲུབས་པ་དང༌།རྗེས་སུ་ཆགས་པ་དང༌།ཁོང་ཁྲོ་བ་དང་བྲལ་ཞིང་བསྙེངས་པ་མི་མངའ་བའི་ཕྱིར་ཆོས་ཀྱི་ཚུལ་ཡང་དག་པར་རྗེས་སུ་aའཇུག་པར་མཛད་པ་དང༌།ཕན་འདོགས་པ་དང་གནོད་པ་བྱེད་པའི་སེམས་ཅན་རྣམས་ལ་མཉམ་པར་ཕན་པའི་ཐུགས་མངའ་བ་དང༌།ཕོ་བྲང་དང་བཙུན་མོ་དང་སྲས་དང་ཡོངས་སུ་གཟུང་
371. བ་ལ་ཆགས་པ་ཡོངས་སུ་བཏང་བས་དབང་པོ་ཞི་བ་དང༌།སེམས་ཅན་ཐམས་ཅད་ཀྱི་ཐེ་aཚོམ་ངེས་པར་འགྲེལ་པར་མཛད་པས་སོ།།ཇི་ལྟར་ངོ་བོ་ཉིད་ལས་ཤེ་ན།དེ་བཞིན་གཤེགས་པ་རྣམས་ནི་ཟག་པ་ཐམས་ཅད་དང་བྲལ་བའི་ཕྱིར་བདག་ཉིད་ཀྱང་དུལ་བ་ཡིན་ལ་འདུལ་བར་མཛད་པ་ཡིན་པར་ཡང་འོས་ཀྱི།ལྷ་རྣམས་ནི་ཟག་པ་དང་ལྡན་པ་ཡིན་པས་གདུལ་བར་aབྱ་བ་ཡིན་ཏེ་འདུལ་བར་བྱེད་པའི་འོས་མ་ཡིན་ནོ།།ཇི་ལྟར་ལས་ལས་ཤེ་ན།དེ་བཞིན་གཤེགས་པ་རྣམས་ནི་བསམ་གཏན་ཡངས་ཤིང་རྒྱ་ཆེ་བ་ལ་གནས་པར་མཛད་པའི་ཕྲིན་ལས་ཅན་དང༌།སེམས་ཅན་གྱི་དོན་མཛད་པའི་ཕྲིན་ལས་ཅན་ཡིན་གྱི་ལྷ་རྣམས་ནི་འདོད་པའི་ལོངས་aསྤྱོད་ལ་གནས་པར་བྱེད་པའི་ལས་ཅན་དང༌།སེམས་ཅན་རྣམས་ལ་རྣམ་པར་འཚེ་བའི་ལས་ཅན་ཡིན་པར་སྣང་ངོ༌།།ཇི་ལྟར་ཆོས་ལས་ཤེ་ན།འཇིག་རྟེན་དང་འཇིག་རྟེན་ལས་འདས་པའི་ཕུན་སུམ་ཚོགས་པ་ཐམས་ཅད་ནི་རང་གི་སྐྱེས་བུའི་བྱེད་པ་ལ་རག་ལས་པ་ཡིན་པའི་aཕྱིར་སྐྱེས་བུའི་བྱེད་པ་མེད་ན་ལྷ་རྣམས་ལ་གུས་པ་དམ་པོས་ཞེན་པ་རྣམས་ཀྱིས་ཀྱང་འཐོབ་པར་མི་འགྱུར་ལ།སྐྱེས་བུའི་བྱེད་པ་དང་ལྡན་པ་
372. དེ་ལ་གུས་པ་མེད་པ་རྣམས་ཀྱིས་ཀྱང་དེ་འཐོབ་པར་འགྱུར་བའི་ཕྱིར་རོ།།ཇི་ལྟར་རྒྱུ་དང་འབྲས་བུ་ལས་ཤེ་ན།འདི་ལ་
373. ལྷ་ཉིད་ནི་ལྷ་ཉིད་དུ་aའགྱུར་བའི་ལས་ཀྱིས་སམ།དེ་ཉིད་ལ་མཆོད་པས་སམ།རྒྱུ་མེད་པས་འཐོབ་པར་འགྱུར་གྲང་ན།གལ་ཏེ་ལྷ་ཉིད་དུ་འགྱུར་བའི་ལས་ཀྱིས་ཡིན་ན་ནི་དེས་ན་རང་གི་ལས་ཉིད་སྐྱབས་ཀྱི་འོས་ཡིན་གྱི།ལྷ་རྣམས་ནི་མ་ཡིན་ནོ།།གལ་ཏེ་རྒྱུ་མེད་པས་ཡིན་ན་ནི་དེས་ན་རྒྱུ་མེད་aཔ་ཉིད་སྐྱབས་ཀྱི་འོས་ཡིན་གྱི།ལྷ་རྣམས་ནི་མ་ཡིན་ནོ།།གལ་ཏེ་ལྷ་མཆོད་པས་ཡིན་ན་ནི་དེས་ན་ལྷ་ཉིད་ཀྱི་རྒྱུ་མཆོད་པ་ཉིད་དམ་ལྷ་ཉིད་དམ་
374. དེ་གཉི་ག་ཡིན་པར་འགྱུར་
375. གྲང་ན།གལ་ཏེ་མཆོད་པ་ཉིད་ཡིན་ན་ནི་དེས་ན་མཆོད་པ་གང་ཡང་རུང་བས་ལྷ་ཉིད་དུ་འགྱུར་བས་ལྷ་ཉིད་དོན་མེད་aཔར་འགྱུར་རོ།།གལ་ཏེ་ལྷ་ཉིད་ཀྱིས་ཡིན་ན་ནི་དེས་ན་ལྷ་མཆོད་པ་མེད་པར་ཡང་ལྷ་ཉིད་ཀྱིས་ལྷ་ཉིད་དུ་འགྱུར་བར་བྱེད་པའི་ཕྱིར།ལྷ་མཆོད་པ་དོན་མེད་པར་འགྱུར་རོ།།གལ་ཏེ་དེ་གཉི་གས་ཡིན་ན་ནི་དེས་ན་མཆོད་པས་ཕན་བཏགས་པའི་ལྷ་ཉིད་གང་སེམས་པར་བྱེད་པ་དེ་ནི་ཡང་aདག་པར་འགྲུབ་པར་འགྱུར་བའི་ཕྱིར།དེས་ན་ལྷ་
376. དེས་བསམ་པ་རྣམ་པ་བདུན་ཡང་དག་པར་འགྲུབ་པར་འཁྲུལ་པ་ཁོ་ནར་འགྱུར་བས་དེ་ཡང་
377. མི་འཐད་དེ།མཆོད་པའི་རྐྱེན་གྱིས་ཕན་བཏགས་པ་དང༌།མོས་པའི་རྐྱེན་གྱིས་ཕན་བཏགས་པ་དང༌།དེ་ལ་མ་
378. མོས་པ་རྣམས་མོས་aཔར་བྱེད་པ་དང༌།ཁྱད་པར་དུ་འཕགས་པའི་ལྷ་ཉིད་ཁས་བླངས་པ་དང༌།ལོངས་སྤྱོད་ཤིན་ཏུ་ཁྱད་པར་དུ་འཕགས་པ་ཡང་དག་པར་འགྲུབ་པ་དང༌།ལྷ་མ་ཡིན་པ་ལ་སོགས་པ་མི་མཐུན་པའི་ཕྱོགས་འཇིག་པ་དང༌།འཆི་འཕོ་ལ་བསམ་
379. པ་ཡང་དག་པར་འགྲུབ་པར་འཁྲུལ་aཔར་འགྱུར་རོ
380. །།རྣམ་པར་དག་པ་ནི་བཞི་སྟེ།མིང་རྣམ་པར་དག་པ་དང༌།ངག་རྣམ་པར་དག་པ་དང༌།ངོ་བོ་ཉིད་རྣམ་པར་དག་པ་དང༌།རྟགས་རྣམ་པར་དག་པའོ།།དེ་ལ་རྟགས་ནི་མཐུ་དང༌།ཐེ་ཚོམ་གཅོད་པ་དང༌།ལུང་སྟོན་པ་དང༌།གདུལ་དཀའ་བ་འདུལ་བ་དང༌།aལྷ་དང་མི་རྣམས་མངོན་པར་འདུ་བྱ་བ་དང༌།ངེས་པར་འབྱིན་པའི་གདམས་ངག་སྟོན་པ་དང༌།མུ་སྟེགས་ཅན་ཕམ་པར་བྱེད་པའོ།།ཇི་ལྟར་གཟུགས་ལ་སོགས་པ་མིང་ཅན་གྱི་དངོས་པོ་ལ།གཟུགས་ལ་སོགས་པར་
381. འདོགས་པ་བཏགས་པ་ལས་ཡོད་པ་aཡིན་གྱི།རྫས་ལས་མ་ཡིན་པར་ཁོང་དུ་ཆུད་པར་བྱ་ཞེ་ན།མངོན་པར་བརྗོད་པ་ལ་ཡོངས་སུ་གོམས་པའི་མིང་ལ་གནས་པའི་རྣམ་པར་ཤེས་པའི་དམིགས་པ་གཟུགས་ལ་སོགས་པའི་མིང་ཅན་གྱི་དངོས་པོ་གཟུགས་ལ་སོགས་པའི་བདག་ཉིད་གང་གིས་ཡོད་པ་དེ་ནི་བདག་ཉིད་དེས་aརྫས་དང་དོན་དམ་པ་གཉི་གར་ཡང་མེད་དོ།།དེ་ལྟ་བས་ན་གཟུགས་ལ་སོགས་པའི་མིང་ཅན་གྱི་ཆོས་དེ་དག་གི་ངོ་བོ་ཉིད་ཡོད་པ་མ་ཡིན་པ་ལས་དེས་ཀུན་བརྟགས་པ་གང་ཡིན་པ་དེ་ནི་བཏགས་པ་ལས་ཡོད་པ་ཡིན་པར་རིག་པར་བྱའོ།།མངོན་པར་བརྗོད་པ་ལ་ཡོངས་སུ་གོམས་པ་རྣམ་aཔར་བསྩལ་
382. བའི་མིང་ཅན་གྱི་རྣམ་པར་ཤེས་པའི་དམིགས་པ་གཟུགས་ལ་སོགས་པའི་མིང་ཅན་གྱི་དངོས་པོ་བརྗོད་དུ་མེད་པའི་བདག་ཉིད་གང་གིས་ཡོད་པ་དེ་ནི་རྫས་དང་དོན་དམ་པ་གཉི་གར་ཡང་དེ་བཞིན་དུ་ཡོད་པར་རིག་པར་བྱའོ།།དེ་ལ་དེ་རབ་ཏུ་གྲུབ་པར་བྱ་བའི་རིགས་པ་
383. བརྗོད་པ་aཔ་
384. ནི་འདི་ལྟ་སྟེ།བྱང་ཆུབ་སེམས་དཔའི་སར་བསྟན་པ་
385. དེ་བཞིན་དུ་རིག་པར་བྱའོ།།དེ་ལ་མངོན་པར་བརྗོད་པ་ལ་ཡོངས་སུ་གོམས་པའི་མིང་ལ་བརྟེན་པའི་རྣམ་པར་ཤེས་པའི་དམིགས་པ་ཀུན་བརྟགས་པའི་ངོ་བོ་ཉིད་གང་ཡིན་པ་དེ་ནི།ནང་ན་ཡང་མི་དམིགས།ཕྱི་རོལ་ན་ཡང་aམི་དམིགས
386. །གཉི་ག་མེད་པར་ཡང་མི་དམིགས་ཏེ།མ་སྐྱེས་པ་དང༌།མི་སྐྱེ་བ་དང༌།སྐྱེ་བར་མི་འགྱུར་བ་དང༌།མ་འགགས་པ།མི་འགག་པ།འགག་པར་མི་འགྱུར་བ།གཟོད་མ་ནས་ཞི་བ་རང་བཞིན་གྱིས་ཡོངས་སུ་མྱ་ངན་ལས་འདས་པ་ཞེས་བྱ་སྟེ།འདི་aལྟར་འདི་ནི་བཏགས་པའི་ཡོད་པ་ཡིན་གྱི།དོན་དམ་པར་
387. ཡོད་པ་མ་ཡིན་པའི་ཕྱིར་རོ།།བརྗོད་དུ་མེད་པའི་བདག་ཉིད་ཀྱི་ངོ་བོ་ཉིད་གང་ཡིན་པ་དེ་ནི་བྱིས་པས་བསྐྱེད་པའི་ལོག་པར་ཡོངས་སུ་རྟོགས་
388. པ་ལ་བརྟེན་ནས་ནི་སྐྱེས་པ་དང༌།སྐྱེ་བ་དང༌།སྐྱེ་བར་འགྱུར་བ་དང༌
389. །འགག་པ་aདང་།འགག་པར་འགྱུར་བ་ཡང་
390. ཡིན་ཏེ།དེ་མ་སྤངས་ཤིང་ཡོངས་སུ་མ་ཤེས་པས་ནི་ཀུན་ནས་ཉོན་མོངས་པ་རབ་ཏུ་ཕྱེ་བ་ཡིན་ལ།དེ་སྤངས་ཤིང་ཡོངས་སུ་ཤེས་པས་ནི་རྣམ་པར་བྱང་བ་རབ་ཏུ་ཕྱེ་བ་ཡིན་ནོ།།།།བམ་པོ་སུམ་ཅུ་དྲུག་པ།བྱང་ཆུབ་སེམས་དཔའི་aམང་དུ་ཐོས་པ་ཡང་དག་པར་འཛིན་པར་འགྱུར་བའི་ཆོས་ནི་བཞི་སྟེ།འདི་ལྟ་སྟེ།མང་དུ་ཐོས་པའི་གཞི་དང༌།མང་དུ་ཐོས་པ་ཡང་དག་པར་འགྲུབ་པ་དང༌།མང་དུ་ཐོས་པའི་འབྲས་བུ་དང༌།མང་དུ་ཐོས་པ་རྣམ་པར་དག་པའོ།།དེ་དག་ཀྱང་བྱང་ཆུབ་ཀྱི་སྨོན་ལམ་དང༌།སྐྱེས་བུ་aདམ་པ་ལ་བརྟེན་པ་དང༌།སོ་སོར་རྟོག་པའི་སྟོབས་དང༌།རབ་ཏུ་དབེན་པར་གནས་པ་དང་གོ་རིམས་བཞིན་ནོ།།བྱང་ཆུབ་སེམས་དཔའ་རྣམས་ཀྱི་བསམ་པའི་ཁམས་གང་ཞེ་ན།སྨྲས་པ།སངས་རྒྱས་ཀྱི་ཆོས་རྣམས་ལ་ཡོད་པ་ཉིད་དུ་ཡིད་ཆེས་པས་རབ་ཏུ་ཕྱེ་བ་གང་ཡིན་པའོ།།བྱང་ཆུབ་aསེམས་དཔའ་རྣམས་ཀྱི་ལྷག་པའི་བསམ་པའི་ཁམས་གང་ཞེ་ན།སྨྲས་པ།སངས་རྒྱས་ཀྱི་ཆོས་རྣམས་ལ་ཡོན་ཏན་དང་ལྡན་པ་ཉིད་དུ་ཡིད་ཆེས་པས་རབ་ཏུ་ཕྱེ་བ་གང་ཡིན་པའོ།།བྱང་ཆུབ་སེམས་དཔའ་རྣམས་ཀྱི་མོས་པའི་ཁམས་གང་ཞེ་ན།སྨྲས་པ།སངས་རྒྱས་ཀྱི་ཆོས་aརྣམས་ལ་ཐོབ་པར་ནུས་པར་ཡིད་ཆེས་པས་རབ་ཏུ་ཕྱེ་བ་གང་ཡིན་པའོ།།བྱང་ཆུབ་སེམས་དཔའ་རྣམས་ཀྱི་སྙིང་བརྩེ་བ་གང་ཞེ་ན།སྨྲས་པ།སྡུག་བསྔལ་བར་གནས་པའི་སེམས་ཅན་རྣམས་ལ་རྗེས་སུ་སྙིང་བརྩེ་བ་གང་ཡིན་པའོ།།བྱང་ཆུབ་སེམས་དཔའ་རྣམས་ཀྱི་སྙིང་རྗེ་གང་ཞེ་ན།aསྨྲས་པ།སྡུག་བསྔལ་གྱི་རྒྱུ་ལ་གནས་པའི་སེམས་ཅན་རྣམས་ལ་རྗེས་སུ་སྙིང་བརྩེ་བ་གང་ཡིན་པའོ།།བྱང་ཆུབ་སེམས་དཔའ་རྣམས་ཀྱི་ཤེས་རབ་གང་ཞེ་ན།སྨྲས་པ།ཤེས་བྱ་བ་ལ་ཇི་ལྟ་བ་བཞིན་དུ་ཡོད་པ་ཉིད་ཀྱིས་རྟོགས་པ་ཡང་
391. གང་ཡིན་པའོ།།བྱང་ཆུབ་སེམས་དཔའ་རྣམས་ཀྱི་aཡེ་ཤེས་གང་ཞེ་ན།སྨྲས་པ།ཤེས་བྱ་ལ་ཇི་སྙེད་ཡོད་པ་ཉིད་ཀྱིས་རྟོགས་པ་གང་ཡིན་པའོ།།
392. སེམས་པའི་
393. སྐྱོན་ནི་གསུམ་སྟེ།སེམས་པ་ལྷུར་ལེན་པ་དང༌།གནས་པ་
394. མ་ཡིན་པ་ལ་སེམས་པ་དང༌།ལོག་པར་སེམས་པའོ།།བྱང་ཆུབ་སེམས་དཔའ་ཇི་ལྟར་སྦྱིན་པ་སྦྱིན་
395. པ་དེ་ལ་aབརྟེན་ནས་སྦྱིན་པ་ཡོངས་སུ་དག་པ་རྣམ་པ་བདུན་དུ་རིག་པར་བྱ་སྟེ།སྦྱིན་པར་བྱ་བའི་དངོས་པོ་ཡོངས་སུ་དག་པ་དང༌།ཚུལ་ཁྲིམས་ཡོངས་སུ་དག་པ་དང༌།ལྟ་བ་ཡོངས་སུ་དག་པ་དང༌།སེམས་ཡོངས་སུ་དག་པ་དང༌།ངག་ཡོངས་སུ་དག་པ་aདང་།ཤེས་པ་ཡོངས་སུ་དག་པ་དང༌།དྲི་མ་ཡོངས་སུ་དག་པ་སྟེ།ཡོངས་སུ་དག་པ་དེ་དག་ཐམས་ཅད་ཀྱང་རྣམ་པ་བཅུ་བཅུར་རིག་པར་བྱའོ།།དེ་ལ་སྦྱིན་པར་བྱ་བའི་དངོས་པོ་ཡོངས་སུ་དག་པ་རྣམ་པ་བཅུ་ནི་འདི་ལྟ་སྟེ།མང་པོ་དང་སྣ་ཚོགས་པ་ཉིད་ཀྱིས་འདི་ལྟར་རྒྱ་ཆེན་པོ་aསྦྱིན་པར་བྱེད་པ་དང༌།མི་མང་མི་ཉུང་བ་ཉིད་ཀྱིས་མཚུངས་པར་སྦྱིན་པར་བྱེད་པ་དང༌།འདོད་པའི་དུས་ཉིད་ཀྱིས་དུས་སུ་སྦྱིན་པར་བྱེད་པ་དང༌།ཁ་དོག་ལ་སོགས་པ་ཕུན་སུམ་ཚོགས་པ་ཉིད་ཀྱིས་གྱ་ནོམ་པ་སྦྱིན་པར་བྱེད་པ་དང༌།མི་གཙང་བའི་དངོས་པོ་དང་མ་འདྲེས་
396. པ་ཉིད་ཀྱིས་aགཙང་བ་སྦྱིན་པར་བྱེད་པ་དང༌།ཁ་ན་མ་ཐོ་བ་མེད་པ་དང་ལྡན་པ་ཉིད་ཀྱིས་རུང་བ་སྦྱིན་པར་བྱེད་པ་དང༌།སློང་
397. མོ་པའི་བསམ་པ་ཉིད་ཀྱིས་ཅི་འདོད་པ་སྦྱིན་པར་བྱེད་པ་དང༌།འཕྲོད་པ་ཉིད་ཀྱིས་ཕན་པ་སྦྱིན་པར་བྱེད་པ་དང༌།སློང་མོ་
398. པ་ལ་ལྟོས་
399. པ་ཉིད་ཅིག་ཅར་རམ་རིམ་གྱིས་སྦྱིན་པར་aབྱེད་པ་དང༌།རྒྱུན་མི་འཆད་པ་ཉིད་ཀྱིས་རྟག་ཏུ་སྦྱིན་པར་བྱེད་པའོ།།དེ་ལ་ཚུལ་ཁྲིམས་རྣམ་པར་དག་པ་རྣམ་པ་
400. བཅུ་ནི་འདི་ལྟ་སྟེ།བསྒྲུབ་
401. པའི་བརྩོན་འགྲུས་ཀྱིས་ཐོབ་པའི་ལོངས་སྤྱོད་རྣམས་སྦྱིན་པར་བྱེད་པ་དང༌།རང་གི་ཞོ་ཤས་བསྒྲུབས་པ་དག་སྦྱིན་པར་བྱེད་པ་དང༌།རྟུལ་
402. ཞིང་aདྲི་མ་ཆགས་ཆགས་སུ་བསྒྲུབས་པ་དག་སྦྱིན་པར་བྱེད་པ་དང༌།ཆོས་རྣམས་ཀྱིས་ཆོས་བཞིན་དུ་ཐོབ་པ་དག་སྦྱིན་པར་བྱེད་པ་དང༌།སྡིག་པ་ལས་ལོག་པ་དག་སྦྱིན་པར་བྱེད་པ་དང༌།དབང་པོ་ཐུལ་བས་སྦྱིན་པར་བྱེད་པ་དང༌།གུས་པར་བྱས་ཏེ་སྦྱིན་པར་བྱེད་པ་དང༌།རབ་ཏུ་aབཏུད་དེ་སྦྱིན་པར་བྱེད་པ་དང༌།རང་གི་ལག་ནས་སྦྱིན་པར་བྱེད་པ་དང༌།དང་པོར་རང་རང་གི་
403. ཚལ་ཟའི་འཁོར་རྣམས་ལ་ལེགས་པར་རི་མོར་
404. བྱས་ལེགས་པར་མཆོད་པར་བྱས་ནས་དེའི་འོག་ཏུ་སློང་
405. མོ་པ་གཞན་དག་ལ་སྦྱིན་པར་བྱེད་པའོ།།དེ་ལ་ལྟ་བ་རྣམ་པར་དག་པ་རྣམ་པ་
406. བཅུ་ནི་འདི་aལྟ་སྟེ།།བདག་ནི་སྦྱིན་པར་བྱེད་པའོ་བདག་གི་སྦྱིན་པའོ་སྙམ་དུ་རློམ་སེམས་མེད་པར་སྦྱིན་པར་བྱེད་པ་དང༌།བདག་ཉིད་གཞན་དག་དང་མི་སྒྲུན་པར་སྦྱིན་པར་བྱེད་པ་དང༌།བདག་ཉིད་གཞན་དག་ལས་
407. ཆེ་བའམ།མཉམ་པའམ།ཆུང་ངོ་སྙམ་དུ་མི་སེམས་པར་སྦྱིན་པར་བྱེད་པ་དང༌།aགཞན་དག་ལ་ལན་དུ་ཕན་འདོགས་པ་ལ་མི་ལྟ་བར་སྦྱིན་པ་སྦྱིན་པར་བྱེད་པ་དང༌།ཕྱི་མ་ལ་སྲིད་པ་ཁྱད་པར་ཅན་
408. ལོངས་སྤྱོད་ཁྱད་པར་ཅན་ལ་མི་ལྟ་
409. བར་སྦྱིན་པ་སྦྱིན་པར་བྱེད་པ་དང༌།སྦྱིན་པའི་འབྲས་བུ་མེད་དོ་སྙམ་དུ་མི་ལྟ་བར་སྦྱིན་པ་སྦྱིན་པར་བྱེད་པ་དང༌།འབྲས་བུ་ཚུལ་དང་མི་aམཐུན་པ་དང་འབྲས་བུ་ཕྱིན་ཅི་ལོག་ཡིན་ནོ་སྙམ་དུ་མི་ལྟ་བར་སྦྱིན་པ་སྦྱིན་པར་བྱེད་པ་དང༌།འཚེ་བ་དང་བཅས་པ་ནི་
410. དགེ་བའོ་སྙམ་དུ་མི་ལྟ་བར་སྦྱིན་པ་སྦྱིན་པར་བྱེད་པ་དང༌།ངོ་མཚར་དང་བཀྲ་ཤིས་སུ་མི་ལྟ་བར་སྦྱིན་པ་སྦྱིན་པར་བྱེད་པ་དང༌།གྲགས་པ་དང་སྒྲ་དང་ཚིགས་སུ་བཅད་པ་ལ་མི་aལྟ་བར་སྦྱིན་པ་སྦྱིན་པར་བྱེད་པའོ།།དེ་ལ་སེམས་རྣམ་པར་དག་པ་རྣམ་པ་བཅུ་ནི་འདི་ལྟ་སྟེ།རང་བཞིན་གྱིས་སེམས་ཅན་ཐམས་ཅད་ལ་བྱམས་པའི་སེམས་ཀྱིས་སྦྱིན་པ་སྦྱིན་པར་བྱེད་པ་དང༌།འདི་ལྟ་སྟེ།སྦྱིན་པ་ལ་རིན་པོ་ཆེའི་སེམས་ཀྱིས་སྦྱིན་པ་སྦྱིན་པར་བྱེད་པ་དང༌།འདི་aལྟ་སྟེ།མཛའ་བཤེས་དང༌།དགྲ་བོ་དང༌།ཐ་མལ་བ་དག་ལ་སྙོམས་པའི་སེམས་ཀྱིས་སྦྱིན་པ་སྦྱིན་པར་བྱེད་པ་དང༌།འདི་ལྟ་སྟེ།སེར་སྣའི་དྲི་མ་དང༌།སོགས་
411. འཇོག་གི་དྲི་མ་གཞན་ལ་མི་གཏོང་བས་སེར་སྣའི་དྲི་མ་དང༌།བདག་ཉིད་ཡོངས་སུ་ལོངས་སྤྱོད་པར་མི་བྱེད་པ་ལས་སོགས་འཇོག་aགི་དྲི་མར་རིག་པར་བྱ་བའི་དྲི་མ་བསྩལ་
412. བའི་སེམས་ཀྱིས་སྦྱིན་པ་སྦྱིན་པར་བྱེད་པ་དང༌།འདི་ལྟ་སྟེ།མངོན་པར་དགའ་བ་རྣམ་པ་བདུན་པོ་སློང་
413. མོ་པ་མ་འོངས་པ་ནས་སེམས་
414. མངོན་པར་དགའ་བ་དང༌།སློང་མོ་
415. འོངས་པ་ན་མཐོང་མ་ཐག་ཏུ་སེམས་རབ་ཏུ་དགའ་བ་དང༌།སྦྱིན་པ་སྦྱིན་པར་aབྱེད་པ་ན་ཡིད་བདེ་བའི་སེམས་དང༌།མཉམ་པར་གཞག་པའི་སེམས་དང༌།ངོམས་མི་ཤེས་པའི་སེམས་དང༌།རྣམ་པར་འཚེ་བའི་བསམ་པ་མེད་པའི་སེམས་དང༌།བྱིན་ནས་འགྱོད་པ་མེད་པའི་སེམས་ཀྱིས།སེམས་མངོན་པར་དགའ་བས་སྦྱིན་པ་སྦྱིན་པར་བྱེད་པ་དང༌།སློང་
416. མོ་aབའི་དང་ན་དུས་ལ་བཟོད་པ་དང་སྐྱོ་བ་མེད་པའི་ཕྱིར་བཟོད་པའི་སེམས་ཀྱིས་སྦྱིན་པ་སྦྱིན་པར་བྱེད་པ་དང༌།རྣམ་པར་འཚེ་བ་རྣམས་ལ་བྱམས་པའི་སེམས་ཀྱིས་སྦྱིན་པ་སྦྱིན་པར་བྱེད་པ་དང༌།སྡུག་བསྔལ་བ་རྣམས་ལ་སྙིང་རྗེ་བའི་སེམས་ཀྱིས་སྦྱིན་པ་སྦྱིན་པར་བྱེད་པ་དང༌།ཡོན་aཏན་དང་ལྡན་པ་རྣམས་ལ་དགའ་བའི་སེམས་ཀྱིས་སྦྱིན་པ་སྦྱིན་པར་བྱེད་པ་དང༌།མཛའ་བཤེས་རྣམས་ལ་བཏང་སྙོམས་ཀྱི་སེམས་ཀྱིས་སྦྱིན་པ་སྦྱིན་པར་བྱེད་པའོ།།དེ་ལ་ངག་རྣམ་པར་དག་པ་རྣམ་པ་བཅུ་ནི་འདི་ལྟ་སྟེ།སྦྱིན་པའི་སྔ་རོལ་ནས་སྦྱིན་པའི་སྐབས་འབྱེད་པ་དང༌།འོངས་པ་aན་ཚུར་ཤོག་
417. ལེགས་པར་འོངས་སོ་ཞེས་སྨྲ་བ་དང༌།ཁྲོ་གཉེར་མེད་ཅིང་བཞིན་གྱི་མདོག་གསལ་ལ་འཛུམ་པ་སྔར་གཏོང་ཞིང་ཚིག་གི་ལམ་འཇམ་པོ་དག་གིས་གཏམ་འདྲེ་བར་བྱེད།ཕེབས་པར་སྨྲ་བར་བྱེད།ཀུན་དགའ་བར་བྱེད་པ་དང༌།སློང་
418. མོ་པ་རྣམས་ཀྱི་མཇུག་ཐོགས་སུ་སྦྱིན་པར་aབྱའོ་སྙམ་དུ་སེམས་ཤིང་སྦྱིན་པར་བྱ་བའི་དངོས་པོས་ཀུན་ཏུ་དགའ་བར་བྱེད་པ་དང༌།ད་ནི་ཁྱོད་ལ་སྦྱིན་པར་བྱེད་པ་ཡིན་ནོ་ཞེས་བྱ་བ་
419. ཚིག་ཀུན་ཏུ་རྗོད་
420. པར་བྱེད་པ་དང༌།དངན་དུས་བྱེད་པ་ན་ཁྲོ་བས་ཀུན་ནས་སློང་བའི་ཚིག་རྩུབ་པོ་རྗོད་
421. པར་མི་བྱེད་པ་དང༌།སློང་
422. མོ་པ་ལ་མངོན་སུམ་དང་ལྐོག་ནས་aམི་སྨོད་མི་སྒྲོགས་པ་དང༌།སྦྱིན་པར་བྱ་བའི་ཆོས་མི་འདོགས་
423. ན་ཡང་ལེགས་པར་ཤད་
424. ཀྱིས་སྦྱངས་ཏེ་གཏོང་བར་བྱེད་པ་དང༌།སློང་མོ་པ་ལ་མངོན་སུམ་དུ་སྨོད་པར་མི་བྱེད།ཁྱད་དུ་གསོད་པར་མི་བྱེད།བསྟིང་བར་མི་བྱེད།ཅོ་འདྲི་བར་མི་བྱེད་པ་དང༌།སྨ་འབེབས་པ་ཉེ་བར་སྒྲུབ་པར་aམི་བྱེད་པའོ།།དེ་ལ་ཤེས་པ་རྣམ་པར་དག་པ་རྣམ་པ་
425. བཅུ་ནི་འདི་ལྟ་སྟེ།སྦྱིན་པ་ལ་བརྟེན་པའི་ཤེས་པ་རྣམ་པར་དག་པ་དང༌།སློང་
426. མོ་པ་ལ་བརྟེན་པའི་ཤེས་པ་རྣམ་པར་དག་པ་དང༌།སྦྱིན་པར་བྱ་བའི་ཆོས་ལ་བརྟེན་པའི་ཤེས་པ་རྣམ་པར་དག་པ་དང༌
427. །སྦྱིན་པའི་སྦྱོར་བ་ལ་བརྟེན་aཔའི་ཤེས་པ་རྣམ་པར་དག་པ་དང༌།སྦྱིན་པས་སེམས་ཅན་ཡོངས་སུ་སྨིན་པར་བྱ་བ་ལ་བརྟེན་པའི་ཤེས་པ་རྣམ་པར་དག་པ་དང༌།ཐབས་ལ་མཁས་པ་ལ་བརྟེན་པའི་ཤེས་པ་རྣམ་པར་དག་པ་དང༌།འདོད་པ་རྣམས་ཀྱི་ཉེས་དམིགས་ལ་བརྟེན་པའི་ཤེས་པ་རྣམ་པར་དག་པ་དང༌།aདྲི་མ་བསལ་བ་ལ་བརྟེན་པའི་ཤེས་པ་རྣམ་པར་དག་པ་དང༌།སྡིག་པའི་གྲོགས་པོ་ཡོངས་སུ་སྤོང་བ་དང་དགེ་བའི་བཤེས་གཉེན་ཡོངས་སུ་གཟུང་
428. བ་ལ་བརྟེན་པའི་ཤེས་པ་རྣམ་པར་དག་པ་དང༌།ཕྱོགས་དྲུག་གིས་བཀབ་པ་ཉིད་ལ་བརྟེན་པའི་ཤེས་པ་རྣམ་པར་དག་པའོ།།དེ་ལ་ཤེས་པ་aརྣམ་པར་དག་པ་དང་པོས་ནི་སྦྱིན་པའི་རྣམ་གྲངས་ཀྱང་ཡང་དག་པ་ཇི་ལྟ་བ་བཞིན་
429. རབ་ཏུ་ཤེས་ལ།སྦྱིན་པའི་མཚན་ཉིད་དང༌།ངེས་པའི་ཚིག་དང༌།རབ་ཏུ་དབྱེ་བ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ།།དེ་ལ་གཉིས་པས་
430. ནི་སེམས་ཅན་དམན་པ་དང༌།གྱ་ནོམ་པ་དང༌།སྐྱོན་aདང་།ཡོན་ཏན་དང་ལྡན་པ་དང༌།གནོད་པ་བྱེད་པ་དང་ཕན་འདོགས་པ་ཐམས་ཅད་ལ་སྦྱིན་གནས་ཀྱི་བློ་ཉེ་བར་འཇོག་པར་བྱེད་པ་དང༌།སློང་
431. མོ་པའི་འདོད་པ་ཉིད་ཀྱང་ཟུར་ཙམ་གྱིས་ཤེས་པ་དང༌།སྦྱིན་པའི་སྔ་རོལ་ཉིད་ནས་སྦྱིན་པར་བྱ་བའི་
432. ཆོས་ཐམས་ཅད་སེམས་ཅན་ཐམས་ཅད་ལ་བསམ་པ་aཐག་པ་ནས་ལེགས་པར་གཏོང་བར་བྱེད་པ་དང༌།སློང་
433. མོ་པ་རང་གིས་ཐུག་ཐུབ་
434. དུ་བླངས་པ་ཐམས་ཅད་ལ་ཡང་རྗེས་སུ་གནང་བར་བྱེད་དོ།།དེ་ལ་གསུམ་པས་ནི་བཟོ་དང་ལས་ཀྱི་གནས་ཤེས་པ་གང་ཡིན་པ་དེ་དག་
435. ཐམས་ཅད་ལ་མཁས་པས་མྱུར་བ་མྱུར་བར་ལོངས་སྤྱོད་རྣམས་ཡང་དག་པར་aབསྒྲུབས་ནས་སྦྱིན་པ་
436. སྦྱིན་པར་བྱེད་པ་དང༌།དགེ་བའི་རྩ་བ་ཡོངས་སུ་གཟུང་བ་ལས་ཀྱང་འདི་ལྟ་སྟེ།ཚེ་སྔ་མའམ།ཚེ་
437. འདི་ལ་མྱོང་བར་འགྱུར་བའམ།རྫུ་འཕྲུལ་མངོན་པར་འགྲུབ་པར་འགྱུར་བའམ།ཆོས་ཡང་དག་པར་བླང་བ་ལས་ཀྱང་སྦྱིན་པ་སྦྱིན་པར་བྱེད་དོ།།གཞན་དག་གིས་བསྒྲུབས་aཔའི་ལོངས་སྤྱོད་རྣམས་ཀྱིས་ཀྱང་སྦྱིན་པ་སྦྱིན་པར་བྱེད་དེ
438. །འདི་ལྟ་སྟེ།གཞན་དག་དེ་ཡང་དག་པར་འཛིན་དུ་བཅུག་ནས་དེ་དག་ལ་བྱ་བའི་གྲོགས་སུ་འགྲོའོ།།དེ་ལ་བཞི་པས་ནི་ཅི་
439. ནས་ཀྱང་སློང་
440. མོ་པ་ལ་ཡང་ཀུན་ནས་ཉོན་མོངས་པར་མི་འགྱུར་བ་དང༌།བདག་ཉིད་ཀྱང་ཀུན་ནས་ཉོན་མོངས་aཔ་ཅན་མ་ཡིན་པའི་སེམས་ཀྱིས་སྦྱིན་པ་སྦྱིན་པར་བྱེད་པ་དང༌།རབ་ཏུ་ཕྱེ་ཞིང་དོན་དུ་
441. གཉེར་བ་རྣམས་དང༌།ཕོངས་པ་རྣམས་དང༌།སྟོན་པ་མེད་པ་རྣམས་དང༌།ཉེས་པར་སྤྱད་པ་སྤྱོད་པ་རྣམས་དང༌།ལེགས་པར་སྤྱད་པ་སྤྱོད་པ་རྣམས་དང༌།
442. རང་གི་ཚལ་ཟ་
443. རྣམས་ལ་འདི་ལྟ་སྟེ།དབུལ་པོའམ།aལོངས་སྤྱོད་འབྲིང་ངམ།ལོངས་སྤྱོད་ཆེ་བས་སྦྱིན་པར་བྱེད་པ་དང༌།ཆོ་ག་ཅི་རིགས་པས་སྦྱིན་པར་བྱེད་ཅིང༌།ཆོ་ག་མ་ཡིན་པས་མ་ཡིན་པ་དེ་ལྟར་སྦྱིན་པར་བྱ་བ་ཤེས་པར་བྱེད་དོ།།དེ་ལ་ལྔ་པས་ནི་སེམས་ཅན་ཡོངས་སུ་སྨིན་པར་བྱ་བའི་ཕྱིར་སྦྱིན་པ་ཤེས་པར་བྱས་aཤིང་སྦྱིན་པར་བྱེད་པ་དང༌།སྦྱིན་པ་སྦྱིན་པ་ན་སྐྱེ་བོ་ཕལ་པོ་ཆེ་དང་ལྷན་ཅིག་ཏུ་སྦྱིན་པ་སྦྱིན་པར་བྱེད་ཅིང་ཇི་ནས་ཀྱང་སྐྱེ་བོ་ཕལ་པོ་ཆེ་དག་བསོད་ནམས་ཆེན་པོ་བསྐྱེད་པར་འགྱུར་བ་དེ་ལྟར་བྱེད་པ་དང༌།དབུལ་པོ་སྦྱིན་པར་བྱེད་འདོད་པ་དག་ལ་ལོངས་སྤྱོད་ཀྱི་བགོ་བཤའ་བྱེད་པ་དང༌།དབུལ་པོ་མ་aཡིན་པ་སེར་སྣ་ཅན་རྣམས་དང༌།སེར་སྣ་མེད་པ་སྦྱིན་པ་
444. བྱེད་འདོད་པ་རྣམས་ལ་ནི་རང་གི་ལོངས་སྤྱོད་ཀྱི་བགོ་བཤའ་མི་བྱེད་པར་དེ་ལ་གྲོགས་བྱེད་དུ་འགྲོ་བ་དང༌།སངས་རྒྱས་དང༌།ཆོས་དང༌།དགེ་འདུན་གྱི་བྱ་བ་བྱེད་འདོད་པ་གཞན་དག་ལ་སྦྱིན་པར་བྱའི་
445. ཆོས་དག་བྱིན་ནས།ཇི་ནས་aཀྱང་སྒོ་གཉི་ག་ནས་བསོད་ནམས་སྐྱེ་བར་འགྱུར་བ་དེ་ལྟར་གཞན་དག་ཀྱང་བྱེད་དུ་འཇུག་པར་བྱེད་དོ།།དེ་ལ་དྲུག་པས་ནི་བཤད་པས་ཀྱང་སྦྱིན་པ་སྦྱིན་པར་བྱེད་ལ་མཐུས་ཀྱང་སྦྱིན་པ་སྦྱིན་པར་བྱེད།ལན་མནོད་པ་ལས་ཀྱང་སྦྱིན་པ་སྦྱིན་པར་བྱེད།སྐྱེ་བ་དང་མཐུས་ཀྱང་སྦྱིན་པ་སྦྱིན་aཔར་བྱེད་དོ།།དེ་ལ་བདུན་པས་ནི་འདོད་པ་རྣམས་ཀྱི་ཉེས་དམིགས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་ནས་སྦྱིན་པ་སྦྱིན་པར་བྱེད་དོ།།དེ་ལ་ཉེས་དམིགས་རྣམ་པ་གཉིས་ཀྱང་ཤེས་ཏེ།འདི་ལྟ་སྟེ།ཚེ་འདི་པ་དང༌།ཚེ་ཕྱི་མ་པ་སྟེ།འདི་ལྟ་སྟེ།སྡུག་བསྔལ་གྱི་ཕུང་པོའི་aམདོ་ལས་བྱུང་བ་བཞིན་ནོ།།རྣམ་པ་ལྔ་ཡང་ཤེས་ཏེ།འདི་ལྟ་སྟེ།ཉེས་དམིགས་ལྔ་པའི་མདོ་ལས་བྱུང་བ་བཞིན་ནོ།།རྣམ་པ་དྲུག་ཀྱང་ཤེས་ཏེ།འདི་ལྟ་སྟེ།འཇིགས་པ་ཞེས་བྱ་བ་དེ་ནི་འདོད་པ་རྣམས་ཀྱི་ཚིག་བླ་དགས་ཡིན་ནོ་ཞེས་བྱ་བ་ལ་སོགས་པ་བསྟན་པའི་མདོ་ལས་བྱུང་aབ་བཞིན་ནོ།།རྣམ་པ་བདུན་ཡང་ཤེས་ཏེ།འདི་ལྟ་སྟེ།འདོད་པ་རྣམས་ནི་མི་རྟག་པ་དང༌།གསོག་དང༌།གསོབ་བ་དང༌།བརྫུན་པ་དང༌།བསླུ་བའི་ཆོས་ཅན་དང༌།སྒྱུ་མ་ལྟ་བུ་དང༌།བྱིས་པ་འདྲིད་པའོ་ཞེས་གསུངས་པ་བཞིན་ནོ།།རྣམ་པ་བརྒྱད་ཀྱང་ཤེས་ཏེ།འདི་ལྟ་སྟེ།aརུས་པའི་ཀེང་རུས་ལྟ་བུའོ་ཞེས་བྱ་བ་ནས།རྒྱས་པར་ཤིང་ལྗོན་པའི་འབྲས་བུ་ལྟ་བུའོ་ཞེས་བྱ་བའི་བར་དུ་མདོ་ལས་ཇི་སྐད་གསུངས་པ་བཞིན་ནོ།།དེ་ལ་བརྒྱད་པས་ནི་ལས་ཀྱི་མཐའ་དྲི་མ་ཅན་རྣམ་པ་བཅུ་བཞི་དང་བྲལ་བ་ཡང་དག་པ་ཇི་ལྟ་བ་བཞིན་ཤེས་ནས་སྦྱིན་པ་སྦྱིན་པར་aབྱེད་དེ།དེ་དག་ཀྱང་འདི་ལྟ་སྟེ།གཙུག་ཕུད་ལེན་གྱི་མདོ་ལས་གསུངས་པ་བཞིན་ནོ།།དེ་ལ་དགུ་པས་ནི་སྡིག་པའི་གྲོགས་པོ་
446. བཞི་ཡོངས་སུ་སྤངས་ཤིང་དགེ་བའི་བཤེས་གཉེན་བཞི་ཡོངས་སུ་བཟུང་ནས་སྦྱིན་པ་སྦྱིན་པར་བྱེད་དེ།དེ་དག་ཀྱང་འདི་ལྟ་སྟེ།གཙུག་ཕུད་ལེན་aགྱི་མདོ་དེ་ཉིད་ལས་གསུངས་པ་བཞིན་ནོ།།དེ་ལ་ཤེས་པ་རྣམ་པར་དག་པ་བཅུ་པས་ནི་ཕྱོགས་དྲུག་གིས་བཀག་
447. ནས་སྦྱིན་པ་སྦྱིན་པར་བྱེད་དེ།དེ་དག་ཀྱང་འདི་ལྟ་སྟེ།གཙུག་ཕུད་ལེན་གྱི་མདོ་དེ་ཉིད་ལས་གསུངས་པ་བཞིན་ནོ།།དེ་ལ་དྲི་མ་རྣམ་པར་དག་པ་རྣམ་པ་བཅུ་ནི་འདི་ལྟ་སྟེ།aནང་ཡང་རུང༌།ཕྱི་རོལ་ཡང་རུང༌།རྒྱང་རིང་ཡང་རུང༌།ཐག་ཉེ་ཡང་རུང༌།ལུས་ངལ་ཡང་རུང༌།ལུས་ངལ་བ་མེད་ཀྱང་རུང༌།ལུས་ཉམ་ཆུང་ཡང་རུང༌།ལུས་ཉམ་ཆུང་བ་མ་ཡིན་པ་
448. ཡང་རུང་སྟེ།ལེ་ལོའི་དྲི་མ་དང་བྲལ་བའི་སྦྱིན་པ་སྦྱིན་པར་བྱེད་པ་དང༌།འདི་ལྟ་སྟེ།ལོངས་སྤྱོད་རྣམས་ལ་ཆགས་པའི་དྲི་མ་aདང་བྲལ་བའི་སྦྱིན་པ་སྦྱིན་པར་བྱེད་པ་དང༌།འདི་ལྟ་སྟེ།སློང་
449. མོ་པ་རྣམས་ལ་ཞེ་སྡང་གི་དྲི་མ་དང་བྲལ་བའི་སྦྱིན་པ་སྦྱིན་པར་བྱེད་པ་དང༌།འདི་ལྟ་སྟེ།རྒྱུ་དང་འབྲས་བུ་ལ་གཏི་མུག་གི་དྲི་མ་དང་བྲལ་བའི་སྦྱིན་པ་སྦྱིན་པར་བྱེད་པ་དང༌།འདི་ལྟ་སྟེ།གགས་བཞི་པོ་དེ་དག་གིས་གགས་aཀྱི་དྲི་མ་དང་བྲལ་བའི་སྦྱིན་པ་སྦྱིན་པར་བྱེད་པ་སྟེ།དེ་ལ་གགས་བཞིའི་དྲི་མ་ནི་འདི་དག་ཡིན་ཏེ།འདི་ལྟ་སྟེ།མ་གོམས་པ་དང༌།རྒུད་པ་དང༌།ཆགས་པ་དང༌།འབྲས་བུ་མ་མཐོང་བའོ།།འདི་ལྟ་སྟེ།དབུལ་པོས་རང་གི་ཚལ་ཟ་རྣམས་
450. དང༌།ལོངས་སྤྱོད་འབྲིང་པོས་དེ་དག་དང་aསྡུག་བསྔལ་བ་རྣམས་དང༌།ལོངས་སྤྱོད་ཆེན་པོས་དེ་དག་དང་དེ་ལས་གཞན་པའི་སློང་
451. མོ་པ་རྣམས་ལ་ཤིན་ཏུ་རྣམ་པར་ཕྱེ་ཞིང་མི་རིགས་པའི་དྲི་མ་དང་བྲལ་བའི་སྦྱིན་པ་སྦྱིན་པར་བྱེད་པ་དང༌།འདི་ལྟ་སྟེ།དངོས་པོ་ཡོངས་སུ་རྫོགས་པ་དང༌།བསམ་པ་ཡོངས་སུ་རྫོགས་པ་ལས་ཡོངས་སུ་
452. aརྫོགས་ཤིང་ཉུང་བའི་དྲི་མ་དང་བྲལ་བའི་སྦྱིན་པ་སྦྱིན་པར་བྱེད་དེ།དེ་ལ་དངོས་པོ་ཡོངས་སུ་རྫོགས་པ་ནི་རྣམ་པ་བདུན་ཏེ།ཡོ་བྱད་ཀྱི་དངོས་པོ་ཡང་སྦྱིན་པར་བྱེད་པ་དང༌།ཡུལ་གྱི་དངོས་པོ་དང༌།སེམས་ཅན་གྱི་དངོས་པོ་དང༌།རྒྱན་གྱི་
453. དངོས་པོ་དང༌།གནས་ཀྱི་དངོས་པོ་དང༌།དེའི་
454. གནས་aཔའི་དངོས་པོ་དང༌།ནང་གི་དངོས་པོ་ཡང་སྦྱིན་པ་སྦྱིན་པར་བྱེད་པའོ།།དེ་ལ་བསམ་པ་ཡོངས་སུ་རྫོགས་པ་ནི་ནང་གི་ལུས་དང་ལོངས་སྤྱོད་དག་ལ་རང་བཞིན་གྱིས་ཆགས་པ་མེད་པའི་བསམ་པ་ཉིད་ཐོབ་པ་གང་ཡིན་པའོ།།འདི་ལྟ་སྟེ།ཡོངས་སུ་དག་པ་རྣམ་པ་བཅུ་པོ་འདི་ལྟ་སྟེ།aཆགས་པ་མེད་པ་དང༌།ནག་ནོག་མེད་པ་ལ་སོགས་པ་སའི་དངོས་གཞིར་བསྟན་པ་དག་གིས་ཡོངས་སུ་དག་ཅིང༌།རྣམ་པར་མ་དག་པའི་དྲི་མ་དང་བྲལ་བའི་སྦྱིན་པ་སྦྱིན་པར་བྱེད་པ་དང༌།འདི་ལྟ་སྟེ།སྦྱིན་པར་བྱ་བའི་དངོས་པོ་ཡོངས་སུ་བརྟག་
455. པ་དང༌།བསམ་པ་ཡོངས་སུ་བརྟག་aཔ་དང༌།ཞིང་ཡོངས་སུ་བརྟགས་པ་
456. ཡོངས་སུ་བརྟགས་ཤིང་འཆལ་བའི་ཤེས་རབ་ཀྱི་དྲི་མ་དང་བྲལ་བའི་སྦྱིན་པ་སྦྱིན་པར་བྱེད་པ་སྟེ།དེ་ལ་སྦྱིན་པར་བྱ་བའི་དངོས་པོ་ཡོངས་སུ་བརྟག་པ་ནི་སྩོགས་
457. འཇོག་པས་ཡོངས་སུ་ལོངས་སྤྱོད་པ་ཆེས་ཁྱད་པར་དུ་འཕགས་པ་དང༌།ཡོངས་aསུ་ལོངས་སྤྱོད་པ་པས་སྦྱིན་པ་ཆེས་ཁྱད་པར་དུ་འཕགས་པ་གང་ཡིན་པའོ།།དེ་ཅིའི་ཕྱིར་ཞེ་ན།འདི་ལྟར་སྩོགས་
458. འཇོག་འབའ་ཞིག་ནི་བདག་ལ་ཡང་ཕན་པར་མི་འགྱུར།གཞན་ལ་
459. ཕན་པར་ཡང་མི་འགྱུར།ཚེ་འདི་ལ་
460. ཕན་པར་ཡང་མི་འགྱུར།ཚེ་ཕྱི་མ་ལ་ཕན་པར་ཡང་མི་aའགྱུར་བ་ཡིན་ལ།བྱང་ཆུབ་སེམས་དཔའི་ཡོངས་སུ་ལོངས་སྤྱོད་པ་ནི་བདག་ལ་ཕན་པ་དང༌།ཚེ་འདི་ལ་ཕན་པར་འགྱུར་བ་ཡིན་ཡང༌།གཞན་ལ་ཕན་པ་
461. ཡང་མ་ཡིན།ཚེ་ཕྱི་མ་ལ་ཡང་ཕན་པ་ཡང་མ་ཡིན་པ་དང༌།བྱང་ཆུབ་སེམས་དཔའ་དགའ་བ་དང༌།མཆོག་ཏུ་དགའ་aབ་རྒྱ་ཆེན་པོ་སྐྱེས་ཤིང་སྦྱིན་པར་བྱེད་པའི་སྦྱིན་པ་ནི་བདག་ལ་ཕན་པ་དང༌།གཞན་ལ་ཕན་པ་དང༌།ཚེ་འདི་ལ་ཕན་པ་དང༌།ཚེ་ཕྱི་མ་ལ་ཕན་པར་འགྱུར་བ་ཡིན་པའི་ཕྱིར་རོ།།དེ་ལ་བསམ་པ་ཡོངས་སུ་བརྟག་པ་ནི་རྣམ་པ་བཞིར་རིག་པར་བྱ་སྟེ།རྒྱུ་ལ་ཕྱིན་ཅི་མ་ལོག་པའི་བསམ་པ་aདང་།འབྲས་བུ་ལ་ཆགས་པ་མེད་པའི་བསམ་པ་དང༌།སེམས་ཅན་རྣམས་ལ་སྙིང་རྗེ་བའི་བསམ་པ་དང༌།ཐམས་ཅད་མཁྱེན་པའི་ཡེ་ཤེས་ཡོངས་སུ་རྫོགས་པར་བྱ་བའི་བསམ་པས་སྦྱིན་པ་སྦྱིན་པར་བྱེད་པའོ།།དེ་ལ་ཞིང་ཡོངས་སུ་བརྟག་པ་ནི་རྣམ་པ་ལྔས་རིག་པར་བྱ་སྟེ།གང་aལ་དོན་དུ་གཉེར་བ་ཉིད་དམིགས་པ་དང༌།གང་ལ་དོན་དུ་གཉེར་བ་ཡང་ཡིན་ལ་ཕོངས་པ་ཡང་ཡིན་པ་དང༌།ཕོངས་པ་ཡང་ཡིན་ལ་རྟོན་པ་མེད་པ་གང་ཡིན་པ་དང༌།རྟོན་པ་མེད་པ་ཡང་ཡིན་ལ་ཉེས་པར་སྤྱོད་པ་ལས་ལྡོག་པར་ནུས་པ་ཉིད་ཀྱང་དམིགས་པ་དེ་ནི་ཞིང་ཡིན་ནོ།།aདེ་དག་མེད་ན་ཡང་གང་ལ་ལེགས་པར་སྤྱོད་པ་དང༌།ཡོན་ཏན་ཁྱད་པར་དུ་འཕགས་པ་དམིགས་པ་དེ་ནི་ཞིང་ལྔ་པ་ཡིན་པར་རིག་པར་བྱའོ།།ཞིང་མ་ཡིན་པ་ནི་རྣམ་པ་བདུན་གྱིས་རིག་པར་བྱ་སྟེ།སློང་
462. མོ་པ་གཏུམ་པ་དང༌།ཕྱིར་རྒོལ་བ་ལ་སྐྱབས་སུ་སོང་བ་ཕྱིར་རྒོལ་བར་གྱུར་aནས་སློང་བར་བྱེད་པ་དང༌།དགེ་བའི་རྩ་བ་ཡང་དག་པར་འཛིན་དུ་གཞུག་
463. པ་ན་དབང་དུ་མི་འགྱུར་བ་དང༌།ཉོན་མོངས་པ་ཅན་གྱི་
464. སེམས་སམ་ཀུན་ནས་ཉོན་མོངས་པའི་བསམ་པས་སློང་བར་བྱེད་པ་དང༌།བདུད་དམ་བདུད་ཀྱིས་བརླམས་པར་གྱུར་ནས་ཐོ་འཚམས་
465. པའི་ཕྱིར་སློང་བར་aབྱེད་པ་དང༌།གནས་མ་ཡིན་པ་སློང་བར་བྱེད་དེ་ཕ་མའམ།གཞན་གང་ཡང་རུང་བ་སྦྱིན་པར་བྱ་བ་མ་ཡིན་པའི་དངོས་པོ་སློང་བར་བྱེད་པ་དང༌།དོན་དུ་གཉེར་བ་མ་ཡིན་པ་སྟེ།དེ་ལྟར་རྣམ་པ་དེ་དག་གིས་ནི་ཞིང་མ་ཡིན་པ་ཡོངས་སུ་བརྟག་པ་
466. ཡིན་པར་རིག་པར་བྱའོ།།ཐབས་མ་ཡིན་aཔའི་ཉེས་པ་དང་བྲལ་ཞིང་ཐབས་ཀྱི་ཡོན་ཏན་དང་ལྡན་པའི་སྦྱིན་པ་སྦྱིན་པར་བྱེད་དེ།དེ་ལ་ཐབས་ནི་འདི་ཡིན་ཏེ།འདི་ལྟ་སྟེ།སྦྱིན་པ་ལ་གོམས་པ་དང༌།ལུས་དང་སྲོག་ལ་མི་ལྟ་བ་དང༌།སེམས་ཅན་ལ་སྙིང་བརྩེ་བ་དང༌།དེ་ཁོ་ནའི་དོན་ཤེས་པ་དང༌།བླ་ན་མེད་པའི་བྱང་ཆུབ་ལ་aམོས་པ་དང༌།བཤད་པ་དང༌།ནན་གྱིས་གནོན་པ་དང༌།ཕན་བཏགས་པའི་ལན་
467. དུ་ཕན་འདོགས་པར་སྦྱོར་བ་དང༌།སྐྱེ་བ་དང་མཐུའོ།།འདུལ་བ་ནི་བསྡུ་ན་རྣམ་པ་གསུམ་དུ་རིག་པར་བྱ་སྟེ།རེ་ཞིག་བཅོམ་ལྡན་འདས་ཀྱིས་ཉན་ཐོས་རྣམས་ཀྱི་
468. འདུལ་བ་ལ།དང་པོར་སྡོམ་པའི་ཚུལ་aཁྲིམས་ཀྱི་
469. འདུལ་བ་ཇི་ལྟར་བསྡུས་པ་དེ་ནི་འདུལ་བ་བསྡུས་པ་ཡིན་པར་བལྟ་བར་བྱའོ།།དགེ་བའི་ཆོས་སྡུད་པའི་ཚུལ་ཁྲིམས་ཀྱི་འདུལ་བ་བསྡུས་པ་གང་ཞེ་ན།དགེ་བའི་ཆོས་སྡུད་པའི་ཚུལ་ཁྲིམས་ལ་བརྩོན་པའི་བྱང་ཆུབ་སེམས་དཔས་མདོར་བསྡུ་ན་སེམས་དྲུག་ལ་སོ་aསོར་བརྟག་པར་བྱ་སྟེ།དྲུག་གང་ཞེ་ན།ཁྱད་དུ་གསོད་པའི་སེམས་དང༌།ལེ་ལོ་དང་ལྡན་པའི་སེམས་དང༌།བསྒྲིབས་པའི་སེམས་དང༌།བརྩལ་བ་ལས་ཡོངས་སུ་སྐྱོ་བའི་སེམས་དང༌།གནོད་པ་དང་ལྡན་པའི་སེམས་དང༌།བར་ཆད་དང་ལྡན་པའི་སེམས་སོ།།དེ་ལ་བྱང་ཆུབ་aསེམས་དཔའི་དགེ་བའི་ཆོས་རྣམས་ལ་སྤོང་
470. བར་སེམས་པ་ཉིད་དང༌།མི་མོས་པའི་སེམས་ཉིད་དང༌།བརྙས་པའི་སེམས་ཉིད་གང་ཡིན་པ་
471. དེ་ནི་ཁྱད་དུ་གསོད་པའི་སེམས་ཞེས་བྱའོ།།ལེ་ལོ་དང་གླག་དལ་དང་བག་མེད་པས་ཀུན་ནས་དཀྲིས་པའི་སེམས་ནི་ལེ་ལོ་དང་ལྡན་པའི་སེམས་
472. aཞེས་བྱའོ།།འདོད་པ་ལ་འདུན་པ་ལ་སོགས་པ་ཉོན་མོངས་པ་དང་ཉེ་བའི་ཉོན་མོངས་པའི་སྒྲིབ་པ་གང་ཡང་རུང་བས་ཀུན་ནས་དཀྲིས་པའི་སེམས་ནི་བསྒྲིབས་པའི་སེམས་ཞེས་བྱའོ།།བརྩོན་འགྲུས་བརྩམས་ཤིང་གནས་པའི་ལུས་ཀྱི་
473. ངལ་བ་དང་སེམས་ཀྱིས་འཁྲུག་པས་ཟིལ་གྱིས་aགནོན་པའི་སེམས་ནི་བརྩལ་
474. བས་ཡོངས་སུ་ངལ་བའི་སེམས་ཞེས་བྱའོ།།གནོད་པ་གང་ཡང་རུང་བས་ཟིལ་གྱིས་ནོན་པའི་སེམས་སྦྱོར་བར་
475. བཟོད་པའི་མཐུ་མེད་པ་དེ་ནི་གནོད་པ་དང་ལྡན་པའི་སེམས་ཞེས་བྱའོ།།སྨྲ་བ་ལ་དགའ་བ་ལ་སོགས་པ་བར་ཆད་དང་ལྡན་པའི་སེམས་ནི་བར་ཆད་དང་aལྡན་པའི་སེམས་ཞེས་བྱའོ།།བྱང་ཆུབ་སེམས་དཔའ་སེམས་དྲུག་པོ་དེ་དག་ལ་འདི་ལྟར་སོ་སོར་བརྟག་པར་བྱ་སྟེ།ཅི་བདག་གི་སེམས་ལ་སེམས་དྲུག་པོ་དེ་དག་ལས་གང་ཡང་རུང་བ་རབ་ཏུ་སྤྱོད་པ་ཡོད་དམ།འོན་ཏེ་མེད་སྙམ་དུ་སོ་སོར་རྟོག་པར་བྱའོ།།དེ་ལ་བྱང་ཆུབ་སེམས་དཔའ་aསེམས་དང་པོ་གསུམ་པོ་
476. དག་ནི་སྐྱེས་སོ་ཅོག་གཅིག་ཏུ་དང་དུ་མི་བླང་བར་བྱ་སྟེ།གལ་ཏེ་དང་དུ་ལེན་པར་བྱེད་ཅིང་སྤོང་བར་མི་བྱེད་ན།ཐམས་ཅད་དུ་ཁ་ན་མ་ཐོ་བ་དང་བཅས་པར་འགྱུར་རོ།།བརྩལ་
477. བས་ཡོངས་སུ་སྐྱོ་བའི་སེམས་ནི་སྐྱེས་པ་ན།གལ་ཏེ་འདི་ལྟ་བུའི་སེམས་ཀྱིས་དགེ་aབའི་ཆོས་རྣམས་ལ་སྦྱོར་བ་གཏོང་བར་བྱེད་དེ།ཇི་ནས་ཀྱང་ལུས་དང་སེམས་ངལ་ཞིང་འཁྲུག་པར་བྱེད་པ་འདི་སོ་སོར་བསལ་ནས།ཡང་དགེ་བའི་ཆོས་རྣམས་ལ་སྦྱར་བར་བྱའོ་སྙམ་དུ་སེམས་ན་ནི་ཁ་ན་མ་ཐོ་བ་མེད་པར་འགྱུར་རོ།།གལ་ཏེ་བདག་ལ་དགེ་བ་ལ་སྦྱོར་བ་གང་གིས་བདག་ཚེ་aའདི་ལ་སྡུག་བསྔལ་བར་འགྱུར་བ་འདི་ལྟ་བུས་ཇི་ཞིག་བྱ་སྙམ་དུ་སེམས་ཤིང་ཐམས་ཅད་ཀྱི་ཐམས་ཅད་དུ་གཏན་སྤོང་བར་བྱེད་ན་ནི་དེ་ལ་ཁ་ན་མ་ཐོ་བ་དང་བཅས་པར་འགྱུར་རོ།།གནོད་པ་དང་ལྡན་པའི་སེམས་ནི་ཉེ་བར་གནས་པར་གྱུར་པ་ན།བྱང་ཆུབ་སེམས་དཔའི་དགེ་བའི་སྦྱོར་བ་ལ་འདོད་དགུར་aབྱར་མེད་པ་ཡིན་པས་དེ་དང་དུ་བླངས་ནས་ཡང་ཁ་ན་མ་ཐོ་བ་མེད་དོ།།བར་ཆད་དང་ལྡན་པའི་སེམས་ནི་ཉེ་བར་གནས་པར་གྱུར་པ་ན།གལ་ཏེ་འདོད་དགུར་བྱར་མེད་དམ་དོན་ཆེས་ཆེན་པོ་ཞིག་ཡང་དག་པར་རྗེས་སུ་མཐོང་ནས་དང་དུ་ལེན་པར་བྱེད་
478. ན་ནི་ཁ་ན་མ་ཐོ་བ་མེད་དོ།།གལ་ཏེ་དེ་ལ་aའདོད་དགུར་བྱར་ཡོད་དམ།དོན་མེད་པའམ།དོན་ཆེས་ཆུང་བ་ཞིག་ཡང་དག་པར་རྗེས་སུ་མཐོང་ནས་དང་དུ་ལེན་པར་བྱེད་ན་ནི་ཁ་ན་མ་ཐོ་བ་དང་བཅས་པར་འགྱུར་རོ།།སེམས་དྲུག་པོ་དེ་དག་ལས་སེམས་སྔ་མ་གསུམ་པོ་དག་གིས་བྱུང་བ་དང་དུ་བླངས་སོ་ཅོག་ནི་གཅིག་ཏུ་ཁ་ན་མ་ཐོ་བ་aདང་བཅས་པར་འགྱུར་རོ།།གནོད་པ་དང་ལྡན་པའི་སེམས་གཅིག་པུ་ནི་དང་དུ་བླངས་ཀྱང་གཅིག་ཏུ་
479. ཁ་ན་མ་ཐོ་བ་མེད་དོ།།སེམས་ལྷག་མ་གཉིས་ཀྱི་བྱུང་བ་དང་དུ་བླངས་སོ་ཅོག་ནི་རྣམ་
480. གྲངས་ཀྱི་ཁ་ན་མ་ཐོ་བ་དང་བཅས་པ་དང༌།ཁ་ན་མ་ཐོ་བ་མེད་པར་འགྱུར་རོ།།སེམས་ཅན་གྱི་aདོན་བྱ་བའི་ཚུལ་ཁྲིམས་ལ་བརྩོན་པའི་བྱང་ཆུབ་སེམས་དཔའ་
481. ནི་རྣམ་པར་རྟོག་
482. པའི་གནས་དྲུག་ལ་སོ་སོར་བརྟག་པར་བྱ་སྟེ།བདག་དང༌།གཞན་དང༌།ཟང་ཟིང་གིས་ཕོངས་པ་དང༌།ཟང་ཟིང་གིས་འབྱོར་པ་དང༌།ཆོས་ཀྱིས་ཕོངས་པ་དང༌།ཆོས་ཀྱིས་འབྱོར་པ་ནི་གནས་aདྲུག་པ་ཡིན་ནོ།།དེ་ལ་ཟང་ཟིང་གིས་ཕོངས་པ་ཞེས་བྱ་བ་ནི།ཆོས་གོས་དང་བསོད་སྙོམས་ལ་སོགས་པ་མ་རྙེད་པ་རྣམས་མི་རྙེད་པ་དང༌།རྙེད་ཅིང་འཇུག་པ་རྣམས་རྒྱུན་འཆད་པར་
483. འགྱུར་བའོ།།ཟང་ཟིང་གིས་
484. འབྱོར་པ་ནི་དེ་ལས་བཟློག་པ་ལས་རིག་པར་བྱའོ།།ཆོས་ཀྱིས་ཕོངས་aཔ་ཞེས་བྱ་བ་ནི་བསླབ་པ་ཉམས་པ་དང་དེ་བཞིན་གཤེགས་པས་གསུངས་པ་དོན་དམ་པའི་ཆོས་ཀྱི་ཚིག་སྔོན་མ་ཐོས་པ་
485. མཉན་དུ་མེད་པ་དང༌།སྔོན་མ་ཐོས་པ་ཇི་ལྟ་བ་བཞིན་དུ་སྔོན་མ་བསམས་པ་བསམ་དུ་མེད་པ་དང༌།ཐོས་པའི་བར་ཆད་དང༌།བསམ་པའི་བར་aཆད་དང༌།ཐོས་པ་དང་བསམས་
486. པ་བརྗོད་པ་དང༌།བསྒོམས་
487. པ་ལས་བྱུང་བའི་དགེ་བ་མ་ཐོབ་པ་མི་ཐོབ་པ་དང༌།ཐོབ་པ་ཡོངས་སུ་ཉམས་པར་འགྱུར་བའོ།།ཆོས་འབྱོར་པ་ནི་དེ་ལས་བཟློག་པ་ལས་རིག་པར་བྱའོ།།དེ་ལ་བྱང་ཆུབ་སེམས་དཔས་བདག་ཉིད་ཀྱིས་ཆོས་ཀྱིས་ཕོངས་aཔས་གཞན་དག་གི་ཟང་ཟིང་འབྱོར་པར་བྱ་བའི་ཕྱིར་སྦྱོར་བར་མི་བྱའོ།།ཟང་ཟིང་འབྱོར་པར་བྱ་བའི་ཕྱིར་ཇི་ལྟ་བ་བཞིན་དུ་ཆོས་འབྱོར་པར་བྱ་བའི་ཕྱིར་ཡང་དེ་བཞིན་ནོ།།དོན་གྱི་སྐབས་འདིར་ཆོས་ཀྱིས་ཕོངས་པ་ཞེས་བྱ་བ་ནི་བསླབ་པ་ཉམས་པས་བསྡུས་པ་དང༌།བསླབ་པ་ཉམས་aཔ་དང་རྗེས་སུ་མཐུན་པས་བསྡུས་པ་དང༌།ཐོབ་པའི་ཆོས་ཡོངས་སུ་ཉམས་པས་བསྡུས་པ་ཡིན་པར་རིག་པར་བྱའོ།།བདག་ཉིད་ཀྱི་ཟང་ཟིང་གིས་ཕོངས་པས་གཞན་དག་གི་ཟང་ཟིང་འབྱོར་པར་བྱ་བའི་ཕྱིར་ནི་བརྩོན་པར་བྱ་སྟེ།ཟང་ཟིང་འབྱོར་པ་དེ་ཡང་གལ་ཏེ་ཆོས་ཀྱིས་ཕོངས་པ་aསྐྱེད་
488. པར་མི་བྱེད་ནའོ།།གལ་ཏེ་ཆོས་ཀྱིས་ཕོངས་པ་སྐྱེད་
489. པར་བྱེད་ན་ནི་བརྩོན་
490. པར་མི་བྱའོ།།ཟང་ཟིང་འབྱོར་པར་བྱ་བའི་ཕྱིར་ཇི་ལྟ་བ་བཞིན་དུ་ཆོས་འབྱོར་པར་བྱ་བའི་ཕྱིར་ཡང་དེ་བཞིན་ནོ།།བདག་ཉིད་ཀྱི་ཟང་ཟིང་འབྱོར་པས་གཞན་དག་གི་ཟང་ཟིང་འབྱོར་པར་བྱ་བའི་ཕྱིར་ཡང་བརྩོན་aཔར་བྱའོ།།ཟང་ཟིང་འབྱོར་པར་བྱ་བའི་ཕྱིར་ཇི་ལྟ་བ་བཞིན་དུ།ཆོས་འབྱོར་པར་བྱ་བའི་ཕྱིར་ཡང་དེ་བཞིན་ནོ།།བདག་ཉིད་ཀྱི་ཆོས་འབྱོར་པས་གཞན་དག་གི་ཟང་ཟིང་འབྱོར་པར་བྱ་བའི་ཕྱིར་ཡང་བརྩོན་པར་བྱའོ།།ཟང་ཟིང་འབྱོར་པར་བྱ་བའི་ཕྱིར་ཇི་ལྟ་བ་བཞིན་དུ་ཆོས་འབྱོར་པར་བྱ་aབའི་ཕྱིར་ཡང་དེ་བཞིན་ནོ།།དེ་ལྟར་སྦྱོར་བར་མི་བྱེད་ན་ནི་ཁ་ན་མ་ཐོ་བ་དང་བཅས་པར་འགྱུར་ལ།སྦྱོར་བར་བྱེད་ན་ནི་ཁ་ན་མ་ཐོ་བ་མེད་པར་འགྱུར་རོ།།དེ་ལྟར་ན་དེ་ནི་རེ་ཞིག་བྱང་ཆུབ་སེམས་དཔའ་སྡོམ་པ་ཡང་དག་པར་བླངས་པའི་འདུལ་བ་བསྡུས་
491. པ་ཡིན་ནོ།།དེ་ལ་བྱང་ཆུབ་སེམས་aདཔའ་དུས་རྟག་ཏུ་ཡིད་ལ་བྱ་ཞིང་བསླབ་པར་བྱའོ།།བྱང་ཆུབ་སེམས་དཔའི་ཚུལ་ཁྲིམས་རྣམ་པ་གསུམ་པོ་གང་ཡིན་པ་དེ་ལས་གང་ཡང་རུང་བ་ཞིག་མ་ཚང་ན།བྱང་ཆུབ་སེམས་དཔའི་སྡོམ་པས་བསྡམས་པ་ཡིན་པར་བརྗོད་པར་བྱའམ།།བསྡམས་པ་མ་ཡིན་པར་བརྗོད་པར་བྱ་ཞེ་ན།aབསྡམས་པ་མ་ཡིན་པར་བརྗོད་པར་བྱའོ།།ཚུལ་ཁྲིམས་རྣམ་པ་གསུམ་པོ་དེ་དག་ལས་འདི་ལྟ་སྟེ།སྡོམ་པའི་ཚུལ་ཁྲིམས་འདི་ནི་སྡུད་
492. པར་བྱེད་པ་དང༌།འབྱོར་པར་བྱེད་པ་ཡིན་ཏེ།དེ་བསྡམས་ཤིང་བསྲུངས་ན་དེ་ལས་གཞན་པ་དག་ཀྱང་བསྡམས་ཤིང་བསྲུངས་པར་གྱུར་
493. ལ།དེ་མ་aབསྡམས་ཤིང་མ་བསྲུངས་ན་དེ་ལས་གཞན་བདག་ཀྱང་མ་བསྡམས་ཤིང་མ་བསྲུངས་པར་འགྱུར་བས།དེའི་ཕྱིར་བྱང་ཆུབ་སེམས་དཔའ་སྡོམ་པའི་ཚུལ་ཁྲིམས་ཉམས་ན་སྡོམ་པ་ཐམས་ཅད་ཉམས་པ་ཡིན་པར་བརྗོད་པར་བྱའོ།།གང་གཞན་ལ་
494. གྲགས་པར་བྱ་བའི་ཕྱིར་དང༌།གཞན་aགྱི་ངོ་བྱ་བའི་ཕྱིར་དང༌།
495. གཞན་གྱིས་ཡང་དག་པར་ལེན་དུ་བཅུག་པ་
496. ན།དེ་ལེན་པར་བྱེད་པར་ཟད་ཀྱི།རང་གི་དད་པས་བསམ་པ་ཐག་པ་ནས་རྗེས་སུ་བརྟགས་ཤིང༌།སེམས་ཅན་རྣམས་ལ་སྙིང་རྗེའི་
497. སེམས་ཉེ་བར་གཞག་སྟེ།དགེ་བ་འདོད་པས་ལེན་པར་མི་བྱེད་པ་དེ་ཡང་བསྡམས་aཔ་མ་ཡིན་པར་བརྗོད་པར་བྱ་སྟེ།དེ་ནི་དེས་དགེ་བ་ཡོངས་སུ་རྫོགས་པ་དང་སྦྱོར་བར་ཡང་མི་འགྱུར་ལ།དེའི་འབྲས་བུའི་ཕན་ཡོན་ཡང་འཐོབ་པར་མི་འགྱུར་རོ།།དེ་ལས་བཟློག་པས་ནི་སྡོམ་པས་བསྡམས་པ་དང༌།དགེ་བ་ཡོངས་སུ་རྫོགས་པ་དང་སྦྱོར་བར་འགྱུར་བ་དང༌།དེའི་འབྲས་བུ་ཕན་ཡོན་ཡང་འཐོབ་པར་འགྱུར་aབར་རིག་པར་བྱའོ།།སྡོམ་པ་དེ་མ་བཏང་ན་ནི་ཚེ་རབས་གཞན་དུ་ཡང་རྗེས་སུ་འཇུག་པར་རིག་པར་བྱའོ།།གལ་ཏེ་བཏང་ན་ནི་མ་ཡིན་ནོ།།དེ་གཏོང་བ་ནི་མདོར་བསྡུ་ན་རྒྱུ་བཞིས་འགྱུར་ཏེ།ཡང་དག་པར་ལེན་པའི་སེམས་ཀྱིས་མི་འདྲ་བར་ངེས་པའི་སེམས་སྐྱེད་
498. པར་བྱེད་པ་དང༌།aམི་བརྡ་ཕྲད་པའི་དྲུང་དུ་འབུལ་བ་དང་ལྡན་པའི་ཚིག་རྗོད་
499. པར་བྱེད་པ་དང༌།ཕམ་པའི་གནས་ལྟ་བུའི་ཆོས་བཞི་པོ་དེ་དག་ལས་ཐམས་ཅད་དམ།རེ་རེའི་ཉེས་པ་འབྱིན་པ་དང༌།ཕམ་པའི་གནས་ལྟ་བུའི་ཆོས་བཞི་པོ་
500. ཐམས་ཅད་དམ་རེ་རེ་ལ་ཀུན་ནས་དཀྲིས་པ་ཆེན་པོས་ཉེས་པ་འབྱིན་པར་aབྱེད་ན་བྱང་ཆུབ་སེམས་དཔའ་སྡོམ་པ་བཏང་བར་བརྗོད་པར་བྱའོ།།གལ་ཏེ་ཕྱིར་བླང་བའི་སེམས་ཡོངས་སུ་དག་པ་ཐོབ་པར་གྱུར་ན་ཡང་ཕྱིར་བླང་བར་ཡང་བྱའོ།།བྱང་ཆུབ་སེམས་དཔའ་རབ་ཏུ་བྱུང་བས་ཆོས་གོས་གསུམ་མ་གཏོགས་པ་ཡོ་བྱད་ལྷག་པ།སངས་aརྒྱས་ཀྱིས་
501. རྗེས་སུ་གནང་བ་ལུས་ཀྱི་ལོངས་སྤྱོད་དང་བདེ་བ་ལ་རེག་པར་གནས་པའི་རྗེས་སུ་མཐུན་པར་གྱུར་པ་
502. དག།གལ་ཏེ་སློང་
503. མོ་པ་འདོད་པ་རྣམས་ལ་སོ་སོར་
504. བརྟགས་ཏེ་སྦྱིན་པར་བྱེད་ན་ཁ་ན་མ་ཐོ་བ་མེད་དོ།།གལ་ཏེ་དགེ་བའི་ཕྱོགས་ལ་ལྟོས་པའི་ཕྱིར་ཡིན་གྱི།འདོད་པའི་ཁོངས་སུ་aགཏོགས་པ་མ་ཡིན་པས་སྦྱིན་པར་མི་བྱེད་ན་ཡང་ཁ་ན་མ་ཐོ་བ་མེད་པ་ཁོ་ན་ཡིན་ནོ།།གལ་ཏེ་ཆོས་ཀྱི་གླེགས་བམ་བྲིས་ཟིན་པ་སློང་
505. མོ་པ་བྱིས་པའི་ཤེས་རབ་ཅན་རྣམས་ལ་སྦྱིན་པར་བྱེད་ན་ཁ་ན་མ་ཐོ་བ་དང་བཅས་པར་འགྱུར་རོ།།དེ་དག་ལ་སྦྱིན་པའི་ཕྱིར་གཞན་དག་ལ་སློང་བར་བྱེད་ན་ཡང་aཁ་ན་མ་ཐོ་བ་དང་བཅས་པར་འགྱུར་རོ།།གལ་ཏེ་བདག་གིས་འདི་ཆོས་ཟབ་མོ་རྣམས་འཛིན་དུ་གཞུག་པ་དང་མོས་པར་བྱ་ནུས་སོ་སྙམ་པ་དེ་ལྟ་བུ་ཁོ་ནའི་
506. སེམས་ཀྱིས་སྦྱིན་པར་བྱེད་ན་ནི་ཁ་ན་མ་ཐོ་བ་མེད་དོ།།གལ་ཏེ་དམ་པའི་ཆོས་ལྟར་བཅོས་པའི་གླེགས་བམ་མམ་མུ་སྟེགས་ཅན་གྱི་བསྟན་aབཅོས་ཀྱི་གླེགས་བམ་ལ་དད་པའི་སེམས་ཅན་རྣམས་ལ་དེ་ཡི་གེར་འདྲིར་བཅུག་ནས་སམ།བྲིས་ཟིན་པ་ལག་ན་བདོག་པ་སྦྱིན་པར་བྱེད་དམ།གཞན་ལས་བསླངས་
507. ཏེ་སྦྱིན་པར་བྱེད་ན་ཁ་ན་མ་ཐོ་བ་དང་བཅས་པར་འགྱུར་རོ།།བྱང་ཆུབ་སེམས་དཔས་གླེགས་བམ་བྲིས་ཟིན་པ་ལག་ན་བདོག་པ་aདེ་ཡང་ཕྱིས་ཏེ།སངས་རྒྱས་ཀྱི་གསུང་རབ་ཡི་གེར་འདྲིར་གཞུག་པའམ།བདག་ཉིད་ཀྱིས་ཀྱང་སྙིང་པོ་མེད་པ་ཁོ་ནར་ཡོངས་སུ་ཤེས་པར་བྱ་ཞིང༌།གཞན་དག་ལ་ཡང་ལེགས་པ་ཁོ་ནར་བསྒྲག་པར་བྱའོ།།གལ་ཏེ་གླེགས་བམ་མ་
508. བྲིས་པ་སློང་བ་ཞིག་འོངས་ན་བྱང་ཆུབ་སེམས་དཔའ་
509. དེ་ལ་aའདིས་ཁྱོད་ལ་ཇི་
510. ཞིག་བྱ་ཞེས་ཡོངས་སུ་དྲི་བར་བྱ་སྟེ།གལ་ཏེ་བཙོངས་ལ་ཡོངས་སུ་ལོངས་སྤྱོད་པར་བྱའོ་ཞེས་ཟེར་ན།བྱང་ཆུབ་སེམས་དཔའ་གལ་ཏེ་གླེགས་བམ་དེ་ཆོས་ཀྱི་དོན་དུ་སྟ་གོན་བྱས་པ་ཞིག་ཡིན་ན་ནི།དེ་ལ་སྦྱིན་པར་མི་བྱ་བར།རིན་བདོག་ན་རིན་སྦྱིན་པར་བྱའོ།།གལ་ཏེ་རིམ་aམི་བདོག་ན་གཉི་ག་མ་བྱིན་ན་ཡང་ཁ་ན་
511. མ་ཐོ་བ་མེད་དོ།།གལ་ཏེ་ཆོས་ཀྱི་དོན་དུ་སྟ་གོན་བྱས་པ་མ་ཡིན་ན་ནི་ཇི་
512. ནས་ཀྱང་བདེ་བར་ཡོངས་སུ་ལོངས་སྤྱོད་པར་བྱ་བའི་ཕྱིར།གླེགས་བམ་དེ་ཉིད་སྦྱིན་པར་བྱའོ།།དེ་བཞིན་དུ་གལ་ཏེ་གཞུང་ཤིན་ཏུ་ངན་པ་འདྲི་བར་འདོད་པའི་ཕྱིར་སློང་བ་
513. ལ་མ་aབྱིན་ན་ཡང་ཁ་ན་མ་ཐོ་བ་མེད་དོ།།གཞུང་ཤིན་ཏུ་ངན་པ་འདྲི་བར་འདོད་པ་ལ་
514. ཇི་ལྟ་བ་བཞིན་དུ་གཞུང་འབྲིང་འདྲི་བར་འདོད་པ་ལ་ཡང་དེ་བཞིན་ནོ།།གཞུང་ཁྱད་པར་དུ་འཕགས་པ་འདྲི་བར་འདོད་པའི་ཕྱིར་སློང་བ་ལ་མ་བྱིན་ན་ནི་ཁ་ན་མ་ཐོ་བ་དང་བཅས་པར་རིག་པར་བྱའོ།།འདི་ནི་བྱང་ཆུབ་aསེམས་དཔའ་ཕན་འདོགས་པའི་སེམས་ཅན་རྣམས་ལ་ཕན་འདོགས་པའི་མཚན་མའི་རྗེས་སུ་འབྲང་ཞིང་ཟང་ཟིང་དང་བཅས་པའི་སེམས་དང་ཕྱོགས་ཡོངས་སུ་གཟུང་བའི་ཚུལ་གྱིས་མཛའ་བཤེས་ཀྱི་བསམ་པ་སྐྱེད་
515. པར་བྱེད་ན་ཁ་ན་མ་ཐོ་བ་དང་བཅས་པར་འགྱུར་རོ།།གནོད་པ་བྱེད་པའི་aསེམས་ཅན་རྣམས་ལ་གནོད་པ་བྱེད་པའི་མཚན་མའི་རྗེས་སུ་འབྲང་ཞིང་རྙོག་པའི་སེམས་དང༌།དགྲ་བོར་ཡོངས་སུ་གཟུང་
516. བའི་སེམས་ཀྱིས་དགྲ་བོའི་བསམ་པ་སྐྱེད་པར་བྱེད་ན་ཁ་ན་མ་ཐོ་བ་དང་བཅས་པར་འགྱུར་རོ།།གནོད་པ་བྱེད་པ་ཡང་མ་ཡིན་
517. ཕན་པ་བྱེད་པ་ཡང་མ་ཡིན་པའི་སེམས་aཅན་རྣམས་ལ་ཐ་མལ་པའི་བསམ་པ་དང༌།བཏང་སྙོམས་ཀྱི་བསམ་པ་སྐྱེད་པར་བྱེད་ན་ཁ་ན་མ་ཐོ་བ་དང་བཅས་པར་འགྱུར་རོ།།གལ་ཏེ་རབ་ཏུ་འབྱུང་བའི་ཕྱིར་གསོལ་བ་འདེབས་པ་ཞིག་འོངས་ན།དུས་ཀྱི་སྐྱོན་དང་དུས་ཐ་མའི་སྐྱོན་གྱི་རྗེས་སུ་འབྲང་ཞིང་རབ་ཏུ་འབྱིན་པར་མི་aབྱེད་ན་ནི་ཁ་ན་མ་ཐོ་བ་མེད་དོ།།གལ་ཏེ་སྙིང་བརྩེ་བའི་སེམས་ཉེ་བར་གཞག་སྟེ་རབ་ཏུ་འབྱིན་པར་བྱེད་ན་ཡང་ཁ་ན་མ་ཐོ་བ་མེད་དོ།།རབ་ཏུ་འབྱིན་པ་ཇི་ལྟ་བ་བཞིན་དུ་བསྙེན་པར་རྫོགས་པར་བྱེད་པ་དང༌།གནས་སྦྱིན་པར་བྱེད་པ་དང༌།འཁོར་སྡུད་པར་བྱེད་པ་ཡང་དེ་བཞིན་དུ་aརིག་པར་བྱ་སྟེ།རྣམ་པ་དེ་དག་གིས་བྱང་ཆུབ་སེམས་དཔའི་ཚུལ་ཁྲིམས་ཀྱི་ཕུང་པོ་དེ་གསུམ་ཡོངས་སུ་རྫོགས་པར་རིག་པར་བྱའོ།།དེ་ལ་སྦྱིན་པ་ལ་སོགས་པ་རྒྱ་ཆེར་
518. བསྟན་པ་རྣམས་ཀྱི་མདོར་བསྡུ་བ་བསྟན་པར་བྱ་སྟེ།དེ་ལ་བྱང་ཆུབ་སེམས་དཔའ་རྣམས་ཀྱི་སྦྱིན་པ་ནི་མདོར་བསྡུ་ན་ཡོན་ཏན་aལྔ་དང་ལྡན་ན་སྦྱིན་པའི་ཕ་རོལ་ཏུ་ཕྱིན་པ་ཞེས་བྱ་བའི་གྲངས་སུ་འགྲོ་སྟེ།ལྔ་གང་ཞེ་ན།འདི་ལྟ་སྟེ།ཆགས་པ་མེད་པ་ཉིད་དང༌།མི་ལྟ་བ་ཉིད་དང༌།ཁ་ན་མ་ཐོ་བ་མེད་པ་ཉིད་
519. དང༌།རྣམ་པར་རྟོག་པ་མེད་པ་ཉིད་དང༌།ཡོངས་སུ་བསྔོ་བ་ཉིད་ཀྱིས་སོ།།སྦྱིན་པ་aལ་ཇི་ལྟ་བ་བཞིན་དུ་ཚུལ་ཁྲིམས་ལ་སོགས་པ་ལ་ཡང་དེ་བཞིན་དུ་རིག་པར་བྱའོ།།དེ་ལ་ཆགས་པ་མེད་པ་ཉིད་ནི་སྦྱིན་པ་ལ་སོགས་པའི་གགས་སུ་གྱུར་པའི་ཆོས་རྣམ་པ་ཐམས་ཅད་ལ་ཆགས་པ་མེད་པ་གང་ཡིན་པའོ།།དེ་ལ་མི་ལྟ་བ་ཉིད་ནི་ཟང་ཟིང་དང་དེའི་འབྲས་བུ་ལ་སེམས་འབྲེལ་པ་མེད་aཔ་གང་ཡིན་པའོ།།དེ་ལ་ཁ་ན་མ་ཐོ་བ་མེད་པ་ཉིད་ནི་སྦྱིན་པ་ལ་སོགས་པའི་ཉེ་བའི་ཉོན་མོངས་པ་རྣམ་པ་ཐམས་ཅད་རྣམ་པར་སྤངས་པ་ཉིད་གང་ཡིན་པའོ།།དེ་ལ་རྣམ་པར་རྟོག་པ་མེད་པ་ཉིད་ནི་སྦྱིན་པ་ལ་སོགས་པ་ལ་ཀུན་བརྟགས་པའི་ངོ་བོ་ཉིད་དུ་མི་ལྟ་བ་གང་ཡིན་པའོ
520. །།དེ་ལ་ཡོངས་aསུ་བསྔོ་བ་ཉིད་ནི་སྦྱིན་པ་ལ་སོགས་པ་ཐམས་ཅད་ཀྱི་འབྲས་བུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་འཐོབ་པར་སྨོན་ལམ་འདེབས་པ་གང་ཡིན་པའོ།།དེ་ལ་དེ་ལྟར་བྱང་ཆུབ་སེམས་དཔའ་རྣམས་ཀྱི་ཕ་རོལ་ཏུ་ཕྱིན་པ་ཡོན་ཏན་རྣམ་པ་ལྔས་ཡོངས་སུ་ཟིན་པ་དེ་དག་ནི་བྱང་ཆུབ་སེམས་aདཔའི་སྦྱིན་པ་ཞེས་ཀྱང་བྱ།བྱང་ཆུབ་སེམས་དཔའ་ཤེས་རབ་ཀྱི་བར་ཞེས་ཀྱང་བྱའོ།།ཐམས་ཅད་ཀྱི་སྦྱིན་པ་ཞེས་ཀྱང་བྱ།ཤེས་རབ་ཐམས་ཅད་ཀྱི་བར་ཞེས་ཀྱང་བྱའོ།།དཀའ་བ་སྦྱིན་པ་ཞེས་ཀྱང་བྱ།དཀའ་བའི་ཤེས་རབ་ཀྱི་བར་ཞེས་ཀྱང་བྱ་སྟེ།རྒྱས་པར་སའི་དངོས་གཞིར་བསྟན་པའི་སྡོམ་aགྱི་ཚིགས་སུ་བཅད་པ་ཐམས་ཅད་རྗེས་སུ་རྟོགས་པར་བྱའོ།།སྦྱིན་པའི་ཕ་རོལ་ཏུ་ཕྱིན་པའི་ཉེ་བའི་ཉོན་མོངས་པ་ནང་དང་ཕྱི་རོལ་ལ་
521. བརྟེན་པ་རྣམ་པ་བཅུ་ཡོད་དེ།དེ་དག་གི་
522. གཉེན་པོར་བྱང་ཆུབ་སེམས་དཔའི་སར་སྦྱིན་པའི་ཕ་རོལ་ཏུ་ཕྱིན་པ་རྣམ་པར་དག་པ་རྣམ་
523. པ་བཅུ་བསྟན་པ་རྣམས་གཅིག་ལས་aའཕྲོས་པའི་གོ་རིམས་བཞིན་དུ་རིག་པར་བྱའོ།།དེ་ལ་ཕྱི་རོལ་ལ་
524. བརྟེན་པའི་ཉེ་བའི་ཉོན་མོངས་པ་ནི་རྣམ་པ་ལྔ་སྟེ།ཡོངས་སུ་ཉོན་མོངས་པ་དང༌།སྤོངས་པ་
525. དང༌།བྱམས་པས་ཞེན་པ་མེད་པ་དང༌།ཡིད་ལ་བསམ་པ་ཡོངས་སུ་མ་རྫོགས་པ་དང༌།ཡོངས་སུ་མ་སྨིན་པའོ།།ནང་ལ་
526. བརྟེན་aཔའི་ཉེ་བའི་ཉོན་མོངས་པ་ཡང་རྣམ་པ་ལྔ་སྟེ།ངེས་པར་འབྱིན་པ་མ་ཡིན་པ་ཉིད་དང༌།ཀུན་ནས་ཉོན་མོངས་པ་ཅན་ཉིད་དང༌།སྟོབས་དང་མི་ལྡན་པ་ཉིད་དང༌།ཕྱོགས་སུ་ལྷུང་བ་དང་བཅས་པ་ཉིད་དང༌།ཟད་པའི་ཆོས་ཅན་ཉིད་དོ།།ཚུལ་ཁྲིམས་ཀྱི་ལེའུར་ཚུལ་ཁྲིམས་རྣམ་པར་དག་པ་aརྣམ་པ་བཅུ་བསྟན་པ་ལ།རྣམ་པ་གཅིག་གིས་ནི་བསམ་པ་རྣམ་པར་དག་པ་བསྟན་ཏོ།།ལྷག་མ་རྣམས་ཀྱིས་ནི་སྦྱོར་བ་རྣམ་པར་དག་པ་བསྟན་པར་རིག་པར་བྱའོ།།དེ་ལ་སྦྱོར་བ་ནི་རྣམ་པ་ལྔ་སྟེ།རྒྱུན་མི་འཆད་པའི་སྦྱོར་བ་དང༌།ཡོངས་སུ་སྦྱོང་བའི་སྦྱོར་བ་དང༌།ཡོངས་སུ་བསྔོ་aབའི་སྦྱོར་བ་དང༌།གྲོགས་ཀྱི་སྦྱོར་བ་དང༌།བསྲུང་
527. བའི་སྦྱོར་བའོ
528. །།དེ་ཡང་རྣམ་པ་གཉིས་པ་དང༌།གསུམ་པ་གཉིས་ཀྱིས་ནི་སྦྱོར་བ་དང་པོ་བསྟན་ཏོ།།བཞི་པས་ནི་གཉིས་པའོ།།ལྔ་པས་ནི་གསུམ་པའོ།།དྲུག་པ་དང༌།བདུན་པ་དང༌།བརྒྱད་པ་དང༌།དགུ་པ་རྣམས་ཀྱིས་aནི་བཞི་པའོ།།བཅུ་པས་ནི་སྦྱོར་བ་ལྔ་པ་བསྟན་པར་རིག་པར་བྱའོ།།བཟོད་པ་རྣམ་པར་དག་པའི་རྣམ་
529. པ་བཅུ་ལ་རྣམ་པར་དག་པ་རྣམ་པ་
530. གཉིས་སུ་རིག་པར་བྱ་སྟེ།སོ་སོར་རྟོག་པའི་སྟོབས་ཀྱིས་རྣམ་པར་དག་པ་ནི་
531. དགུས་བསྟན་ཏོ།།བསྒོམས་
532. པའི་སྟོབས་ཀྱིས་རྣམ་པར་དག་པ་ནི་བཅུ་aཔས་བསྟན་ཏོ།།སོ་སོར་རྟོག་པའི་སྟོབས་ཀྱིས་རྣམ་པར་དག་པ་དེ་ཡང་རྣམ་པ་བཞིར་རིག་པར་བྱ་སྟེ།ཁ་ན་མ་ཐོ་བ་ཡོངས་སུ་སྤོང་བས་རྣམ་པར་དག་པ་དང༌།དེ་ཀུན་དུ་
533. མི་སྤྱོད་པས་རྣམ་པར་དག་པ་དང༌།ཁ་ན་མ་ཐོ་བ་མེད་པ་སྐྱེ་བས་རྣམ་པར་དག་པ་དང༌།དེའི་རྒྱུ་ཡོངས་སུ་མི་aསྤོང་བས་རྣམ་པར་དག་པ་སྟེ།རྣམ་པ་གཅིག་དང༌།གཉིས་དང༌།གསུམ་དང༌།གོ་རིམས་
534. བཞིན་ནོ།།མི་བཟོད་པའི་རྒྱུ་ནི་རྣམ་པ་གསུམ་དུ་རིག་པར་བྱ་སྟེ།ངོ་ཚ་བ་
535. མེད་པ་དང༌།ཁྲེལ་མེད་པ་དང༌།སྙིང་རྗེ་མེད་པའོ།།བརྩོན་འགྲུས་ཀྱི་ཕ་རོལ་ཏུ་ཕྱིན་པ་རྣམ་པར་དག་པ་ཡང་aརྣམ་པ་
536. བཅུས་རྣམ་པར་དག་པར་རིག་པར་བྱ་སྟེ།རྣམ་པར་སྦྱོར་བས་
537. རྣམ་པར་དག་པ་དང༌།ཡོངས་སུ་འདྲིས་པས་རྣམ་པར་དག་པ་དང༌།རྩོམ་པས་རྣམ་པར་དག་པ་དང༌།ཐབས་ཀྱིས་རྣམ་པར་དག་པ་དང༌།དུས་འབྲས་བུ་ཡོད་པར་གནས་པས་རྣམ་པར་དག་པ་དང༌།ཚེགས་མེད་པར་aགནས་པས་རྣམ་པར་དག་པ་དང༌།ངེས་པར་འབྱུང་བས་
538. རྣམ་པར་དག་པ་དང༌།གྲོགས་ཀྱིས་ཡོངས་སུ་ཟིན་པས་རྣམ་པར་དག་པ་དང༌།མངོན་པར་ཤེས་པ་མྱུར་བ་ཉིད་ཀྱིས་རྣམ་པར་དག་པ་དང༌།མི་ཟད་པ་ཉིད་ཀྱིས་རྣམ་པར་དག་པའོ།།བསམ་གཏན་གྱི་ཕ་aརོལ་ཏུ་ཕྱིན་པ་ཡང་རྣམ་པར་དག་པ་རྣམ་
539. པ་བཅུས་རྣམ་པར་དག་པ་ཡིན་ཏེ།དག་པ་དེ་
540. ཉིད་ཀྱིས་རྣམ་པར་དག་པ་དང༌།ཟག་པ་མེད་པས་
541. རྣམ་པར་དག་པ་དང༌།དངོས་གཞིའི་ཐབས་ཀྱིས་རྣམ་པར་དག་པ་དང༌།དངོས་གཞི་ཐོབ་པས་རྣམ་པར་དག་པ་དང༌།དབང་གི་ཐབས་ཀྱིས་aརྣམ་པར་དག་པ་དང༌།གནས་པ་ལ་དབང་བས་རྣམ་པར་དག་པ་དང༌།མངོན་པར་ཤེས་པ་བསྒྲུབ་པ་ལ་དབང་བས་རྣམ་པར་དག་པ་དང༌།སེམས་ཅན་ཡོངས་སུ་སྨིན་པར་བྱ་བ་ལ་དབང་བས་རྣམ་པར་དག་པ་དང༌།མུ་སྟེགས་ཅན་ཚར་གཅད་
542. པ་ལ་དབང་བས་རྣམ་པར་དག་པ་དང༌།aའབྲལ་བ་བླ་ན་མེད་པས་རྣམ་པར་དག་པའོ།།ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པ་ནི་རྣམ་པ་ལྔ་སྟེ།མཚན་ཉིད་རྟོགས་པས་རྣམ་པར་དག་པ་དང༌།རྟེན་ཅིང་འབྲེལ་པར་འབྱུང་བ་རྟོགས་པས་རྣམ་པར་དག་པ་དང༌།ལུང་འབོགས་
543. པ་རྟོགས་པས་རྣམ་པར་དག་པ་དང༌།aསྐྱེས་བུའི་བྱེད་པ་རྟོགས་པས་རྣམ་པར་དག་པ་དང༌།འཐོབ་པ་རྟོགས་པས་རྣམ་པར་དག་པའོ།།བྱང་ཆུབ་སེམས་དཔའ་ཇི་ལྟར་ལུས་ལ་ལུས་ཀྱི་རྗེས་སུ་ལྟ་ཞིང་གནས་ཤེ་ན།སྨྲས་པ།མཚན་མའི་ལུས་ལ་དེ་བཞིན་ཉིད་ཀྱི་ལུས་ཀྱི་
544. རྗེས་སུ་ལྟ་ཞིང་གནས་སོ།།ལུས་ལ་ཇི་ལྟ་བ་དེ་བཞིན་དུ།aཚོར་བ་དང༌།སེམས་དང༌།ཆོས་རྣམས་ལ་ཡང་ཅི་རིགས་པར་རིག་པར་བྱའོ།།བྱང་ཆུབ་སེམས་དཔའ་སྡིག་པ་མི་དགེ་བའི་ཆོས་མ་སྐྱེས་པ་རྣམས་མི་བསྐྱེད་
545. པའི་ཕྱིར་འདུན་པ་སྐྱེད་པར་བྱེད་དོ་ཞེས་རྒྱས་པར་བྱ་བ་དེ་དག་གང་ཞེ་ན།སྨྲས་པ།དེ་དེ་ལྟར་དེ་བཞིན་ཉིད་ཀྱི་དམིགས་པ་ལ་ཉེ་aབར་གནས་པའི་སེམས་ལ་མཚན་མ་དང༌།གནས་ངན་ལེན་མི་སྣང་བར་གྱུར་པ་ཐམས་ཅད་དང༌།ནང་དུ་ཡང་དག་པར་མ་སྐྱེས་པ་རྣམས་མི་བསྐྱེད་
546. པའི་ཕྱིར་འདུན་པ་སྐྱེད་པར་བྱེད་
547. དོ་ཞེས་རྒྱས་པར་བྱའོ།།མ་སྐྱེས་པ་རྣམས་མི་བསྐྱེད་
548. པའི་ཕྱིར་ཇི་ལྟ་བ་བཞིན་དུ་སྐྱེས་པ་སྣང་བར་གྱུར་པ་རྣམས་དང༌།aནང་དུ་ཡང་དག་པར་སྐྱེས་པ་རྣམས་
549. སྤང་བར་བྱ་བའི་ཕྱིར་དང༌།དེའི་གཉེན་པོ་དགེ་བའི་ཆོས་མ་སྐྱེས་པ་རྣམས་བསྐྱེད་
550. པའི་ཕྱིར་དང༌།སྐྱེས་པ་རྣམས་གནས་པར་བྱ་བའི་ཕྱིར་འདུན་པ་སྐྱེད་པར་བྱེད་དོ་ཞེས་རྒྱས་པར་བྱ་བ་ཡང་དེ་བཞིན་དུ་རིག་པར་བྱའོ།།དེ་ལ་དང་པོར་
551. དྲན་པ་ཉེ་བར་གཞག་aཔ་དག་ལ་ནི་དམིགས་པ་ལ་སེམས་ཉེ་བར་གཏོད་པར་རིག་པར་བྱའོ།།དེའི་འོག་ཏུ་དམིགས་པ་དེ་ཉིད་ལ་སེམས་གནས་པར་བྱ་བའི་ཕྱིར་ཡང་དག་པའི་སྤོང་བ་རྣམས་ཀྱིས་རྩོལ་བར་རིག་པར་བྱའོ།།དེའི་འོག་ཏུ་ཏིང་ངེ་འཛིན་ཐོབ་པའི་ཏིང་ངེ་འཛིན་ཡོངས་སུ་རྫོགས་པར་བྱ་བའི་ཕྱིར་རྫུ་aའཕྲུལ་གྱི་རྐང་པ་ལ་སྦྱོར་བར་རིག་པར་བྱའོ།།དེའི་འོག་ཏུ་ཏིང་ངེ་འཛིན་ཡོངས་སུ་རྫོགས་པའི་མཚན་མ་དང་གནས་ངན་ལེན་ཐམས་ཅད་དང་བྲལ་བར་བྱ་བའི་ཕྱིར་དབང་པོ་རྣམས་དང༌།སྟོབས་རྣམས་ཀྱིས་
552. ལམ་ཡང་དག་པར་རྩོམ་པར་རིག་པར་བྱ་སྟེ།དེ་ལ་དབང་པོ་རྣམས་ཀྱིས་aནི་སྦྱོར་བའི་ལམ་ཆུང་ངུ་ཡང་དག་པར་རྩོམ་པར་རིག་པར་བྱེད་དོ།།སྟོབས་རྣམས་ཀྱིས་ནི་ཆེན་པོའོ།།དེའི་འོག་ཏུ་སྦྱོར་བ་ཡང་དག་པར་བརྩམས་པའི་བྱང་ཆུབ་ཀྱི་ཡན་ལག་རྣམས་ཀྱིས་ཡང་དག་པའི་མཐའ་རྟོགས་པར་བྱེད་པར་རིག་པར་བྱའོ།།དེའི་འོག་ཏུ་ཡང་དག་པའི་མཐའ་aརྟོགས་པས་
553. འདི་ལྟ་སྟེ།སྒྲིབ་པ་ཐམས་ཅད་ལས་རྣམ་པར་ཐར་བར་བྱ་བའི་ཕྱིར་ལམ་གྱི་ཡན་ལག་རྣམས་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་བར་དུ་རྗེས་སུ་འཐོབ་པར་རིག་པར་བྱའོ།།མཚན་མ་དང་གནས་ངན་ལེན་གྱི་འཆིང་བ་ནི་རྣམ་པ་བཅུ་བཞིར་རིག་པར་བྱ་སྟེ།aདབང་པོའི་འཆིང་བ་དང༌།ཡུལ་གྱི་འཆིང་བ་དང༌།སེམས་ཅན་གཅིག་ལ་གཅིག་ཆགས་པའི་འཆིང་བ་དང༌།གནས་ཀྱི་འཆིང་བ་དང༌།ཤེས་པ་མི་ཤེས་པའི་འཆིང་བ་དང༌།ཤེས་བྱ་མི་ཤེས་པའི་འཆིང་བ་དང༌།ཡང་འབྱུང་བ་ལ་སྲེད་པའི་འཆིང་བ་དང༌།འཇིག་པ་ལ་aསྲེད་པའི་འཆིང་བ་དང༌།རྒྱུ་མི་མཐུན་པ་དང༌།རྒྱུ་མེད་པ་ལ་མངོན་པར་ཞེན་པའི་འཆིང་བ་དང༌།ཐོབ་པར་མངོན་པའི་ང་རྒྱལ་གྱི་འཆིང་བ་དང༌།ཀུན་བརྟགས་པའི་ངོ་བོ་ཉིད་ལ་མངོན་པར་ཞེན་པའི་འཆིང་བ་དང༌།གང་ཟག་གི་ངོ་བོ་ཉིད་ལ་མངོན་པར་ཞེན་པའི་འཆིང་བ་དང༌།གང་aཟག་ཡོངས་སུ་ཤེས་པར་མངོན་པའི་ང་རྒྱལ་གྱི་འཆིང་བ་དང༌།ཆོས་ཡོངས་སུ་ཤེས་པར་མངོན་པའི་ང་རྒྱལ་གྱི་འཆིང་བའོ།།དེ་ལ་གནས་ནི་འདི་ཡིན་ཏེ།སྣོད་ཀྱི་འཇིག་རྟེན་གང་ཡིན་པ་སྟེ།དེ་ལ་བརྟེན་ནས་དབང་པོ་རྣམས་འབྱུང་བར་འགྱུར་
554. བའི་ཕྱིར་རོ།།aསྟོང་པ་ཉིད་ལ་བརྟེན་ནས་དྲན་པ་ཉེ་བར་གཞག་པ་བསྒོམ་པ་ལ་བརྩོན་པའི་བྱང་ཆུབ་སེམས་དཔའ་
555. ནི་མདོར་བསྡུ་
556. ན་འདུ་ཤེས་ཀྱི་འཆིང་བ་རྣམ་པ་དྲུག་ལས་སེམས་རྣམ་པར་གྲོལ་བར་བྱ་སྟེ།འདུ་ཤེས་ཀྱི་འཆིང་བ་རྣམ་པ་དྲུག་གང་ཞེ་ན།ལུས་དང་ཆོས་རྣམས་ཀྱི་བར་ལ་ནང་དུ་འདུ་ཤེས་པ་aགང་ཡིན་པ་དེ་ནི་འདུ་ཤེས་ཀྱི་འཆིང་བ་དང་པོའོ།།དེ་དག་ཉིད་ལ་ཕྱི་རོལ་དུ་འདུ་ཤེས་པ་གང་ཡིན་པ་དེ་ནི་གཉིས་པའོ།།དེ་དག་ཉིད་ལ་ནང་དང་ཕྱི་རོལ་དུ་འདུ་ཤེས་པ་གང་ཡིན་པ་དེ་ནི་གསུམ་པའོ།།ཕྱོགས་བཅུའི་སེམས་ཅན་གྱི་ཁམས་གྲངས་མེད་དཔག་ཏུ་མེད་པ་དེ་དག་རྣམ་པར་ཐར་བར་aབྱ་བའི་ཕྱིར་སྨོན་ལམ་བཏབ་ནས་དྲན་པ་ཉེ་བར་གཞག་པ་དག་སྒོམ་པར་བྱེད་པ་དེ་ལ་འདུ་ཤེས་པ་གང་ཡིན་པ་དེ་ནི་བཞི་པའོ།།གང་གི་ལུས་ལ་སོགས་པ་ལ་རྗེས་སུ་ལྟ་ཞིང་གནས་པ་དེ་ལ་འདུ་ཤེས་པ་གང་ཡིན་པ་དེ་ནི་ལྔ་པའོ།།ལུས་ལ་སོགས་པ་དེ་དག་ཉིད་ལ་རྣམ་པར་ལྟ་ཞིང་གནས་པ་དེ་ལ་aའདུ་ཤེས་པ་གང་ཡིན་པ་དེ་ནི་འདུ་ཤེས་ཀྱི་འཆིང་བ་དྲུག་པ་ཡིན་ནོ།།དེ་ལ་ལྟ་བའི་གོང་ནས་གོང་དུ་འདུ་ཤེས་ཀྱི་འཆིང་བ་རྣམ་པ་བཅུ་གཅིག་ཡོད་པར་རིག་པར་བྱ་སྟེ།གོང་ནས་གོང་དུ་འདུ་ཤེས་ཀྱི་འཆིང་བ་རྣམ་པ་བཅུ་གཅིག་གང་ཞེ་ན།ལུས་ལ་སོགས་པ་ལ་ལུས་ལ་སོགས་པར་aརྗེས་སུ་ལྟ་ཞིང་གནས་པའི་ཀུན་ནས་ཉོན་མོངས་པ་དང༌།རྣམ་པར་བྱང་བའི་བདེན་པ་ལ་དོན་གྱི་མཆོག་ཏུ་འདུ་ཤེས་པ་གང་ཡིན་པ་དེ་ནི་དང་པོའོ།།ཀུན་ནས་ཉོན་མོངས་པའི་དོན་གྱི་མཆོག་དེ་ཉིད་ལ་བྱས་པར་འདུ་ཤེས་པ་གང་ཡིན་པ་དེ་ནི་གཉིས་པའོ།།རྣམ་པར་བྱང་བ་པའི་དོན་གྱི་མཆོག་aདེ་ཉིད་ལ་མ་བྱས་པར་འདུ་ཤེས་པ་གང་ཡིན་པ་དེ་ནི་གསུམ་པའོ།།མ་བྱས་པའི་དོན་གྱི་མཆོག་དེ་ཉིད་ལ་རྟག་པར་འདུ་ཤེས་པ་གང་ཡིན་པ་དེ་ནི་བཞི་པའོ།།ཀུན་ནས་ཉོན་མོངས་པ་
557. བྱས་པ་ལ་རྒྱུན་དུ་འཇུག་པར་འདུ་ཤེས་པ་གང་ཡིན་པ་དེ་ནི་ལྔ་པའོ།།རྟག་པ་ཉིད་ལ་འགྱུར་བ་མེད་པར་aའདུ་ཤེས་པ་གང་ཡིན་པ་དེ་ནི་དྲུག་པའོ།།རྒྱུན་དུ་འཇུག་པ་དེ་ཉིད་ལ་སྡུག་བསྔལ་དང་འགྱུར་བ་དང་བཅས་པས་
558. སྡུག་བསྔལ་གྱི་རང་བཞིན་ཅན་དུ་འདུ་ཤེས་པ་གང་ཡིན་པ་དེ་ནི་བདུན་པའོ།།དེ་ཉིད་ལ་སྐྱེ་བ་དང༌།འཇིག་པ་དང༌།གནས་པ་དང༌།གཞན་དུ་འགྱུར་བ་ཉིད་ཀྱིས་
559. རང་གི་མཚན་aཉིད་ཀྱིས་འགྱུར་བ་དང་བཅས་པ་ཉིད་ཀྱིས་དེའི་རང་གི་མཚན་ཉིད་དུ་འདུ་ཤེས་པ་གང་ཡིན་པ་དེ་ནི་བརྒྱད་པའོ།།འགྱུར་བ་མེད་པ་དང་འགྱུར་བ་དང་བཅས་པའི་དོན་གྱི་མཆོག་དེ་ཉིད་ལ་ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་ཐམས་ཅད་འདུས་པར་འདུ་ཤེས་པ་གང་ཡིན་པ་དེ་ནི་དགུ་aཔའོ།།ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་དེ་དག་ཐམས་ཅད་ལས་ཀུན་ནས་ཉོན་མོངས་པ་དང་རྣམ་པར་བྱང་བའི་བདག་ཉིད་མེད་པར་འདུ་ཤེས་པ་གང་ཡིན་པ་དེ་ནི་བཅུ་པའོ།།ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་དེ་དག་ཉིད་ལ་ངོ་བོ་ཉིད་མེད་པའི་རང་གི་aམཚན་ཉིད་དུ་འདུ་ཤེས་པ་གང་ཡིན་པ་དེ་ནི་བཅུ་གཅིག་པ་སྟེ།དེ་ལྟར་གོང་ནས་གོང་དུ་འདུ་ཤེས་ཀྱི་འཆིང་བའི་རྣམ་པ་དེ་དག་ཤེས་ཤིང་མཐོང་བས།དེའི་ཕྱིར་བྱང་ཆུབ་སེམས་དཔའ་
560. སྟོང་པ་ཉིད་ལ་བརྟེན་ནས་དྲན་པ་ཉེ་བར་གཞག་པ་དག་སྒོམ་པར་བྱེད་ཅིང་སེམས་ཀྱང་རྣམ་པར་གྲོལ་aབར་བྱེད་དེ།འདུ་ཤེས་ཀྱི་འཆིང་བ་དེ་ལས་རྣམ་པར་གྲོལ་ན།འདུ་ཤེས་ཀྱི་འཆིང་བ་ཐམས་ཅད་ལས་ཀྱང་རྣམ་པར་གྲོལ་བར་འགྱུར་རོ།།ཐེག་པ་ཆེན་པོ་པ་ལ་ལ་རང་གི་ཉེ་བར་བཟུང་
561. ནས་འདི་སྐད་ཅེས་ཀུན་རྫོབ་ཏུ་ནི་ཐམས་ཅད་ཡོད་ལ།དོན་དམ་པར་ནི་ཐམས་ཅད་མེད་དོ་ཞེས་ཟེར་aརོ།།དེ་ལ་འདི་སྐད་ཅེས་ཚེ་དང་ལྡན་པ་དོན་དམ་པ་ནི་གང་ཡིན།ཀུན་རྫོབ་ནི་གང་ཡིན་ཞེས་བརྗོད་པར་བྱའོ།།དེ་སྐད་ཅེས་
562. དྲིས་པ་ན།གལ་ཏེ་དེ་འདི་སྐད་ཅེས་ཆོས་ཐམས་ཅད་ཀྱི་ངོ་བོ་ཉིད་མེད་པ་
563. གང་ཡིན་པ་དེ་ནི་དོན་དམ་པ་ཡིན་ལ།ངོ་བོ་ཉིད་མེད་པའི་ཆོས་དེ་དག་ལ་ངོ་བོ་ཉིད་དུ་དམིགས་པ་aགང་ཡིན་པ་དེ་ནི་ཀུན་རྫོབ་ཡིན་ནོ།།དེ་ཅིའི་ཕྱིར་ཞེ་ན།འདི་ལྟར་དེ་ནི་ཡོད་པ་མ་ཡིན་པ་དག་ལ་ཀུན་རྫོབ་ཏུ་བྱེད་པ་དང༌།འདོགས་པ་དང༌།མངོན་པར་བརྗོད་པ་དང༌།ཐ་སྙད་དུ་བྱེད་པའི་ཕྱིར་རོ་ཞེས་ལན་འདེབས་པར་གྱུར་ན།དེ་ལ་འདི་སྐད་ཅེས་བརྗོད་པར་བྱའོ།།ཅི་
564. ངོ་བོ་ཉིད་དུ་དམིགས་aཔ་དེ་མངོན་པར་བརྗོད་པ་དང་ཀུན་རྫོབ་ཀྱི་རྒྱུ་ལས་བྱུང་བ་ཡིན་པར་འདོད་དམ།འོན་ཏེ་མངོན་པར་བརྗོད་པ་དང༌།ཀུན་རྫོབ་ཙམ་ཞིག་ཡིན་པར་འདོད།གལ་ཏེ་མངོན་པར་བརྗོད་པ་དང༌།ཀུན་རྫོབ་ཀྱི་རྒྱུ་ལས་བྱུང་བ་ཡིན་ན་ནི་དེས་ན་
565. མངོན་པར་བརྗོད་པ་དང༌།ཀུན་རྫོབ་aཀྱི་རྒྱུ་ལས་བྱུང་བ་ཡིན་པས་ཡོད་པ་མ་ཡིན་པ་ཞེས་བྱར་མི་རུང་ངོ༌།།གལ་ཏེ་མངོན་པར་བརྗོད་པ་དང༌།ཀུན་རྫོབ་ཙམ་ཞིག་ཡིན་ན་ནི་དེས་ན་གཞི་མེད་པར་མངོན་པར་བརྗོད་པ་དང༌།ཀུན་རྫོབ་ཅེས་བྱར་མི་རུང་ངོ༌།།དེ་ལ་འདི་སྐད་ཅེས་ཚེ་དང་ལྡན་པ་ཅིའི་ཕྱིར་ན་གང་དམིགས་པ་དེ་མེད་པ་ཡིན་ཞེས་aཀྱང་བརྗོད་པར་བྱའོ།།དེ་སྐད་དྲིས་པ་ན།གལ་ཏེ་དེ་
566. འདི་སྐད་ཅེས་ཕྱིན་ཅི་ལོག་གི་དངོས་པོ་ཡིན་པའི་ཕྱིར་རོ་ཞེས་ལན་འདེབས་པར་གྱུར་ན།དེ་ལ་འདི་སྐད་ཅེས་བརྗོད་པར་བྱ་སྟེ།ཅི་ཕྱིན་ཅི་ལོག་དེ་ཡོད་པར་འདོད་དམ་འོན་ཏེ་མེད་པར་འདོད།གལ་ཏེ་ཡོད་ན་ནི་དེས་ན་ཆོས་ཐམས་ཅད་ཀྱི་ངོ་བོ་aཉིད་མེད་པ་ཉིད་ནི་དོན་དམ་པའོ་ཞེས་བྱར་མི་རུང་ངོ༌།།གལ་ཏེ་མེད་ན་ནི་དེས་ན་ཕྱིན་ཅི་ལོག་གི་དངོས་པོ་ཡིན་པའི་ཕྱིར་གང་དམིགས་པ་དེ་ངོ་བོ་ཉིད་མེད་དོ་ཞེས་བྱར་མི་རུང་ངོ༌།།ཐེག་པ་ཆེན་པོའི་མདོ་སྡེ་
567. དོན་རབ་ཏུ་དབྱེ་བའི་རྒྱུ་བསྟན་པ་ནི་རྣམ་པ་ལྔས་རིག་པར་བྱ་སྟེ།སྟོན་པ་ལ་གུས་པ་བསྐྱེད་པ་aཉིད་ཀྱི་ཕྱིར་བཤད་པ་ནི་དང་པོའོ།།འཁོར་ཡང་དག་པར་བསྡུ་བ་ཉིད་ཀྱི་ཕྱིར་བཤད་པ་ནི་གཉིས་པའོ།།ཆོས་ལ་རིམ་གྲོ་ཆེར་བསྐྱེད་པ་ཉིད་ཀྱི་ཕྱིར་བཤད་པ་ནི་གསུམ་པའོ།།དངོས་པོ་ཉེ་བར་དགོད་པ་ཉིད་ཀྱི་ཕྱིར་བཤད་པ་ནི་བཞི་པའོ།།དེ་ཁོ་ནའི་དོན་མང་དུ་བསྟན་པ་ཉིད་ཀྱི་ཕྱིར་aབཤད་པ་ནི་ལྔ་པའོ།།རང་གི་མཚན་ཉིད་ཡོངས་སུ་བརྟགས་
568. པ་དང༌།སྤྱིའི་མཚན་ཉིད་ཡོངས་སུ་བརྟགས་
569. པ་ལས་བརྩམས་ནས།སྐྱེ་མཆེད་བཅུ་གཉིས་པོ་དག་ལ།སངས་རྒྱས་ཀྱི་ཆོས་མ་འདྲེས་པ་ཐོབ་པར་བྱ་བའི་ཕྱིར་ཕྱིན་ཅི་མ་ལོག་པའི་ལམ་རྣམ་པ་བཅུ་ཡོད་པར་རིག་པར་བྱ་སྟེ།དེ་aལ་རྣམ་པ་དྲུག་གིས་ནི་སྐྱེ་མཆེད་བཅུ་གཉིས་པོ་དག་ལ་
570. རང་གི་མཚན་ཉིད་ཡོངས་སུ་བརྟགས་
571. པ་ཡིན་ལ།རྣམ་པ་བཞིས་ནི་སྤྱིའི་མཚན་ཉིད་ཡོངས་སུ་བརྟགས་
572. པ་ཡིན་པར་རིག་པར་བྱ་སྟེ།
573. མིག་ལ་སོགས་པའི་མིང་དང་བརྡ་རྣམ་པར་གཞག་པའི་མཚན་ཉིད་ལ་སྒྲ་ཙམ་གྱི་མཚན་ཉིད་དུ་
574. ཡོངས་སུ་aཤེས་པ་གང་ཡིན་པ་དེ་ནི་སངས་རྒྱས་ཀྱི་ཆོས་མ་འདྲེས་པ་ཐོབ་པར་བྱ་བའི་ཕྱིར་ཕྱིན་ཅི་མ་ལོག་པའི་ལམ་དང་པོའོ།།གཞན་ཡང་སྐྱེ་མཆེད་བཅུ་གཉིས་པོ་དག་ལ་ལོག་པར་ཡོངས་སུ་རྟོགས་
575. པས་སྐྱེ་བ་སྣ་ཚོགས་ཡོངས་སུ་འཛིན་པའི་མཚན་ཉིད་ཡོངས་སུ་ཤེས་པ་གང་ཡིན་པ་དེ་ནི་གཉིས་པའོ།།aགཞན་ཡང་སྐྱེ་མཆེད་བཅུ་གཉིས་པོ་དག་ལ་རྒྱུ་ལ་
576. བརྟེན་ཏེ་འཇུག་པའི་མཚན་ཉིད་ཡོངས་སུ་ཤེས་པ་གང་ཡིན་པ་དེ་ནི་གསུམ་པའོ།།གཞན་ཡང་སྐྱེ་མཆེད་བཅུ་གཉིས་པོ་དག་ལ་སྐད་ཅིག་ལ་འཇིག་ཅིང་འཇུག་པའི་མཚན་ཉིད་དུ་
577. ཡོངས་སུ་ཤེས་པ་གང་ཡིན་པ་དེ་ནི་བཞི་པའོ།།གཞན་aཡང་སྐྱེ་མཆེད་བཅུ་གཉིས་པོ་དག་ལ་རྣམ་པར་དག་པར་འཇུག་པའི་མཚན་ཉིད་དུ་ཡོངས་སུ་ཤེས་པ་གང་ཡིན་པ་དེ་ནི་ལྔ་པའོ།།དེ་ལ་ལས་རྣམ་པ་གཉིས་ལ་བརྟེན་ནས་རྣམ་པར་དག་པ་རྣམ་པ་
578. གཉིས་སུ་རིག་པར་བྱ་སྟེ།མངོན་པར་གྲུབ་པའི་རྣམ་པར་དག་པ་དང༌།ཉེ་བར་ཞི་བའི་རྣམ་པར་དག་aཔའོ།།གཞན་ཡང་སྐྱེ་མཆེད་བཅུ་གཉིས་པོ་དག་ལ་མངོན་པར་བརྗོད་པའི་གཞིའི་གནས་ཀྱི་མཚན་ཉིད་དུ་ཡོངས་སུ་ཤེས་པ་གང་ཡིན་པ་དེ་ནི་དྲུག་པ་སྟེ།རྣམ་པ་དྲུག་པོ་དེ་དག་གིས་ནི་རང་གི་མཚན་ཉིད་ཡོངས་སུ་ཤེས་པར་རིག་པར་བྱའོ།།སྐྱེ་མཆེད་བཅུ་གཉིས་པོ་དེ་དག་ཉིད་
579. ལ་སྤྱིའི་aམཚན་ཉིད་
580. ངོ་བོ་ཉིད་དུ་
581. ཡོངས་སུ་ཤེས་པ་གང་ཡིན་པ་དེ་ནི་བདུན་པའོ།།གཞན་ཡང་སྐྱེ་མཆེད་བཅུ་གཉིས་པོ་དེ་དག་ཉིད་ལ་སྤྱིའི་མཚན་ཉིད་རྣམ་པར་མི་རྟོག་པའི་སྤྱོད་ཡུལ་གྱི་མཚན་ཉིད་དུ་ཡོངས་སུ་ཤེས་པ་གང་ཡིན་པ་དེ་ནི་བརྒྱད་པའོ།།གཞན་ཡང་སྐྱེ་མཆེད་བཅུ་གཉིས་པོ་དེ་དག་aཉིད་ལ་སྤྱིའི་མཚན་ཉིད་འཇིག་རྟེན་ལས་འདས་པའི་ཆོས་ཀྱི་སྤྱོད་ཡུལ་གྱི་མཚན་ཉིད་དུ་ཡོངས་སུ་ཤེས་པ་གང་ཡིན་པ་དེ་ནི་དགུ་པའོ།།གཞན་ཡང་སྐྱེ་མཆེད་བཅུ་གཉིས་པོ་དེ་དག་ཉིད་ལ་སྤྱིའི་མཚན་ཉིད་རྣམ་པར་དག་པའི་རྒྱུའི་མཚན་ཉིད་དུ་ཡོངས་སུ་ཤེས་པ་གང་ཡིན་པ་དེ་ནི།སངས་རྒྱས་aཀྱི་ཆོས་མ་འདྲེས་པ་ཐོབ་པར་བྱ་བའི་ཕྱིར་ཕྱིན་ཅི་མ་ལོག་པའི་ལམ་བཅུ་པ་ཡིན་ཏེ།རྣམ་པ་བཞི་པོ་དེ་དག་གིས་ནི་སྤྱིའི་མཚན་ཉིད་ཡོངས་སུ་བརྟགས་
582. པར་རིག་པར་བྱའོ།།གནས་པ་དང་ས་རྣམས་ཀྱི་གོང་ནས་གོང་མའི་ཁྱད་པར་ནི་ཁྱད་པར་རྣམ་པ་བརྒྱད་ཀྱིས་རིག་པར་བྱ་སྟེ།བསམ་aཔའི་ཁྱད་པར་དང༌།སེམས་རྣམ་པར་དག་པའི་ཁྱད་པར་དང༌།སྙིང་རྗེའི་ཁྱད་པར་དང༌།ཕ་རོལ་ཏུ་ཕྱིན་པའི་ཁྱད་པར་དང༌།སེམས་ཅན་ཡོངས་སུ་སྨིན་པའི་ཁྱད་པར་དང༌།སངས་རྒྱས་སྣང་བར་འགྱུར་བ་དང༌།མཆོད་པ་དང་བསྙེན་བཀུར་བྱེད་པའི་ཁྱད་པར་དང༌།aསྐྱེ་བའི་ཁྱད་པར་དང༌།མཐུའི་ཁྱད་པར་གྱིས་སོ།།།།བམ་པོ་སུམ་ཅུ་བདུན་པ།དོན་དམ་པ་ནི་མཚན་ཉིད་ལྔ་དང་ལྡན་པ་ཡིན་ཏེ་བརྗོད་དུ་མེད་པའི་མཚན་ཉིད་དང༌།གཉིས་སུ་མེད་པའི་མཚན་ཉིད་དང༌།རྟོག་གེའི་སྤྱོད་ཡུལ་ལས་ཡང་དག་པར་འདས་པའི་མཚན་ཉིད་aདང་།ཐ་དད་པ་དང༌།ཐ་དད་པ་མ་ཡིན་པ་ཉིད་ལས་ཡང་དག་པར་འདས་པའི་མཚན་ཉིད་དང༌།ཐམས་ཅད་དུ་རོ་གཅིག་པའི་མཚན་ཉིད་དོ།།དེ་ལ་བརྗོད་དུ་མེད་པའི་མཚན་ཉིད་དང༌།གཉིས་སུ་མེད་པའི་མཚན་ཉིད་ནི།དགོངས་པ་ངེས་པར་འགྲེལ་པའི་མདོ་ལས་ཇི་སྐད་འབྱུང་aབ་བཞིན་བལྟ་བར་བྱ་སྟེ།བྱང་ཆུབ་སེམས་དཔའ་ཚུལ་བཞིན་ཀུན་འདྲིས།བྱང་ཆུབ་སེམས་དཔའ་དོན་ཟབ་
583. དགོངས་པ་ངེས་པར་འགྲེལ་ལ་དྲི་བ་དྲིས་པ།ཀྱེ་རྒྱལ་བའི་སྲས་ཆོས་ཐམས་ཅད་གཉིས་སུ་མེད་པ།ཆོས་ཐམས་ཅད་གཉིས་སུ་མེད་པ་ཞེས་བྱ་ན།ཆོས་ཐམས་ཅད་ནི་aགང་།ཇི་ལྟར་ན་གཉིས་སུ་མེད་པ་ཡིན།རིགས་ཀྱི་བུ་ཆོས་ཐམས་ཅད་ཆོས་ཐམས་ཅད་ཅེས་བྱ་བ་ནི་གཉིས་ཇི་ཙམ་པ་སྟེ།འདུས་བྱས་དང༌།འདུས་མ་བྱས་སོ།།དེ་ལ་འདུས་བྱས་ནི་འདུས་བྱས་ཀྱང་མ་ཡིན།འདུས་མ་བྱས་ཀྱང་མ་ཡིན་ནོ།།འདུས་མ་བྱས་ཀྱང་འདུས་aམ་བྱས་ཀྱང་
584. མ་ཡིན།འདུས་བྱས་ཀྱང་མ་ཡིན་ནོ།།སྨྲས་པ།ཀྱེ་རྒྱལ་བའི་སྲས་ཇི་ལྟར་ན་འདུས་བྱས་ནི་འདུས་བྱས་ཀྱང་མ་ཡིན།འདུས་མ་བྱས་ཀྱང་མ་ཡིན་ལ
585. །འདུས་མ་བྱས་ཀྱང་འདུས་མ་བྱས་ཀྱང་མ་ཡིན།འདུས་མ་བྱས་ཀྱང་མ་ཡིན།རིགས་ཀྱི་བུ་འདུས་བྱས་ཞེས་བྱ་བ་དེ་aནི་སྟོན་པས་བཏགས་པའི་ཚིག་ཡིན་ཏེ།སྟོན་པས་བཏགས་པའི་ཚིག་གང་ཡིན་པ་དེ་ནི་ཀུན་ཏུ་རྟོག་པ་ལས་བྱུང་བ།ཐ་སྙད་དུ་བརྗོད་པ་ཡིན་ལ།ཀུན་ཏུ་རྟོག་པ་ལས་བྱུང་བ་ཐ་སྙད་དུ་བརྗོད་པ་གང་ཡིན་པ་དེ་ནི།ཀུན་ཏུ་རྟོག་པ་སྣ་ཚོགས་ཀྱི་ཐ་སྙད་དུ་བརྗོད་པ་གཏན་ཡོངས་སུ་aམ་གྲུབ་པའི་ཕྱིར་འདུས་བྱས་མ་ཡིན་ནོ།།རིགས་ཀྱི་བུ་འདུས་མ་བྱས་ཞེས་བྱ་བ་དེ་ཡང་ཐ་སྙད་ཀྱི་ཁོངས་སུ་གཏོགས་པ་ཡིན་ལ།འདུས་བྱས་དང༌།འདུས་མ་བྱས་སུ་མ་གཏོགས་པ་གང་ཅི་བརྗོད་ཀྱང་དེ་ཡང་དེ་དང་འདྲ་བ་ཉིད་དུ་འགྱུར།།དེ་ཡང་དེ་དང་འདྲ་བ་ཉིད་དུ་འགྱུར་རོ།།
586. བརྗོད་aཔ་ནི་དངོས་པོ་མེད་པ་ཅན་ཡང་མ་ཡིན་ཏེ།དངོས་པོ་དེ་ཡང་གང་ཡིན
587. །འཕགས་པ་རྣམས་ཀྱིས་
588. འཕགས་པའི་ཡེ་ཤེས་དང༌།འཕགས་པའི་མཐོང་བས་བརྗོད་དུ་མེད་པར་མངོན་པར་རྫོགས་པར་སངས་རྒྱས་པ་གང་ཡིན་པ་སྟེ།བརྗོད་དུ་མེད་པའི་ཆོས་ཉིད་དེ་ཉིད་མངོན་པར་རྫོགས་aཔར་བྱང་ཆུབ་པར་བྱ་བའི་ཕྱིར་འདུས་བྱས་ཞེས་མིང་དུ་བཏགས་སོ།།རིགས་ཀྱི་བུ་འདུས་མ་བྱས་ཞེས་བྱ་བ་དེ་ཡང་སྟོན་པས་བཏགས་པའི་ཚིག་གང་ཡིན་པ་དེ་ནི།ཀུན་ཏུ་རྟོག་པ་ལས་བྱུང་བ་ཐ་སྙད་དུ་བརྗོད་པ་ཡིན་ལ།ཀུན་ཏུ་རྟོག་པ་ལས་བྱུང་བ་ཐ་སྙད་དུ་བརྗོད་པ་གང་ཡིན་པ་དེ་ནི་aཀུན་ཏུ་རྟོག་
589. པ་སྣ་ཚོགས་ཀྱི་ཐ་སྙད་དུ་བརྗོད་པ་གཏན་ཡོངས་སུ་མ་གྲུབ་པའི་ཕྱིར་འདུས་མ་བྱས་པ་ཡིན་ནོ།།རིགས་ཀྱི་བུ་འདུས་བྱས་ཞེས་བྱ་བ་དེ་ཡང་ཐ་སྙད་ཀྱི་ཁོངས་སུ་གཏོགས་པ་ཡིན་ལ།འདུས་བྱས་དང་འདུས་མ་བྱས་སུ་རྟོགས་
590. པ་གང་ཅི་བརྗོད་ཀྱང་དེ་ཡང་དེ་དང་འདྲ་བ་ཉིད་དུ་aའགྱུར།དེ་ཡང་དེ་དང་འདྲ་བ་ཉིད་དུ་འགྱུར་རོ།།བརྗོད་པ་ནི་དངོས་པོ་མེད་པ་ཅན་ཡང་མ་ཡིན་ཏེ།དངོས་པོ་དེ་ཡང་གང་ཞེ་ན།འཕགས་པ་རྣམས་ཀྱིས་འཕགས་པའི་ཡེ་ཤེས་དང་འཕགས་པའི་མཐོང་བས་བརྗོད་དུ་མེད་པར་མངོན་པར་རྫོགས་པར་སངས་རྒྱས་པ་གང་ཡིན་པ་སྟེ།aབརྗོད་དུ་མེད་པའི་ཆོས་ཉིད་དེ་ཉིད་
591. མངོན་པར་རྫོགས་པར་
592. རྟོགས་པར་བྱ་བའི་ཕྱིར་འདུས་མ་བྱས་ཞེས་མིང་དུ་བཏགས་སོ།།ཀྱེ་རྒྱལ་བའི་སྲས་ཇི་ལྟར་ན་འཕགས་པ་རྣམས་ཀྱི་དངོས་པོ་དེ་འཕགས་པའི་ཡེ་ཤེས་དང་འཕགས་པའི་མཐོང་བས་བརྗོད་དུ་མེད་པར་
593. མངོན་པར་རྫོགས་པར་སངས་རྒྱས་aཤིང་བརྗོད་དུ་མེད་པའི་
594. ཆོས་ཉིད་དེ་ཉིད་མངོན་པར་རྫོགས་པར་རྟོགས་པར་བྱ་བའི་ཕྱིར་འདུས་བྱས་དང་འདུས་མ་བྱས་ཞེས་མིང་དུ་བཏགས་པ་ཡིན།རིགས་ཀྱི་བུ་འདི་ལྟ་སྟེ་དཔེར་ན་སྒྱུ་མ་མཁན་ནམ་སྒྱུ་མ་མཁན་གྱི་སློབ་པ་
595. མཁས་པ་ཞིག་ལམ་པོ་ཆེའི་བཞི་མདོར་འདུག་སྟེ།རྩྭ་དག་གམ།ལོ་མ་དག་གམ།aཤིང་དག་གམ།གསེག་མ་དག་གམ།གྱོ་དུ་མ་དག་གཅིག་ཏུ་བསྡུས་ནས་སྒྱུ་མའི་ལས་སྣ་ཚོགས་འདི་ལྟ་སྟེ།གླང་པོ་ཆེའི་ཚོགས་དང༌།རྟ་བའི་ཚོགས་དང༌།ཤིང་རྟའི་
596. ཚོགས་དང༌།དཔུང་བུ་ཆུང་གི་ཚོགས་དང༌།ནོར་བུ་དང༌།མུ་ཏིག་དང༌།བཻ་ཌཱུཪྻ་དང༌།དུང་aདང་།མན་ཤེལ་དང༌།བྱུ་རུའི་ཚོགས་དང༌།ནོར་དང༌།འབྲུ་དང༌།མཛོད་དང༌།བང་བའི་ཚོགས་དག་རྣམ་པར་བསྟན་ན།དེ་ལ་སེམས་ཅན་གང་དག་བྱིས་པའི་རང་བཞིན་ཅན།རྨོངས་པའི་རང་བཞིན་ཅན།ཤེས་རབ་འཆལ་བའི་རང་བཞིན་ཅན།རྩྭ་དང༌།ལོ་མ་དང༌།aཤིང་དང༌།གསེག་མ་དང༌།གྱོ་དུ་མ་དེ་དག་མི་ཤེས་པ་དེ་དག་ནི་དེ་མཐོང་ངམ་ཐོས་ན་འདི་སྙམ་དུ་སེམས་ཏེ།གླང་པོ་ཆེའི་ཚོགས་སྣང་བ་གང་ཡིན་པ་འདི་ནི་ཡོད་དོ།།རྟ་པའི་ཚོགས་དང༌།ཤིང་རྟའི་ཚོགས་དང༌།དཔུང་བུ་ཆུང་གི་ཚོགས་དང༌།ནོར་བུ་དང༌།མུ་ཏིག་དང༌།བཻ་ཌཱུཪྻ་aདང་།དུང་དང༌།མན་ཤེལ་དང༌།བྱུ་རུའི་ཚོགས་དང༌།ནོར་དང༌།འབྲུ་དང༌།མཛོད་དང༌།བང་བའི་ཚོགས་སྣང་བ་གང་ཡིན་པ་འདི་ནི་ཡོད་དོ་སྙམ་དུ་སེམས་ཤིང༌།དེ་དག་ཇི་ལྟར་མཐོང་བ་དང༌།ཇི་ལྟར་ཐོས་པ་བཞིན་དུ་དེ་དག་ལ་ནན་གྱིས་མཆོག་ཏུ་གཟུང་
597. ཞིང༌།མངོན་པར་aཞེན་ནས།འདི་ནི་བདེན་གྱི།གཞན་ནི་བརྫུན་པའོ་ཞེས་རྗེས་སུ་ཐ་སྙད་འདོགས་པར་ཡང་བྱེད་དེ།དེ་ནི་དེ་དག་གིས་ཕྱིས་ཉེ་བར་བརྟག་པར་བྱ་དགོས་པ་ཡིན་ནོ།།དེ་ལ་སེམས་ཅན་གང་དག་བྱིས་པའི་རང་བཞིན་ཅན་མ་ཡིན་པ།རྨོངས་པའི་རང་བཞིན་ཅན་མ་ཡིན་པ།ཤེས་རབ་aདང་ལྡན་པའི་རང་བཞིན་ཅན།རྩྭ་དང་།ལོ་མ་དང༌།ཤིང་དང༌།གསིག་མ་དང༌།གྱོ་དུ་མ་དེ་དག་ནི་
598. མཐོང་ངམ་ཐོས་ནས་
599. འདི་སྙམ་དུ་སེམས་ཏེ།གླང་པོ་ཆེའི་ཚོགས་སྣང་བ་
600. གང་ཡིན་པ་འདི་ནི་མེད་དོ།།རྟ་བའི་ཚོགས་དང༌།ཤིང་རྟ་པའི་ཚོགས་དང༌།དཔུང་བུ་ཆུང་གི་ཚོགས་དང༌།aནོར་བུ་དང༌།མུ་ཏིག་དང༌།བཻ་ཌཱུརྱ་དང༌།དུང་དང༌།མན་ཤེལ་དང༌།བྱུ་རུའི་ཚོགས་དང༌།ནོར་དང༌།འབྲུ་དང༌།མཛོད་དང༌།བང་བའི་ཚོགས་སྣང་བ་གང་ཡིན་པ་འདི་ནི་མེད་ཀྱི།གང་ལ་གླང་པོ་ཆེའི་ཚོགས་ཀྱི་འདུ་ཤེས་དང༌།གླང་པོ་ཆེའི་ཚོགས་ཀྱི་རྣམ་གྲངས་ཀྱི་འདུ་ཤེས་འབྱུང་aབ་དང༌།ནོར་དང༌།འབྲུ་དང༌།མཛོད་དང༌།བང་བའི་ཚོགས་ཀྱི་བར་གྱི་འདུ་ཤེས་དང༌།དེ་དག་གི་རྣམ་གྲངས་ཀྱི་འདུ་ཤེས་འབྱུང་བའི་སྒྱུ་
601. མ་བྱས་པ་འདི་ནི་ཡོད་དོ
602. །།མིག་སླུ་བར་བྱེད་པ་འདི་ནི་ཡོད་དོ་སྙམ་དུ་སེམས་ཤིང༌།དེ་དག་ཇི་ལྟར་མཐོང་བ་དང༌།ཇི་ལྟར་ཐོས་པ་བཞིན་དུ་aདེ་དག་ལ་ནན་གྱིས་མཆོག་ཏུ་གཟུང་ཞིང་མངོན་པར་ཞེན་ནས།འདི་ནི་བདེན་གྱི་གཞན་ནི་བརྫུན་ནོ་ཞེས་རྗེས་སུ་ཐ་སྙད་མི་འདོགས་ཀྱི།འདི་ལྟར་དོན་རྣམ་པར་རིག་པར་བྱ་བའི་ཕྱིར་རྗེས་སུ་ཐ་སྙད་འདོགས་པར་བྱེད་དེ།དེ་ནི་དེ་དག་གིས་ཕྱིས་ཉེ་བར་བརྟག་པར་བྱ་
603. མི་དགོས་པ་ཡིན་ནོ།།aདེ་བཞིན་དུ་སེམས་ཅན་གང་དག་བྱིས་པའི་རང་བཞིན་ཅན།སོ་སོའི་སྐྱེ་བོར་གྱུར་པ།ཤེས་རབ་འཕགས་པ་འཇིག་རྟེན་ལས་འདས་པ་མ་ཐོབ་པ་ཆོས་ཐམས་ཅད་ཀྱི་བརྗོད་དུ་མེད་པའི་ཆོས་ཉིད་མངོན་པར་མི་ཤེས་པ་དེ་དག་ནི་འདུས་བྱས་དང་འདུས་མ་བྱས་དེ་དག་མཐོང་ངམ་ཐོས་ནས་
604. aའདི་སྙམ་དུ་སེམས་ཏེ།འདུས་བྱས་དང་འདུས་མ་བྱས་སྣང་བ་གང་ཡིན་པ་འདི་ནི་ཡོད་དོ་སྙམ་དུ་སེམས་ཤིང་དེ་དག་ཇི་ལྟར་མཐོང་བ་དང༌།ཇི་ལྟར་ཐོས་པ་བཞིན་དུ་
605. དེ་དག་ལ་ནན་གྱིས་མཆོག་ཏུ་གཟུང་ཞིང་མངོན་པར་ཞེན་ནས་འདི་ནི་བདེན་གྱི།གཞན་ནི་བརྫུན་པའོ་ཞེས་རྗེས་སུ་ཐ་སྙད་aའདོགས་པར་ཡང་བྱེད་དོ།།དེ་ནི་དེ་དག་གིས་ཕྱིས་ཉེ་བར་བརྟག་པར་བྱ་དགོས་པ་ཡིན་ནོ།།དེ་ལ་སེམས་ཅན་གང་དག་བྱིས་པའི་རང་བཞིན་ཅན་
606. མ་ཡིན་པ།བདེན་པ་མཐོང་བ།ཤེས་རབ་འཕགས་པ་འཇིག་རྟེན་ལས་འདས་པ་ཐོབ་པ།ཆོས་ཐམས་ཅད་ཀྱི་བརྗོད་དུ་མེད་པའི་ཆོས་aཉིད་མངོན་པར་ཤེས་པ་དེ་དག་ནི་འདུས་བྱས་དང་འདུས་མ་བྱས་དེ་དག་མཐོང་ངམ་ཐོས་ན་འདི་སྙམ་དུ་སེམས་ཏེ།འདུས་བྱས་དང་འདུས་མ་བྱས་སྣང་བ་གང་ཡིན་པ་དེ་ནི་མེད་ཀྱི།གང་ལ་འདུས་བྱས་དང་འདུས་མ་བྱས་ཀྱི་འདུ་ཤེས་དང༌།འདུས་བྱས་དང་འདུས་མ་བྱས་ཀྱི་རྣམ་གྲངས་aཀྱི་འདུ་ཤེས་འབྱུང་བ་དང༌།རྣམ་པར་རྟོག་པ་ལས་བྱུང་བ་འདུ་བྱེད་ཀྱི་མཚན་མ་སྒྱུ་མ་ལྟ་བུ་འདི་ནི་ཡོད་དོ
607. །།བློ་རྣམ་པར་རྨོངས་པར་བྱེད་པ་འདི་ནི་ཡོད་དོ་སྙམ་དུ་སེམས་ཤིང༌།དེ་དག་ཇི་ལྟར་མཐོང་བ་དང༌།ཇི་ལྟར་ཐོས་པ་བཞིན་དུ།དེ་ལ་ནན་གྱིས་མཆོག་ཏུ་གཟུང་ཞིང་མངོན་པར་ཞེན་aཔ་འདི་ནི་བདེན་གྱི།གཞན་ནི་བརྫུན་པའོ་ཞེས་རྗེས་སུ་ཐ་སྙད་མི་འདོགས་ཀྱི།འདི་ལྟར་དོན་རྣམ་པར་རིག་པར་བྱ་བའི་ཕྱིར་རྗེས་སུ་ཐ་སྙད་འདོགས་པར་བྱེད་དེ།དེ་ནི་དེ་དག་གིས་ཕྱིས་ཉེ་བར་བརྟག་པར་བྱ་མི་དགོས་པ་ཡིན་ནོ།།རིགས་ཀྱི་བུ་དེ་ལྟར་ན་འཕགས་aཔ་རྣམས་ཀྱི་དངོས་པོ་དེ་འཕགས་པའི་ཡེ་ཤེས་དང་འཕགས་པའི་མཐོང་བས་རྗེས་སུ་བརྗོད་དུ་མེད་པར་མངོན་པར་རྫོགས་པར་སངས་རྒྱས་ཤིང༌།།བརྗོད་དུ་མེད་པའི་ཆོས་ཉིད་དེ་ཉིད་མངོན་པར་རྫོགས་པར་རྟོགས་པར་བྱ་བའི་ཕྱིར་འདུས་བྱས་དང་འདུས་མ་བྱས་ཞེས་མིང་དུ་བཏགས་པ་aཡིན་ནོ།།དེ་ནས་བྱང་ཆུབ་སེམས་དཔའ་དོན་ཟབ་དགོངས་པ་ངེས་པར་འགྲེལ་གྱིས་དེའི་ཚེ་ཚིགས་སུ་བཅད་པ་འདི་དག་
608. སྨྲས་སོ།།ཟབ་མོ་བྱིས་པའི་སྤྱོད་ཡུལ་མ་ཡིན་པ།།བརྗོད་མེད་གཉིས་མིན་རྒྱལ་བས་བསྟན་མཛད་ཀྱང༌།།བྱིས་པ་གཏི་མུག་རྨོངས་པ་འདི་དག་ནི།།སྨྲ་བའིཔའི་སྤྲོས་aལ་དགའ་ཞིང་གཉིས་ལ་གནས།།མ་རྟོགས་པའམ་ལོག་པར་རྟོག་པ་དག།།ལུག་དང་བ་ལང་དག་ཏུ་ཡང་སྐྱེ་ཞིང༌།།དེ་དག་ཤེས་པའི་སྨྲ་བ་དེ་བོར་ནས།།ཤིན་ཏུ་ཡུན་རིང་འཁོར་བ་འདིར་འཁོར་འགྱུར།།ཞེས་གསུངས་སོ།།དེ་ལ་རྟོག་གེའི་སྤྱོད་ཡུལ་ལས་ཡང་དག་པར་འདས་aཔའི་མཚན་ཉིད་ནི་དགོངས་པ་ངེས་པར་འགྲེལ་པའི་མདོ་ལས་ཇི་སྐད་གསུངས་པ་བཞིན་བལྟ་བར་བྱ་སྟེ།བཅོམ་ལྡན་འདས་ལ་བྱང་ཆུབ་སེམས་དཔའ་ཆོས་འཕགས་ཀྱིས་འདི་སྐད་ཅེས་གསོལ་ཏོ།།བཅོམ་ལྡན་འདས་སྔོན་གྱི་དུས་
609. རྣམས་ཀྱི་ཤིན་ཏུ་སྔ་བ་ཞིག་ན།འདི་ནས་འཇིག་རྟེན་གྱི་aཁམས་གང་གཱའི་ཀླུང་བདུན་ཅུ་རྩ་བདུན་གྱི་བྱེ་མ་སྙེད་འདས་པ་ན།དེ་བཞིན་གཤེགས་པ་གྲགས་པ་རྒྱ་ཆེན་གྱི་སངས་རྒྱས་ཀྱི་ཞིང་འཇིག་རྟེན་གྱི་ཁམས་གྲགས་པ་ཅན་ཞེས་བགྱི་བ་དེར་བདག་མཆིས་པའི་ཚེ།དེ་ན་བདག་གིས་མུ་སྟེགས་ཅན་རང་རང་གི་སྟོན་པ་ལ་སོགས་པ་འབུམ་ཕྲག་aབདུན་ཅུ་རྩ་བདུན་འདི་ལྟ་སྟེ།ཆོས་རྣམས་ཀྱི་དོན་དམ་པའི་མཚན་ཉིད་བསམས་
610. པ་ལས་བརྩམས་ནས།ས་ཕྱོགས་ཞིག་ན་མཆིས་ཤིང་འདུས་ནས།དེ་དག་ཆོས་རྣམས་ཀྱི་དོན་དམ་པའི་མཚན་ཉིད་སེམས་པར་བགྱིད།འཇལ་པར་བགྱིད།།ཉེ་བར་རྟོག་པར་བགྱིད།ཡོངས་སུ་aཚོལ་བར་བགྱིད་ཀྱང་མ་རྟོགས་ནས།།བློ་གྲོས་ཐ་དད་པ།ཡིད་གཉིས་ཅན།བློ་གྲོས་ངན་པ།རྩོད་པ་དང༌།འགྱེད་པར་གྱུར་པ་དག།གཅིག་ལ་གཅིག་ཁ་སྟོབས་ཀྱིས་གནོད་པ་བགྱིས།།ཞེར་འདེབས་པ་
611. བགྱིས།།གབ་གབ་ཀྱིས་གནོན་པ་བགྱིས།།ཚར་གཅད་པར་aབགྱིད་དེ
612. །སོ་སོར་མཆིས་པ་དག་ཅིག་མཐོང་ནས།བཅོམ་ལྡན་འདས་བདག་འདི་སྙམ་བགྱིད་དེ།ཀྱེ་མ་དེ་བཞིན་གཤེགས་པ་རྣམས་འཇིག་རྟེན་དུ་འབྱུང་ཞིང༌།།དེ་དག་བྱུང་བས་དོན་དམ་པ་རྟོག་གེ་ཐམས་ཅད་ལས་ཡང་དག་པར་འདས་པའི་མཚན་ཉིད་འདི་ལྟ་བུ་རྟོག་
613. པ་དང་aམངོན་སུམ་དུ་བགྱི་བ་མཆིས་པ་ནི་ངོ་མཚར་རྨད་དུ་བྱུང་བ་ལགས་སོ་སྙམ་བགྱིད་ལགས་སོ།།དེ་སྐད་ཅེས་གསོལ་པ་དང༌།བཅོམ་ལྡན་འདས་ཀྱིས།བྱང་ཆུབ་སེམས་དཔའ་ཆོས་འཕགས་ལ་འདི་སྐད་ཅེས་བཀའ་སྩལ་ཏོ།།ཆོས་འཕགས་དེ་དེ་བཞིན་ནོ།།དེ་དེ་བཞིན་ཏེ།ངས་aནི་དོན་དམ་པ་རྟོག་གེ་ཐམས་ཅད་ལས་ཡང་དག་པར་འདས་པའི་མཚན་ཉིད་མངོན་པར་རྫོགས་པར་སངས་རྒྱས་ཏེ།མངོན་པར་རྫོགས་པར་སངས་རྒྱས་ནས་ཀྱང་བསྙད་ཅིང་གསལ་
614. བར་བྱས།།རྣམ་པར་ཕྱེ།གདགས་པ་བྱས།རབ་ཏུ་བསྟན་ཏོ།།དེ་ཅིའི་ཕྱིར་ཞེ་ན།དོན་དམ་པ་ནི་aའཕགས་པ་རྣམས་ཀྱི་
615. སོ་སོ་རང་གིས་རིག་པ་ཡིན་པར་ངས་བཤད་ལ།སོ་སོའི་སྐྱེ་བོ་རྣམས་ཀྱི་ཕན་ཚུན་རིག་པར་བྱ་བ་ནི་རྟོག་གེའི་སྤྱོད་ཡུལ་ཡིན་པའི་ཕྱིར་ཏེ།ཆོས་འཕགས་དེའི་ཕྱིར་རྣམ་གྲངས་དེས་ན་ཁྱོད་ཀྱིས་
616. འདི་ལྟར་རྟོག་གེ་ཐམས་ཅད་ལས་ཡང་དག་པར་འདས་པའི་མཚན་ཉིད་གང་ཡིན་aཔ་དེ་ན་དོན་དམ་པ་ཡིན་པར་རིག་པར་བྱའོ།།ཆོས་འཕགས་གཞན་ཡང་དོན་དམ་པ་ནི་མཚན་མ་མེད་པའི་སྤྱོད་ཡུལ་ཡིན་པར་ངས་བཤད་ལ།རྟོག་གེ་ནི་མཚན་མའི་སྤྱོད་ཡུལ་ཡིན་ཏེ།ཆོས་འཕགས་དེའི་ཕྱིར་རྣམ་གྲངས་དེས་ཀྱང་ཁྱོད་ཀྱིས་འདི་ལྟར་རྟོག་གེ་ཐམས་ཅད་ལས་
617. ཡང་aདག་པར་འདས་པའི་མཚན་ཉིད་གང་ཡིན་པ་དེ་ནི་དོན་དམ་པ་ཡིན་པར་རིག་པར་བྱའོ།།ཆོས་འཕགས་གཞན་ཡང་དོན་དམ་པ་ནི་བརྗོད་དུ་མེད་པ་ཡིན་པར་ངས་བཤད་ལ།རྟོག་གེ་ནི་བརྗོད་པའི་སྤྱོད་ཡུལ་ཡིན་ཏེ།ཆོས་འཕགས་དེའི་ཕྱིར་རྣམ་གྲངས་དེས་ཀྱང་ཁྱོད་ཀྱིས་འདི་ལྟར་རྟོག་གེ་ཐམས་aཅད་ལས་ཡང་དག་པར་འདས་པའི་མཚན་ཉིད་གང་ཡིན་པ་དེ་ནི་དོན་དམ་པ་ཡིན་པར་རིག་པར་བྱའོ།།ཆོས་འཕགས་གཞན་ཡང་དོན་དམ་པ་ནི་ཐ་སྙད་ཐམས་ཅད་ཡང་དག་པར་ཆད་པ་ཡིན་པར་ངས་བཤད་ལ།རྟོག་གེ་ནི་ཐ་སྙད་ཀྱི་སྤྱོད་ཡུལ་ཡིན་ཏེ།ཆོས་འཕགས་aདེའི་ཕྱིར་རྣམ་གྲངས་དེས་ཀྱང་ཁྱོད་ཀྱིས་འདི་ལྟར་རྟོག་གེ་ཐམས་ཅད་ལས་ཡང་དག་པར་འདས་པའི་མཚན་ཉིད་གང་ཡིན་པ་དེ་ནི་དོན་དམ་པ་ཡིན་པར་རིག་པར་བྱའོ།།ཆོས་འཕགས་གཞན་ཡང་དོན་དམ་པ་ནི་རྩོད་པ་ཐམས་ཅད་ཡང་དག་པར་ཆད་པ་ཡིན་པར་ངས་བཤད་ལ།རྟོག་གེ་ནི་aརྩོད་པའི་སྤྱོད་ཡུལ་ཡིན་ཏེ།ཆོས་འཕགས་དེའི་ཕྱིར་རྣམ་གྲངས་དེས་ཀྱང་ཁྱོད་ཀྱིས་འདི་ལྟར་རྟོག་གེ་ཐམས་ཅད་ལས་ཡང་དག་པར་འདས་པའི་མཚན་ཉིད་གང་ཡིན་པ་དེ་ནི་དོན་དམ་པ་ཡིན་པར་རིག་པར་བྱའོ།།ཆོས་འཕགས་འདི་ལྟ་སྟེ།དཔེར་ན་སྐྱེས་བུ་གང་ཟག་ཇི་སྲིད་འཚོའི་བར་aདུ་ཚ་བ་དང་ཁ་བའི་རོ་བསྟེན་
618. བསྟེན་པས་ནི་
619. སྤྲང་རྩིའི་རོའམ།ཤ་ཁ་རའི་རོ་བརྟག་པའམ།རྗེས་སུ་དཔག་པའམ།མོས་པར་མི་ནུས་སོ།།ཡུན་རིང་པོ་ནས་འདོད་པའི་འདོད་ཆགས་ལ་མོས་པ་དང་འདོད་པའི་
620. ཡོངས་སུ་གདུང་བ་དག་གིས་ཡོངས་སུ་གདུངས་པས་ནི་ནང་གི་རབ་ཏུ་དབེན་aཔའི་བདེ་བ་གཟུགས་དང༌།སྒྲ་དང༌།དྲི་དང༌།རོ་དང༌།རེག་བྱའི་མཚན་མ་ཐམས་ཅད་དང་བྲལ་བ་ལ་བརྟག་པའམ།རྗེས་སུ་དཔག་པའམ།མོས་པར་མི་ནུས་སོ།།ཡུན་རིང་པོ་ནས་ཀུན་ཏུ་སྨྲ་བ་ལ་མོས་པ་ཀུན་ཏུ་སྨྲ་བ་ལ་མངོན་པར་དགའ་བས་ནི་ནང་གི་མི་སྨྲ་བ་འཕགས་པའི་aབདེན་པ་ལ་བརྟག་པའམ།རྗེས་སུ་དཔག་པའམ།མོས་པར་མི་ནུས་སོ།།ཡུན་རིང་པོ་ནས་མཐོང་བ་དང༌།ཐོས་པ་དང༌།བྱེ་བྲག་ཕྱེད་པ་དང༌།རྣམ་པར་ཤེས་པའི་ཐ་སྙད་ལ་མོས་པ།ཐ་སྙད་ལ་མངོན་པར་དགའ་བས་ནི་ཐ་སྙད་ཐམས་ཅད་ཡང་དག་པར་ཆད་པ་འཇིག་aཚོགས་ལ་
621. འགོག་པའི་མྱ་ངན་ལས་འདས་པ་ལ་བརྟག་པའམ།རྗེས་སུ་དཔག་པའམ།མོས་པར་མི་ནུས་སོ།།ཆོས་འཕགས་འདི་ལྟ་སྟེ།དཔེར་ན་ཡུན་རིང་པོ་ནས་བདག་གིར་ཡོངས་སུ་འཛིན་པ་ཉིད་ཀྱིས་རྩོད་པ་ལ་བརྩོན་པ།རྩོད་པ་ལ་མངོན་པར་དགའ་བས་ནི་བྱང་གི་aསྒྲ་མི་སྙན་པ་
622. དག་གིས་བདག་གིར་ཡོངས་སུ་འཛིན་པ་མེད་པ་ཉིད་དང༌།རྩོད་པ་མེད་པ་ཉིད་ལ་བརྟག་པའམ།རྗེས་སུ་དཔག་པའམ།མོས་པར་མི་ནུས་སོ།།ཆོས་འཕགས་དེ་བཞིན་དུ་རྟོག་གེ་པ་ཐམས་ཅད་ཀྱིས་ཀྱང་དོན་དམ་པ་རྟོག་གེ་ཐམས་ཅད་ལས་ཡང་དག་པར་འདས་པའི་aམཚན་ཉིད་ལ་བརྟག་པའམ།རྗེས་སུ་དཔག་པའམ།།མོས་པར་མི་ནུས་སོ།།དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་བཀའ་སྩལ་ཏོ།།སོ་སོ་རང་རིག་མཚན་མེད་སྤྱོད་ཡུལ་ཏེ།།བརྗོད་དུ་མེད་ཅིང་ཐ་སྙད་ཡོངས་ཆད་པ།།རྩོད་དང་བྲལ་བ་དོན་དམ་ཆོས་aཡིན་ཏེ།།དེ་ནི་རྟོག་གེ་ཀུན་ལས་འདས་མཚན་ཉིད།།ཅེས་གསུངས་པའོ།།དེ་ལ་ཐ་དད་པ་དང༌།ཐ་དད་པ་མ་ཡིན་པ་ཉིད་ལས་ཡང་དག་པར་འདས་པའི་མཚན་ཉིད་ནི་དགོངས་པ་ངེས་པར་འགྲེལ་པའི་མདོ་ལས་ཇི་སྐད་འབྱུང་བ་བཞིན་བལྟ་བར་བྱ་སྟེ།།བཅོམ་ལྡན་འདས་aལ་བྱང་ཆུབ་སེམས་དཔའ་བློ་གྲོས་ཤིན་ཏུ་རྣམ་དག་གིས་འདི་སྐད་ཅེས་གསོལ་ཏོ།།བཅོམ་ལྡན་འདས་བཅོམ་ལྡན་འདས་ཀྱིས་གང་གི་སླད་དུ་འདི་སྐད་ཅེས་དོན་དམ་པ་ནི་ཕྲ་བ་ཟབ་པ་ཐ་དད་པ་དང་ཐ་དད་པ་ཉིད་
623. མ་ཡིན་པ་ཉིད་ལས་ཡང་དག་པར་འདས་པའི་མཚན་ཉིད་རྟོགས་པར་དཀའ་བ་aཡིན་ནོ་ཞེས་བཀའ་སྩལ་ཏེ།ཇི་ཙམ་དུ་བཅོམ་ལྡན་འདས་ཀྱིས་ལེགས་པར་གསུངས་པ་དེ་ནི་ངོ་མཚར་ལགས་སོ།།བཅོམ་ལྡན་འདས་འདི་ན་བདག་གི་
624. ས་ཕྱོགས་ཤིག་ན།བྱང་ཆུབ་སེམས་དཔའ་མོས་པས་སྤྱོད་པའི་ས་ལ་བཞུགས་པ་རབ་ཏུ་མང་པོ་དག་ཅིག་འདི་ལྟ་སྟེ།འདུ་aབྱེད་རྣམས་དང༌།དོན་དམ་པ་ཐ་དད་པ་དང་ཐ་དད་པ་མ་ལགས་པ་ཉིད་བསམས་
625. པ་ལས་བརྩམས་ཏེ།ཕན་ཚུན་ནས་མཆིས་ཤིང་མཆིས་ནས་འདུས་ཏེ་མཆིས་ནས།དེ་ན་བྱང་ཆུབ་སེམས་དཔའ་ཁ་ཅིག་འདི་སྐད་ཅེས་འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་མ་aལགས་སོ་ཞེས་མཆི།ཁ་ཅིག་ནི་འདི་སྐད་ཅེས་འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་དང་ཐ་དད་པ་
626. མ་ལགས་པ་མ་ལགས་ཀྱི།འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་ལགས་སོ་ཞེས་མཆི།ཐེ་ཚོམ་དུ་གྱུར་པའི་བློ་གྲོས་ཅན་ཡིད་གཉིས་སུ་aགྱུར་པ་ཁ་ཅིག་ནི་འདི་སྐད་དུ།།གང་དག་དེ་སྐད་ཅེས་འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་ལགས་སོ་ཞེས་མཆི་བ་དང༌།གང་དག་དེ་སྐད་ཅེས་འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་མ་ལགས་སོ་ཞེས་མཆི་བའི་བྱང་ཆུབ་aསེམས་དཔའ་དེ་དག་ལ་
627. གང་ནི་མང་པར་མཆི་བ་ལགས།གང་ནི་ཤོ་བེ་མཆི་བ་ལགས།གང་ནི་ཚུལ་བཞིན་དུ་ཞུགས་པ་ལགས།གང་ནི་ཚུལ་བཞིན་མ་ལགས་པར་ཞུགས་པ་ལགས་ཞེས་མཆི་བདག་ཅིག་མཐོང་ལགས་སོ།།བཅོམ་ལྡན་འདས་མཐོང་ནས་ཀྱང་བདག་འདི་aསྙམ་བགྱིད་དེ།རིགས་ཀྱི་བུ་འདི་དག་ཐམས་ཅད་ནི་འདི་ལྟར་དོན་དམ་པ་འདུ་བྱེད་རྣམས་དང་ཐ་དད་པ་དང་ཐ་དད་པ་མ་ལགས་པ་ཉིད་ལས་ཡང་དག་པར་འདས་པའི་མཚན་ཉིད་ཕྲ་བ་མ་འཚལ་བ།བྱིས་པ་རྨོངས་པ་མི་གསལ་བ།མི་མཁས་པ།ཚུལ་བཞིན་མ་ལགས་པར་ཞུགས་aཔ་ཤ་སྟག་ལགས་སོ་སྙམ་བགྱིད་ལགས་སོ།།དེ་སྐད་ཅེས་གསོལ་པ་དང༌།བཅོམ་ལྡན་འདས་ཀྱིས་བྱང་ཆུབ་སེམས་དཔའ་བློ་གྲོས་ཤིན་ཏུ་རྣམ་དག་ལ་འདི་སྐད་ཅེས་བཀའ་སྩལ་ཏོ།།བློ་གྲོས་ཤིན་ཏུ་རྣམ་དག་དེ་དེ་བཞིན་ནོ།།དེ་དེ་བཞིན་ཏེ།རིགས་ཀྱི་བུ་དེ་དག་ཐམས་ཅད་ནི་འདི་ལྟར་དོན་aདམ་པ་འདུ་བྱེད་རྣམས་དང་ཐ་དད་པ་དང་ཐ་དད་པ་མ་ཡིན་པ་ཉིད་ལས་ཡང་དག་པར་འདས་པའི་མཚན་ཉིད་ཕྲ་བ་མི་ཤེས་པ།བྱིས་པ།རྨོངས་པ།མི་གསལ་བ།མི་མཁས་པ།ཚུལ་བཞིན་མ་ཡིན་པར་ཞུགས་པ་ཤ་སྟག་ཡིན་ནོ།།དེ་ཅིའི་ཕྱིར་ཞེ་ན།བློ་གྲོས་ཤིན་ཏུ་རྣམ་དག་འདུ་བྱེད་
628. aརྣམས་ལ་དེ་ལྟར་སོ་སོར་རྟོག་པ་དག་ནི་དོན་དམ་པ་རྟོག་
629. པའམ།དོན་དམ་པ་མངོན་སུམ་དུ་བྱེད་པ་མ་ཡིན་པའི་ཕྱིར་རོ།།དེ་ཅིའི་ཕྱིར་ཞེ་ན།བློ་གྲོས་ཤིན་ཏུ་རྣམ་དག་གལ་ཏེ་འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་མ་ཡིན་པར་གྱུར་ན་ནི་དེས་ན་བྱིས་པ་སོ་སོའི་སྐྱེ་བོ་ཐམས་ཅད་aབདེན་པ་མཐོང་བ་ཡིན་པར་ཡང་འགྱུར།སོ་སོའི་སྐྱེ་བོ་ཁོ་ནར་འགྱུར་
630. བཞིན་དུ་གྲུབ་པ་དང་བདེ་བ་བླ་ན་མེད་པའི་མྱ་ངན་ལས་འདས་པ་འཐོབ་པར་ཡང་འགྱུར།།བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་ཡང་འགྱུར་རོ།།གལ་ཏེ་འདུ་བྱེད་ཀྱི་མཚན་ཉིད་aལས་དོན་དམ་པའི་མཚན་ཉིད་ཐ་དད་པ་ཡིན་པར་གྱུར་ན་ནི་དེས་ན་བདེན་པ་མཐོང་བ་རྣམས་ཀྱང༌།།འདུ་བྱེད་ཀྱི་མཚན་མ་དང་མ་
631. བྲལ་བར་འགྱུར།འདུ་བྱེད་ཀྱི་མཚན་མ་དང་མ་བྲལ་བའི་ཕྱིར་བདེན་པ་མཐོང་བ་ཡང་མཚན་མའི་འཆིང་བ་ལས་རྣམ་པར་གྲོལ་བར་ཡང་མི་འགྱུར།མཚན་མའི་འཆིང་བ་ལས་རྣམ་aཔར་མ་གྲོལ་ན་གནས་ངན་ལེན་གྱི་འཆིང་བ་ལས་ཀྱང་རྣམ་པར་མ་གྲོལ་བར་འགྱུར།འཆིང་བ་དེ་གཉིས་ལས་མ་གྲོལ་ན་བདེན་པ་མཐོང་བས་གྲུབ་པ་དང་བདེ་བ་བླ་ན་མེད་པའི་མྱ་ངན་ལས་འདས་པ་འཐོབ་པར་ཡང་མི་འགྱུར།བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་aརྫོགས་པར་འཚང་རྒྱ་བར་ཡང་མི་འགྱུར་རོ།།བློ་གྲོས་ཤིན་ཏུ་རྣམ་དག་གང་གི་ཕྱིར་སོ་སོའི་སྐྱེ་བོ་
632. བདེན་པ་མཐོང་བ་མ་ཡིན།སོ་སོའི་སྐྱེ་བོ་ཁོ་ནར་འགྱུར་
633. བཞིན་དུ་གྲུབ་པ་དང༌།བདེ་བ་བླ་ན་མེད་པའི་མྱ་ངན་ལས་འདས་པ་འཐོབ་པར་ཡང་མི་འགྱུར།བླ་ན་མེད་པ་ཡང་དག་aཔར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་ཡང་མི་འགྱུར་བ་དེའི་ཕྱིར།།འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་མ་ཡིན་ཞེས་བྱར་མི་རུང་སྟེ།དེ་ལ་གང་དག་དེ་སྐད་ཅེས་འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་མ་ཡིན་ཞེས་aཟེར་བ་དེ་དག་ནི་རྣམ་གྲངས་དེས་ན།ཁྱོད་ཀྱིས་འདི་ལྟར་ཚུལ་བཞིན་མ་ཡིན་པར་ཞུགས་པ་ཡིན་གྱི།།ཚུལ་བཞིན་དུ་ཞུགས་པ་མ་ཡིན་པར་རིག་པར་བྱའོ།།བློ་གྲོས་ཤིན་ཏུ་རྣམ་དག་གང་གི་ཕྱིར་བདེན་པ་མཐོང་བ་རྣམས་འདུ་བྱེད་ཀྱི་མཚན་མ་དང་བྲལ་བ་མ་ཡིན་གྱི།བྲལ་བ་aཁོ་ན་ཡིན་པ་དང༌།བདེན་པ་མཐོང་བ་མཚན་མའི་འཆིང་བ་ལས་རྣམ་པར་མ་གྲོལ་བ་མ་ཡིན་གྱི།རྣམ་པར་གྲོལ་བ་ཡིན་པ་དང༌།བདེན་པ་མཐོང་བ་གནས་ངན་ལེན་གྱི་འཆིང་བ་ལས་རྣམ་པར་མ་གྲོལ་བ་མ་ཡིན་གྱི།
634. རྣམ་པར་གྲོལ་བ་ཡིན་པ་དང༌།འཆིང་བ་དེ་གཉི་ག་ལས་
635. aརྣམ་པར་གྲོལ་ན་གྲུབ་པ་དང་བདེ་བ་བླ་ན་མེད་པའི་མྱ་ངན་ལས་འདས་པ་འཐོབ་པར་འགྱུར་བ་དང༌།བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་ཡང་འགྱུར་བ་དེའི་ཕྱིར།འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་ཞེས་བྱར་aམི་རུང་སྟེ།དེ་ལ་གང་དག་དེ་སྐད་ཅེས་འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་ཞེས་ཟེར་བ་དེ་དག་ནི་རྣམ་གྲངས་དེས་ན།ཁྱོད་ཀྱིས་འདི་ལྟར་ཚུལ་བཞིན་མ་ཡིན་པར་ཞུགས་པ་ཡིན་གྱི།ཚུལ་བཞིན་དུ་ཞུགས་པ་མ་ཡིན་པར་རིག་པར་བྱའོ།།བློ་གྲོས་ཤིན་aཏུ་རྣམ་དག་གཞན་ཡང་གལ་ཏེ་འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་མ་ཡིན་པར་གྱུར་ན་ནི།དེས་ན་ཇི་ལྟར་འདུ་བྱེད་ཀྱི་མཚན་ཉིད་ཀྱང་
636. ཀུན་ནས་ཉོན་མོངས་པའི་མཚན་ཉིད་དུ་གཏོགས་པ་དེ་བཞིན་དུ་དོན་དམ་པའི་མཚན་ཉིད་ཀྱང་ཀུན་ནས་ཉོན་མོངས་པའི་མཚན་ཉིད་དུ་གཏོགས་པར་aའགྱུར་རོ།།བློ་གྲོས་ཤིན་ཏུ་རྣམ་དག་གལ་ཏེ་འདུ་བྱེད་ཀྱི་མཚན་ཉིད་དང༌།དོན་དམ་པའི་མཚན་ཉིད་ཐ་དད་པ་ཡིན་པར་གྱུར་ན་ཡང་དེས་ན་འདུ་བྱེད་ཀྱི་མཚན་ཉིད་ཐམས་ཅད་ལ་དོན་དམ་པའི་མཚན་ཉིད་ནི་
637. སྤྱིའི་མཚན་ཉིད་དུ་གྱུར་པ་མ་ཡིན་པར་འགྱུར་རོ།།བློ་གྲོས་ཤིན་ཏུ་རྣམ་དག་གང་aགི་ཕྱིར་དོན་དམ་པའི་མཚན་ཉིད་ཀུན་ནས་ཉོན་མོངས་པའི་མཚན་ཉིད་དུ་གཏོགས་པ་མ་ཡིན་པ་དང༌།འདུ་བྱེད་ཀྱི་མཚན་ཉིད་ཐམས་ཅད་ལ་དོན་དམ་པའི་མཚན་ཉིད་སྤྱིའི་མཚན་ཉིད་དུ་གྱུར་པ་དེའི་ཕྱིར།འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་མ་ཡིན་ཞེས་བྱར་ཡང་མི་རུང་ལ།aདོན་དམ་པའི་མཚན་ཉིད་ཐ་དད་པ་ཞེས་བྱར་ཡང་མི་རུང་སྟེ།དེ་ལ་གང་དག་དེ་སྐད་ཅེས་འདུ་བྱེད་ཀྱི་མཚན་ཉིད་དང༌།དོན་དམ་པའི་མཚན་ཉིད་ཐ་དད་པ་མ་ཡིན་ཞེས་ཟེར་བ་དང༌།དོན་དམ་པའི་མཚན་ཉིད་ཐ་དད་པ་ཞེས་ཟེར་བ་དེ་དག་ནི་རྣམ་གྲངས་དེས་ན།ཁྱོད་ཀྱིས་འདི་ལྟར་ཚུལ་བཞིན་མ་ཡིན་པར་ཞུགས་པ་ཡིན་གྱི།།ཚུལ་བཞིན་དུ་aཞུགས་པ་ནི་མ་ཡིན་པར་རིག་པར་བྱའོ།།བློ་གྲོས་ཤིན་ཏུ་རྣམ་དག་གཞན་ཡང་གལ་ཏེ་འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་མ་ཡིན་པར་གྱུར་ན་ནི།དེས་ན་ཇི་ལྟར་དོན་དམ་པའི་མཚན་ཉིད་
638. ཐམས་ཅད་ལ་བྱེ་བྲག་མེད་པ་དེ་བཞིན་དུ།།འདུ་བྱེད་ཀྱི་མཚན་ཉིད་ཐམས་ཅད་ཀྱང་བྱེ་aབྲག་མེད་པར་འགྱུར་བ་དང༌།རྣལ་འབྱོར་པ་དག་འདུ་བྱེད་རྣམས་ལ་ཇི་ལྟར་མཐོང་བ་དང༌།ཇི་ལྟར་
639. ཐོས་པ་དང༌།ཇི་ལྟར་བྱེ་བྲག་ཕྱེད་པ་དང༌།ཇི་ལྟར་རྣམ་པར་ཤེས་པ་ལས་གོང་དུ་དོན་དམ་པ་ཡོངས་སུ་ཚོལ་བར་ཡང་མི་འགྱུར་རོ།།གལ་ཏེ་འདུ་བྱེད་ཀྱི་མཚན་ཉིད་དང༌།དོན་དམ་aཔའི་མཚན་ཉིད་ཐ་དད་པ་ཡིན་པར་གྱུར་ན་ནི་དེས་ན་འདུ་བྱེད་རྣམས་ཀྱི་བདག་མེད་པ་ཙམ་དང༌།ངོ་བོ་ཉིད་མེད་པ་ཙམ་ཉིད་དོན་དམ་པའི་མཚན་ཉིད་ཡིན་པར་ཡང་མི་འགྱུར།ཀུན་ནས་ཉོན་མོངས་པའི་མཚན་ཉིད་དང༌།རྣམ་པར་བྱང་བའི་མཚན་ཉིད་ཀྱང་དུས་གཅིག་ཏུ་མཚན་ཉིད་ཐ་དད་དུ་aགྲུབ་པར་འགྱུར་རོ།།བློ་གྲོས་ཤིན་ཏུ་རྣམ་དག་གང་གི་ཕྱིར་འདུ་བྱེད་ཀྱི་མཚན་ཉིད་རྣམས་ནི་བྱེ་བྲག་ཡོད་པ་ཡིན་ཏེ།བྱེ་བྲག་མེད་པ་མ་ཡིན་པ་དང༌།རྣལ་འབྱོར་པ་དག་འདུ་བྱེད་རྣམས་ལ་ཇི་ལྟར་མཐོང་བ་དང༌།ཐོས་པ་དང༌།བྱེ་བྲག་ཕྱེད་པ་དང༌།རྣམ་པར་ཤེས་པ་ལས་གོང་དུ་དོན་དམ་པ་aཡོངས་སུ་ཚོལ་བར་བྱེད་པ་དང༌།དོན་དམ་པ་ནི་འདུ་བྱེད་རྣམས་ཀྱི་བདག་མེད་པས་རབ་ཏུ་ཕྱེ་བ་ཡིན་པ་དང༌།ཀུན་ནས་ཉོན་མོངས་པ་དང༌།རྣམ་པར་བྱང་བའི་མཚན་ཉིད་ཀྱང་དུས་གཅིག་ཏུ་མཚན་ཉིད་ཐ་དད་དུ་གྲུབ་པ་མེད་པ་དེའི་ཕྱིར།འདུ་བྱེད་ཀྱི་མཚན་ཉིད་དང་དོན་དམ་པའི་aམཚན་ཉིད་ཐ་དད་པའམ
640. །།ཐ་དད་པ་མ་ཡིན་པ་ཞེས་བྱར་མི་རུང་ངོ༌།།དེ་ལ་གང་དག་
641. འདི་སྐད་ཅེས་འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་མ་ཡིན་པའམ།ཐ་དད་པ་ཞེས་ཟེར་བ་དེ་དག་ནི་རྣམ་གྲངས་དེས་ན།ཁྱོད་ཀྱིས་འདི་ལྟར་ཚུལ་བཞིན་མ་ཡིན་པར་aཞུགས་
642. པ་ཡིན་གྱི།ཚུལ་བཞིན་དུ་ཞུགས་པ་མ་ཡིན་པར་རིག་པར་བྱའོ།།བློ་གྲོས་ཤིན་ཏུ་རྣམ་དག་འདི་ལྟ་སྟེ།དཔེར་ན་དུང་གི་དཀར་པོ་ཉིད་ནི་དུང་དང་མཚན་ཉིད་ཐ་དད་པ་མ་ཡིན་པའམ།མཚན་ཉིད་ཐ་དད་དུ་གདགས་པར་སླ་བ་མ་ཡིན་ནོ།།དུང་གི་དཀར་པོ་ཉིད་ཇི་ལྟ་བ་aབཞིན་དུ།གསེར་གྱི་སེར་པོ་ཉིད་ཀྱང་དེ་བཞིན་ནོ།།པི་ཝང་གི་སྒྲའི་སྙན་པ་ཉིད་ཀྱང་པི་ཝང་གི་སྒྲ་ཉིད་
643. དང་མཚན་ཉིད་ཐ་དད་པ་མ་ཡིན་པའམ།མཚན་ཉིད་ཐ་དད་པར་གདགས་པར་སླ་བ་མ་ཡིན་ནོ།།ཨ་ཀ་རུ་ནག་པོའི་དྲི་ཞིམ་པོ་ཉིད་ཀྱང་ཨ་ཀ་རུ་ནག་པོ་དང་མཚན་ཉིད་ཐ་དད་པ་aམ་ཡིན་པའམ།མཚན་ཉིད་ཐ་དད་དུ་གདགས་པར་སླ་བ་མ་ཡིན་ནོ།།ན་ལེ་ཤམ་གྱི་ཚ་བ་ཉིད་ཀྱང་ན་ལེ་ཤམ་དང་མཚན་ཉིད་ཐ་དད་པ་མ་ཡིན་པའམ།མཚན་ཉིད་ཐ་དད་
644. དུ་གདགས་པར་སླ་བ་མ་ཡིན་ནོ།།ན་ལེ་ཤམ་གྱི་ཚ་བ་ཉིད་ཇི་ལྟ་བ་བཞིན་དུ་ཨ་རུ་རའི་བསྐ་བ་ཉིད་ཀྱང་དེ་བཞིན་aནོ།།འདི་ལྟ་སྟེ།དཔེར་ན་ཤིང་བལ་གྱི་འདའ་བའི་འཇམ་པ་ཉིད་ཀྱང་ཤིང་བལ་གྱི་འདའ་བ་དང་མཚན་ཉིད་ཐ་དད་པ་མ་ཡིན་པའམ།མཚན་ཉིད་ཐ་དད་པར་
645. གདགས་པར་སླ་བ་མ་ཡིན་ནོ།།འདི་ལྟ་སྟེ།དཔེར་ན་མར་ལ་མར་གྱི་སྙིང་ཁུ་ཡང་མར་དང་མཚན་ཉིད་ཐ་aདད་པ་མ་ཡིན་པའམ།མཚན་ཉིད་ཐ་དད་པར་གདགས་པར་སླ་བ་མ་ཡིན་ནོ།།འདི་ལྟ་སྟེ།དཔེར་ན་འདུ་བྱེད་ཐམས་ཅད་ལ་མི་རྟག་པ་ཉིད་དང༌།ཟག་པ་དང་བཅས་པ་ཐམས་ཅད་ལ་སྡུག་བསྔལ་བ་ཉིད་དང༌།ཆོས་ཐམས་ཅད་ལ་གང་ཟག་གི་བདག་མེད་པ་ཉིད་ཀྱང་དེ་དག་དང་aམཚན་ཉིད་ཐ་དད་པ་མ་ཡིན་པའམ།མཚན་ཉིད་ཐ་དད་དུ་གདགས་པར་སླ་བ་མ་ཡིན་ནོ།བློ་གྲོས་ཤིན་ཏུ་རྣམ་དག་འདི་ལྟ་སྟེ།དཔེར་ན་འདོད་ཆགས་ཀྱི་མ་ཞི་བའི་མཚན་ཉིད་དང༌།ཀུན་ནས་ཉོན་མོངས་པའི་མཚན་ཉིད་ཀྱང་འདོད་ཆགས་དང་མཚན་ཉིད་ཐ་དད་པ་མ་ཡིན་པའམ།aམཚན་ཉིད་ཐ་དད་དུ་གདགས་པར་སླ་བ་མ་ཡིན་པ་དང༌།འདོད་ཆགས་ཀྱི་ཇི་ལྟ་བ་བཞིན་དུ་ཞེ་སྡང་དང་གཏི་མུག་གི་ཡང་དེ་བཞིན་དུ་རིག་པར་བྱའོ།།བློ་གྲོས་ཤིན་ཏུ་རྣམ་དག་དེ་བཞིན་དུ་འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཀྱང་མཚན་ཉིད་ཐ་དད་པ་མ་ཡིན་པའམ།མཚན་aཉིད་ཐ་དད་དུ་གདགས་པར་མི་བཟོད་དོ།།བློ་གྲོས་ཤིན་ཏུ་རྣམ་དག་ངས་ནི་དེ་ལྟར་དོན་དམ་པ།ཕྲ་བ།མཆོག་ཏུ་ཕྲ་བ།ཟབ་པ།མཆོག་ཏུ་ཟབ་པ།རྟོགས་པར་དཀའ་བ།མཆོག་ཏུ་རྟོགས་པར་དཀའ་བ་ཐ་དད་པ་དང་ཐ་དད་པ་མ་ཡིན་པ་ཉིད་ལས་ཡང་དག་པར་འདས་པའི་མཚན་ཉིད་aམངོན་པར་རྫོགས་པར་སངས་རྒྱས་ཏེ།མངོན་པར་རྫོགས་པར་སངས་རྒྱས་ནས་ཀྱང་
646. བསྙད་ཅིང་གསལ་
647. བར་བྱས།རྣམ་པར་ཕྱེ།གདགས་པ་བྱས་།རབ་ཏུ་བསྟན་ཏོ།།དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ།འདུ་བྱེད་ཁམས་དང་དོན་aདམ་མཚན་ཉིད་ནི།།གཅིག་དང་ཐ་དད་བྲལ་བའི་མཚན་ཉིད་དེ།།གཅིག་དང་ཐ་དད་ཉིད་དུ་གང་རྟོག་པ།དེ་དག་ཚུལ་བཞིན་མ་ཡིན་ཞུགས་པ་ཡིན།།སྐྱེ་བ་པོ་ཡིས་ལྷག་མཐོང་དང༌།ཞི་གནས་གོམས་པར་བྱས་ནས་ནི།།གནས་ངན་ལེན་གྱི་མཆིང་བ་དང༌།མཚན་མའི་འཆིང་aལས་རྣམ་གྲོལ་འགྱུར།།ཞེས་གསུངས་སོ།།དེ་ལ་ཐམས་ཅད་དུ་རོ་གཅིག་པའི་མཚན་ཉིད་ནི་དགོངས་པ་ངེས་པར་འགྲེལ་པའི་མདོ་ལས་ཇི་སྐད་འབྱུང་བ་བཞིན་བལྟ་བར་བྱ་སྟེ་།བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་བཀའ་སྩལ་པ།།རབ་འབྱོར་ཁྱོད་ཀྱིས་སེམས་ཅན་གྱི་aཁམས་ན།གང་དག་མངོན་པའི་ང་རྒྱལ་མངོན་པའི་ང་རྒྱལ་
648. གྱིས་མངོན་དུ་ཟིན་ཅིང༌།།ཤེས་པ་བརྡ་སྤྲོད་པར་བྱེད་
649. པའི་སེམས་ཅན་ནི་ཇི་ཙམ་ཞིག་ཡོད་པར་ཤེས།ཁྱོད་ཀྱིས་སེམས་ཅན་གྱི་ཁམས་ན།གང་དག་མངོན་པའི་ང་རྒྱལ་མེད་པར་ཤེས་པ་བརྡ་སྤྲོད་པར་བྱེད་པའི་སེམས་ཅན་ཇི་ཙམ་ཞིག་aཡོད་པར་ཤེས།རབ་འབྱོར་གྱིས་གསོལ་པ།བཅོམ་ལྡན་འདས་བདག་གིས་སེམས་ཅན་གྱི་ཁམས་ན་གང་དག་མངོན་པའི་ང་རྒྱལ་མ་མཆིས་པར་ཤེས་པ་བརྡ་སྤྲོད་པར་བགྱིད་པའི་སེམས་ཅན་ནི་ཉུང་ཤས་ཅིག་མཆིས་པར་འཚལ་བ་ལགས་ཀྱི།བཅོམ་ལྡན་འདས་བདག་གིས་སེམས་aཅན་གྱི་ཁམས་ན།གང་དག་མངོན་པའི་ང་རྒྱལ་ཅན།མངོན་པའི་ང་རྒྱལ་གྱིས་མངོན་དུ་
650. ཟིན་ཅིང་ཤེས་པ་བརྡ་སྤྲོད་པར་བྱེད་
651. པའི་སེམས་ཅན་ནི་ཚད་མ་མཆིས།གྲངས་མ་མཆིས།།བརྗོད་དུ་མ་མཆིས་པ་སྙེད་ཅིག་མཆིས་པར་འཚལ་ལགས་ཏེ།བཅོམ་ལྡན་འདས་བདག་aདུས་གཅིག་ཅིག་ན།དགོན་པ་ནགས་ཁྲོད་ཆེན་པོ་ཞིག་ན་མཆིས་པའི་ཚེ།དེ་ན་བདག་གི་ཉེ་འཁོར་ན་དགེ་སློང་རབ་ཏུ་མང་པོ་དག་ཅིག་ཀྱང་དགོན་པ་ནགས་ཁྲོད་ཆེན་པོ་ན་བརྟེན་ཅིང་གནས་ལགས་ཏེ།བདག་གིས་སྔ་
652. དྲོའི་དུས་ཀྱི་ཚེ།དགེ་སློང་དེ་དག་ཕན་ཚུན་ནས་མཆིས་ཤིང་aམཇལ་ནས་ཆོས་རྣམ་པ་སྣ་ཚོགས་དམིགས་པའི་མངོན་པར་རྟོགས་པ་སྟོན་པས་ཤེས་པ་བརྡ་སྤྲོད་པར་བགྱིད་དེ།དེ་ན་ཁ་ཅིག་ནི་ཕུང་པོ་དམིགས་པ་དང༌།ཕུང་པོའི་མཚན་མ་དམིགས་པ་དང༌།ཕུང་པོའི་སྐྱེ་བ་དམིགས་པ་དང༌།ཕུང་པོའི་འཇིག་
653. པ་དམིགས་པ་དང༌།ཕུང་པོ་aའགོག་པ་དམིགས་པ་དང༌།ཕུང་པོ་འགོ་པ་མངོན་དུ་བགྱི་བ་དམིགས་པས་ཤེས་པ་བརྡ་སྤྲོད་པར་བགྱིད།ཁ་ཅིག་ཕུང་པོའི་དམིགས་པ་ཇི་ལྟ་བ་དེ་
654. བཞིན་དུ།ཁ་ཅིག་ནི་སྐྱེ་མཆེད་དམིགས་པས།ཁ་ཅིག་ནི་རྟེན་ཅིང་འབྲེལ་པར་འབྱུང་བ་དམིགས་པས་ཤེས་པ་བརྡ་སྤྲོད་པར་aབགྱིད།ཁ་ཅིག་ནི་ཟས་དམིགས་པ་དང༌།ཟས་ཀྱི་མཚན་མ་དམིགས་པ་དང༌།ཟས་ཀྱི་སྐྱེ་བ་དམིགས་པ་དང༌།ཟས་ཀྱི་འཇིག་པ་དམིགས་པ་དང༌།ཟས་འགོག་པ་དམིགས་པ་དང༌།ཟས་འགོག་པ་མངོན་དུ་བགྱི་བ་དམིགས་པས་ཤེས་པ་བརྡ་སྤྲོད་པར་བགྱིད།aཁ་ཅིག་ནི་བདེན་པ་དམིགས་པ་དང༌།བདེན་པའི་མཚན་མ་དམིགས་པ་དང༌།བདེན་པ་ཡོངས་སུ་ཤེས་པ་དམིགས་པ་དང༌།བདེན་པ་སྤང་བ་དམིགས་པ་དང༌།བདེན་པ་མངོན་དུ་བགྱིད་པ་
655. དམིགས་པ་དང༌།བདེན་པ་བསྒོམ་
656. པ་དམིགས་པས་ཤེས་པ་བརྡ་སྤྲོད་པར་བགྱིད།ཁ་ཅིག་aནི་ཁམས་དམིགས་པ་དང༌།ཁམས་ཀྱི་མཚན་མ་དམིགས་པ་དང༌།ཁམས་སྣ་ཚོགས་པ་ཉིད་དམིགས་པ་དང༌།ཁམས་དུ་མ་པ་
657. དམིགས་པ་དང༌།ཁམས་འགོག་པ་དམིགས་པ་དང༌།ཁམས་འགོག་པ་མངོན་དུ་བགྱིད་པ་དམིགས་པས་
658. ཤེས་པ་བརྡ་སྤྲོད་པར་བགྱིད།ཁ་ཅིག་ནི་དྲན་aཔ་ཉེ་བར་གཞག་པ་དམིགས་པ་དང༌།དྲན་པ་ཉེ་བར་གཞག་པའི་མཚན་མ་དམིགས་པ་དང༌།དྲན་པ་ཉེ་བར་གཞག་པའི་མི་མཐུན་པའི་ཕྱོགས་དང་གཉེན་པོ་དམིགས་པ་དང༌།དྲན་པ་ཉེ་བར་གཞག་པའི་བསྒོམ་
659. པ་དམིགས་པ་དང༌།དྲན་པ་ཉེ་བར་གཞག་པ་མ་སྐྱེས་པ་སྐྱེ་བ་དམིགས་པ་དང༌།aདྲན་པ་ཉེ་བར་གཞག་པ་སྐྱེས་པ་གནས་པ་དང༌།མ་བསྐྱུད་པ་དང༌།སླར་ཞིང་འབྱུང་བ་དང༌།འཕེལ་ཞིང་རྒྱས་པ་དམིགས་པས་ཤེས་པ་བརྡ་སྤྲོད་པར་བགྱིད།ཁ་ཅིག་ནི་
660. དྲན་པ་ཉེ་བར་གཞག་པ་རྣམས་ཇི་ལྟ་བ་དེ་
661. བཞིན་དུ།ཁ་ཅིག་ནི་ཡང་དག་པར་སྤོང་བ་རྣམས་དང༌།རྫུ་འཕྲུལ་གྱི་རྐང་པ་aརྣམས་དང༌།དབང་པོ་རྣམས་དང༌།སྟོབས་རྣམས་དང༌།བྱང་ཆུབ་ཀྱི་ཡན་ལག་རྣམས་དང༌།ཁ་ཅིག་ནི་འཕགས་པའི་ལམ་ཡན་ལག་བརྒྱད་པ་དམིགས་པ་དང༌།འཕགས་པའི་ལམ་ཡན་ལག་བརྒྱད་པའི་མཚན་མ་དམིགས་པ་དང༌།འཕགས་པའི་ལམ་ཡན་ལག་བརྒྱད་པའི་མི་མཐུན་aཔའི་ཕྱོགས་ཀྱི་གཉེན་པོ་
662. དམིགས་པ་དང༌།འཕགས་པའི་ལམ་ཡན་ལག་བརྒྱད་པ་བསྒོམ་
663. པ་དམིགས་པ་དང༌།འཕགས་པའི་ལམ་ཡན་ལག་བརྒྱད་པ་མ་སྐྱེས་པ་སྐྱེ་བ་དམིགས་པ་དང༌།འཕགས་པའི་ལམ་ཡན་ལག་བརྒྱད་པ་སྐྱེས་པ་གནས་པ་དང༌།མ་བསྐྱུད་པ་དང༌།སླར་ཞིང་aའབྱུང་བ་དང༌།འཕེལ་ཞིང་རྒྱས་པ་དམིགས་པས་ཤེས་པ་བརྡ་སྤྲོད་པར་རིག་
664. པ་དག་མཐོང་ལགས་སོ།།མཐོང་ནས་ཀྱང་བདག་འདི་སྙམ་བགྱིད་དེ།ཚེ་དང་ལྡན་པ་འདི་དག་ནི་ཆོས་རྣམ་པ་སྣ་ཚོགས་དམིགས་པའི་མངོན་པར་རྟོགས་པ་སྟོན་པས་ཤེས་པ་བརྡ་སྤྲོད་པར་བགྱིད་ཅིང༌།འདི་ལྟར་aདོན་དམ་པ་ཐམས་ཅད་དུ་རོ་གཅིག་པའི་མཚན་ཉིད་མ་འཚལ་བས་ཚེ་དང་ལྡན་པ་འདི་དག་ཐམས་ཅད་ནི་མངོན་པའི་ང་རྒྱལ་ཅན།མངོན་པའི་ང་རྒྱལ་གྱིས་མངོན་དུ་ཟིན་ཅིང༌།ཤེས་པ་བརྡ་སྤྲོད་པར་བགྱིད་པ་ཤ་སྟག་་ལགས་སོ་སྙམ་བགྱིད་ལགས་སོ།།བཅོམ་ལྡན་འདས་བཅོམ་ལྡན་འདས་aཀྱིས་གང་གི་སླད་དུ་འདི་སྐད་ཅེས།དོན་དམ་པ་ནི་ཕྲ་བ།ཟབ་པ།རྟོགས་པར་དཀའ་བ།མཆོག་ཏུ་རྟོགས་པར་དཀའ་བ།ཐམས་ཅད་དུ་རོ་གཅིག་པའི་མཚན་ཉིད་ཡིན་ནོ་ཞེས་བཀའ་སྩལ་པ།ཇི་ཙམ་དུ་བཅོམ་ལྡན་འདས་ཀྱིས་ལེགས་པར་གསུངས་པ་དེ་ནི་ངོ་མཚར་ལགས་ཏེ།བཅོམ་aལྡན་འདས་དོན་དམ་པ་ཐམས་ཅད་དུ་རོ་གཅིག་པའི་མཚན་ཉིད་ནི་བཅོམ་ལྡན་འདས་ཀྱི་བསྟན་པ་འདི་ཉིད་ལ་ཞུགས་པ་དང༌།དགེ་སློང་དུ་གྱུར་པའི་སེམས་ཅན་རྣམས་ཀྱིས་ཀྱང་དེ་ལྟར་རྟོགས་པར་དཀའ་བ་ལགས་ན།འདི་ལས་སླད་རོལ་པའི་མུ་སྟེགས་ཅན་རྣམས་ཀྱིས་ལྟ་སྨོས་ཀྱང་aཅི་འཚལ།བཅོམ་ལྡན་འདས་ཀྱིས་བཀའ་སྩལ་པ།རབ་འབྱོར་དེ་དེ་བཞིན་ནོ།།དེ་དེ་བཞིན་ཏེ།དེས་ནི་དོན་དམ་པ་ཐམས་ཅད་དུ་རོ་གཅིག་པའི་མཚན་ཉིད་ཕྲ་བ།མཆོག་ཏུ་ཕྲ་བ།
665. ཟབ་པ།མཆོག་ཏུ་ཟབ་པ།རྟོགས་པར་དཀའ་བ།མཆོག་ཏུ་རྟོགས་པར་དཀའ་བ།aམངོན་པར་རྫོགས་པར་སངས་རྒྱས་ཏེ།མངོན་པར་རྫོགས་པར་སངས་རྒྱས་ནས་ཀྱང་བསྙད་ཅིང་གསལ་བར་བྱས།རྣམ་པར་ཕྱེ།གདགས་པ་བྱས།རབ་ཏུ་བསྟན་ཏོ།།དེ་ཅིའི་ཕྱིར་ཞེ་ན།རབ་འབྱོར་ཕུང་པོ་རྣམས་ལ་རྣམ་པར་དག་པའི་དམིགས་པ་གང་ཡིན་པ་དེ་ནི་ངས་དོན་དམ་aཔ་ཡིན་པར་ཡོངས་སུ་བསྟན་ཅིང་རབ་འབྱོར་སྐྱེ་མཆེད་རྣམས་དང༌།རྟེན་ཅིང་འབྲེལ་པར་འབྱུང་བ་དང༌།ཟས་རྣམས་དང༌།བདེན་པ་རྣམས་དང༌།ཁམས་རྣམས་དང༌།དྲན་པ་ཉེ་བར་གཞག་པ་རྣམས་དང༌།ཡང་དག་པའི་སྤོང་བ་རྣམས་དང༌།རྫུ་འཕྲུལ་གྱི་རྐང་པ་རྣམས་དང༌།aདབང་པོ་རྣམས་དང༌།སྟོབས་རྣམས་དང༌།བྱང་ཆུབ་ཀྱི་ཡན་ལག་རྣམས་དང༌།རབ་འབྱོར་འཕགས་པའི་ལམ་ཡན་ལག་བརྒྱད་པ་ལ་རྣམ་པར་དག་པའི་དམིགས་པ་གང་ཡིན་པ་དེ་ནི།ངས་དོན་དམ་པ་ཡིན་པར་ཡོངས་སུ་བསྟན་པའི་ཕྱིར་རོ།།ཕུང་པོ་རྣམས་ལ་aརྣམ་པར་དག་པའི་དམིགས་པ་དེ་ཡང་ཐམས་ཅད་དུ་རོ་གཅིག་པ་སྟེ།མཚན་ཉིད་ཐ་དད་པ་མ་ཡིན་ནོ།།ཕུང་པོ་རྣམས་ལ་ཇི་ལྟ་བ་བཞིན་དུ།སྐྱེ་མཆེད་རྣམས་དང༌།འཕགས་པའི་ལམ་ཡན་ལག་བརྒྱད་པའི་བར་ལ་རྣམ་པར་དག་པའི་དམིགས་པ་དེ་ཡང་ཐམས་ཅད་དུ་རོ་གཅིག་aཔ་སྟེ།མཚན་ཉིད་ཐ་དད་པ་མ་ཡིན་ནོ།།རབ་འབྱོར་རྣམ་གྲངས་དེས་ན།ཁྱོད་ཀྱིས་འདི་ལྟར་ཐམས་ཅད་དུ་རོ་གཅིག་པའི་མཚན་ཉིད་གང་ཡིན་པ་དེ་ནི་དོན་དམ་པ་ཡིན་པར་རིག་པར་བྱའོ།།རབ་འབྱོར་གཞན་ཡང་དགེ་སློང་རྣལ་འབྱོར་སྤྱོད་པ་ནི་ཕུང་པོ་གཅིག་གི་དེ་བཞིན་ཉིད་དོན་དམ་aཔ་ཆོས་བདག་མེད་པ་རབ་ཏུ་རྟོགས་ནས།ཡང་དེ་ལས་གཞན་པའི་ཕུང་པོ་རྣམས་དང༌།ཁམས་རྣམས་དང༌།སྐྱེ་མཆེད་རྣམས་དང༌།རྟེན་ཅིང་འབྲེལ་པར་འབྱུང་བ་རྣམས་དང༌།ཟས་རྣམས་དང༌།བདེན་པ་རྣམས་དང༌།དྲན་པ་ཉེ་བར་གཞག་པ་རྣམས་དང༌།ཡང་དག་པའི་aསྤོང་བ་རྣམས་དང༌།རྫུ་འཕྲུལ་གྱི་རྐང་པ་རྣམས་དང༌།དབང་པོ་རྣམས་དང༌།སྟོབས་རྣམས་དང༌།བྱང་ཆུབ་ཀྱི་ཡན་ལག་རྣམས་སོ་སོ་དང༌།འཕགས་པའི་ལམ་ཡན་ལག་བརྒྱད་པ་སོ་སོ་ལ་དེ་བཞིན་ཉིད་དོན་དམ་པ་ཆོས་བདག་མེད་པ་ཡོངས་སུ་ཚོལ་བར་མི་བྱེད་ཀྱི།དེ་བཞིན་aཉིད་ཀྱི་རྗེས་སུ་འབྲང་བ་གཉིས་སུ་མེད་པའི་ཤེས་པ་ལ་བརྟེན་པ་དེ་ཉིད་ཀྱིས།དོན་དམ་པ་ཐམས་ཅད་དུ་རོ་གཅིག་པའི་མཚན་ཉིད་ངེས་པར་འཛིན་པ་དང༌།མངོན་པར་རྟོགས་པ་ཁོ་ནར་བྱེད་དེ།རབ་འབྱོར་རྣམས་གྲངས་དེས་ཀྱང་ཁྱོད་ཀྱིས་འདི་ལྟར་ཐམས་ཅད་དུ་རོ་གཅིག་པའི་མཚན་aཉིད་གང་ཡིན་པ་དེ་ནི་དོན་དམ་པ་ཡིན་པར་རིག་པར་བྱའོ།།རབ་འབྱོར་གཞན་ཡང་ཇི་ལྟར་ཕུང་པོ་དང༌།སྐྱེ་མཆེད་
666. དང༌།རྟེན་ཅིང་འབྲེལ་པར་འབྱུང་བ་དང༌།ཟས་དང༌།བདེན་པ་དང༌།ཁམས་དང༌།དྲན་པ་ཉེ་བར་གཞག་པ་དང༌།ཡང་དག་པའི་སྤོང་བ་དང༌།རྫུ་འཕྲུལ་གྱི་aརྐང་པ་དང༌།དབང་པོ་དང༌།སྟོབས་དང༌།བྱང་ཆུབ་ཀྱི་ཡན་ལག་འདི་དག་ཕན་ཚུན་མཚན་ཉིད་ཐ་དད་པ་དང༌།ཇི་ལྟར་འཕགས་པའི་ལམ་ཡན་ལག་བརྒྱད་པ་ཕན་ཚུན་མཚན་ཉིད་ཐ་དད་པ་ཡིན་པ་དེ་བཞིན་དུ།གལ་ཏེ་ཆོས་དེ་དག་གི་དེ་བཞིན་ཉིད་དོན་དམ་པ་ཆོས་བདག་མེད་པ་ཡང་aམཚན་ཉིད་ཐ་དད་པ་ཡིན་པར་གྱུར་
667. ན་ནི་དེས་ན་དེ་བཞིན་ཉིད་དོན་དམ་པ་ཆོས་བདག་མེད་པ་ཡང་རྒྱུ་དང་བཅས་པ་ཡིན་ཞིང་མཚན་ཉིད་
668. རྒྱུ་ལས་བྱུང་བ་ཡིན་པར་འགྱུར་རོ།།རྒྱུ་ལས་བྱུང་བ་ཉིད་ཡིན་ན་ནི་འདུས་བྱས་ཡིན་པར་འགྱུར་རོ།།འདུས་བྱས་ཉིད་ཡིན་ན་ནི་དོན་དམ་པ་
669. ཡིན་པར་མི་aའགྱུར་རོ།།དོན་དམ་པ་མ་ཡིན་ན་ནི་དོན་དམ་པ་
670. གཞན་ཞིག་ཡོངས་སུ་བཙལ་དགོས་པར་འགྱུར་རོ།།རབ་འབྱོར་གང་གི་ཕྱིར་དེ་བཞིན་ཉིད་དོན་དམ་པ་ཆོས་བདག་མེད་པ་རྒྱུ་ལས་བྱུང་བ་མ་ཡིན་པ་དང༌།འདུས་བྱས་མ་ཡིན་པ་དང༌།དོན་དམ་པ་མ་ཡིན་པ་
671. དང༌།དོན་དམ་པ་དེའི་དོན་aདམ་པ་གཞན་ཡོངས་སུ་བཙལ་བར་བྱ་མི་དགོས་ཀྱི།དེ་བཞིན་གཤེགས་པ་རྣམས་བྱུང་ཡང་རུང༌།མ་བྱུང་ཡང་རུང་སྟེ།རྟག་པ་རྟག་པའི་དུས་དང་།ཐེར་ཟུག་ཐེར་ཟུག་གི་དུས་སུ་ཆོས་གནས་པར་བྱ་བའི་ཕྱིར།ཆོས་རྣམས་ཀྱི་ཆོས་ཉིད་དབྱིངས་དེ་ནི་རྣམ་པར་གནས་པ་ཁོ་ན་ཡིན་པ་དེའི་aཕྱིར༑རབ་འབྱོར་རྣམ་གྲངས་དེས་ཀྱང་ཁྱོད་ཀྱིས་འདི་ལྟར་ཐམས་ཅད་དུ་རོ་གཅིག་པའི་མཚན་ཉིད་གང་ཡིན་པ་དེ་ནི་དོན་དམ་པ་ཡིན་པར་རིག་པར་བྱའོ།།རབ་འབྱོར་འདི་ལྟ་སྟེ།དཔེར་ན་ནམ་མཁའ་ནི་གཟུགས་ཀྱི་རྣམ་པ་སྣ་ཚོགས་དུ་མ་མཚན་ཉིད་ཐ་དད་པ་ལ།མཚན་མ་མེད་པ་རྣམ་aཔར་རྟོག་པ་མེད་པ་འགྱུར་བ་མེད་པ་སྟེ།ཐམས་ཅད་དུ་རོ་གཅིག་པའི་མཚན་ཉིད་ཡིན་ནོ།།རབ་འབྱོར་དེ་བཞིན་དུ་དོན་དམ་པ་ཡང་མཚན་ཉིད་ཐ་དད་པའི་ཆོས་རྣམས་ལ་ཐམས་ཅད་དུ་རོ་གཅིག་པའི་མཚན་ཉིད་ཡིན་པར་བལྟ་བར་བྱའོ།།དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་aབཅད་པ་འདི་བཀའ་སྩལ་ཏོ།།དོན་དམ་དེ་ནི་ཐ་དད་པ་མ་ཡིན་ཏེ།།ཀུན་ཏུ་རོ་གཅིག་མཚན་ཉིད་སངས་རྒྱས་གསུངས
672. །།དེ་ལ་གང་དག་ཐ་དད་ཀུན་རྟོག་པ།།དེ་དག་ང་རྒྱལ་གནས་པ་རྨོངས་པ་ཡིན།།ཞེས་གསུངས་པའོ།།།།བམ་པོ་སུམ་ཅུ་བརྒྱད་པ།དེ་ལ་སེམས་aཀྱི་མཚན་ཉིད་ནི་དགོངས་པ་ངེས་པར་འགྲེལ་པའི་མདོ་ལས་ཇི་སྐད་འབྱུང་བ་བཞིན་བལྟ་བར་བྱ་སྟེ།བཅོམ་ལྡན་འདས་ལ་བྱང་ཆུབ་སེམས་དཔའ་བློ་གྲོས་ཡངས་པས་ཞུ་བ་ཞུས་པ།བཅོམ་ལྡན་འདས་བྱང་ཆུབ་སེམས་དཔའ་སེམས་དང༌།ཡིད་དང༌།རྣམ་པར་ཤེས་aཔའི་གསང་བ་ལ་མཁས་པ།བྱང་ཆུབ་སེམས་དཔའ་སེམས་དང༌།ཡིད་དང༌།རྣམ་པར་ཤེས་པའི་གསང་བ་ལ་མཁས་པ་ཞེས་བགྱི་ན།བཅོམ་ལྡན་འདས་ཇི་ཙམ་གྱིས་ན་བྱང་ཆུབ་སེམས་དཔའ་
673. སེམས་དང༌།ཡིད་དང༌།རྣམ་པར་ཤེས་པའི་གསང་བ་ལ་མཁས་པ་ལགས།དེ་བཞིན་aགཤེགས་པ་བྱང་ཆུབ་སེམས་དཔའ་སེམས་དང༌།ཡིད་དང༌།རྣམ་པར་ཤེས་པའི་གསང་བ་ལ་མཁས་པར་ཡང་དག་པར་འདོགས་ན་ཡང་ཇི་ཙམ་གྱིས་འདོགས་ལགས།དེ་སྐད་ཅེས་གསོལ་པ་་དང༌།བཅོམ་ལྡན་འདས་ཀྱིས་བྱང་ཆུབ་སེམས་དཔའ་
674. བློ་གྲོས་ཡངས་པ་ལ་འདི་སྐད་ཅེས་aབཀའ་སྩལ་ཏོ།།བློ་གྲོས་ཡངས་པ་ཁྱོད་དེ་ལྟར་སྐྱེ་བོ་མང་པོ་ལ་ཕན་པ་དང༌།སྐྱེ་བོ་མང་པོ་ལ་བདེ་བ་དང༌།འཇིག་རྟེན་ལ་སྙིང་བརྩེ་བ་དང༌།ལྷ་དང་མིར་བཅས་པའི་སྐྱེ་དགུའི་དོན་དང༌།ཕན་པ་དང་བདེ་བའི་ཕྱིར་ཞུགས་ཏེ།དེ་བཞིན་གཤེགས་པ་ལ་ཁྱོད་དོན་འདི་ཉིད་འདྲི་བར་aསེམས་པ་ནི་ལེགས་སོ།།ལེགས་སོ།།བློ་གྲོས་ཡངས་པ་དེའི་ཕྱིར་ཉོན་ཅིག་དང༌།སེམས་དང༌།ཡིད་དང༌།རྣམ་པར་ཤེས་པའི་གསང་བ་ལ་མཁས་པ་ཁྱོད་ལ་བཤད་པར་བྱའོ།།བློ་གྲོས་ཡངས་པ་ཁྱོད་
675. འགྲོ་བ་དྲུག་གི་འཁོར་བ་འདི་ན་སེམས་ཅན་གང་དང་གང་དག་སེམས་aཅན་གྱི་རིགས་གང་དང་གང་དུ་ཡང་
676. སྒོ་ང་ལས་སྐྱེ་བའི་སྐྱེ་གནས་སམ།ཡང་ན་མངལ་ནས་སྐྱེ་བའམ།ཡང་ན་དྲོད་གཤེར་ལས་སྐྱེ་བའམ།ཡང་ན་རྫུས་ཏེ་སྐྱེ་བའི་སྐྱེ་གནས་སུ་ལུས་མངོན་པར་འགྲུབ་ཅིང་འབྱུང་བར་འགྱུར་བ་དེར་དང་པོར་འདི་ལྟར་ལེན་པ་རྣམ་པ་གཉིས་པོ་གནས་དང་aབཅས་པའི་དབང་པོ་གཟུགས་ཅན་ལེན་པ་དང༌།མཚན་མ་དང༌།མིང་དང༌།རྣམ་པར་རྟོག་པ་ལ་
677. ཐ་སྙད་འདོགས་པའི་སྤྲོས་པའི་བག་ཆགས་ལེན་པ་ལ་བརྟེན་ནས།ས་བོན་ཐམས་ཅད་པའི་སེམས་རྣམ་པར་སྨིན་ཅིང་འཇུག་ལ།རྒྱས་ཤིང་འཕེལ་བ་དང༌།ཡངས་པར་འགྱུར་རོ།།aདེ་ལ་གཟུགས་ཅན་གྱི་ཁམས་
678. ན་ནི་ལེན་པ་གཉི་ག་ཡོད་ལ།གཟུགས་ཅན་མ་ཡིན་པའི་ཁམས་ན་ནི་ལེན་པ་གཉིས་སུ་མེད་དོ།།བློ་གྲོས་ཡངས་པ་རྣམ་པར་ཤེས་པ་དེ་ནི་ལེན་པའི་རྣམ་པར་ཤེས་པ་ཞེས་ཀྱང་བྱ་སྟེ།འདི་ལྟར་དེས་ལུས་འདི་བཟུང་ཞིང་བླངས་པའི་ཕྱིར་རོ།།ཀུན་གཞི་aརྣམ་པར་ཤེས་པ་ཞེས་ཀྱང་བྱ་སྟེ།འདི་ལྟར་དེ་ལུས་འདི་ལ་གྲུབ་པ་དང་བདེ་བ་གཅིག་པའི་དོན་གྱིས་ཀུན་ཏུ་སྦྱོར་བ་དང༌།རབ་ཏུ་སྦྱོར་བར་བྱེད་པའི་ཕྱིར་རོ།།སེམས་ཞེས་ཀྱང་བྱ་སྟེ།འདི་ལྟར་དེ་ནི་གཟུགས་དང༌།སྒྲ་དང༌།དྲི་དང༌།རོ་དང༌།རེག་བྱ་དང༌།ཆོས་རྣམས་ཀྱིས་ཀྱང་aཀུན་ཏུ་བསགས་པ་དང༌།ཉེ་བར་བསགས་པ་ཡིན་པའི་ཕྱིར་རོ།།བློ་གྲོས་ཡངས་པ་ལེན་པའི་རྣམ་པར་ཤེས་པ་དེ་ལ་བརྟེན་ཅིང་གནས་ནས།རྣམ་པར་ཤེས་པའི་ཚོགས་དྲུག་པོ་འདི་ལྟ་སྟེ།མིག་གི་རྣམ་པར་ཤེས་པ་དང༌།རྣ་བ་དང༌།སྣ་དང༌།ལྕེ་དང༌།ལུས་དང༌།ཡིད་aཀྱི་རྣམ་པར་ཤེས་པ་དག་འབྱུང་ངོ༌།།དེ་ལ་རྣམ་པར་ཤེས་པ་དང་བཅས་པའི་མིག་དང་གཟུགས་རྣམས་ལ་བརྟེན་ནས།མིག་གི་རྣམ་པར་ཤེས་པ་འབྱུང་སྟེ།མིག་གི་རྣམ་པར་ཤེས་པ་དེ་དང་ལྷན་ཅིག་རྗེས་སུ་འཇུག་པ།དུས་མཚུངས་པ།སྤྱོད་ཡུལ་མཚུངས་པ།རྣམ་པར་རྟོག་aཔའི་ཡིད་ཀྱི་རྣམ་པར་ཤེས་པ་ཡང་འབྱུང་ངོ༌།།བློ་གྲོས་ཡངས་པ་དེ་ལ་རྣམ་པར་ཤེས་པ་དང་བཅས་པའི་རྣ་བ་དང༌།སྣ་དང༌།ལྕེ་དང༌།རྣམ་པར་ཤེས་པ་དང་བཅས་པའི་ལུས་དང༌།རེག་བྱ་རྣམས་ལ་
679. བརྟེན་ནས་ལུས་ཀྱི་རྣམ་པར་ཤེས་པ་འབྱུང་སྟེ།ལུས་ཀྱི་རྣམ་པར་ཤེས་པ་དེ་དང་aལྷན་ཅིག་རྗེས་སུ་འཇུག་པ།དུས་མཚུངས་པ།སྤྱོད་ཡུལ་མཚུངས་པ།རྣམ་པར་རྟོག་པའི་ཡིད་ཀྱི་རྣམ་པར་ཤེས་པ་ཡང་འབྱུང་ངོ༌།།གལ་ཏེ་མིག་གི་རྣམ་པར་ཤེས་པ་གཅིག་
680. ལྷན་ཅིག་འབྱུང་ན་ནི།མིག་གི་རྣམ་པར་ཤེས་པ་དང་སྤྱོད་ཡུལ་མཚུངས་པ།རྣམ་པར་རྟོག་པའི་ཡིད་ཀྱི་རྣམ་aཔར་ཤེས་པ་ཡང་གཅིག་ཁོ་ན་ལན་ཅིག་འབྱུང་ངོ༌།།གལ་ཏེ་རྣམ་པར་ཤེས་པའི་ཚོགས་གཉིས་སམ།གསུམ་མམ་བཞི་ལན་ཅིག་གམ།ལྔ་ཆར་ལན་ཅིག་འབྱུང་ན་ཡང༌།དེར་རྣམ་པར་ཤེས་པའི་ཚོགས་
681. ལྔ་པོ་དག་དང་སྤྱོད་ཡུལ་མཚུངས་པ།རྣམ་པར་རྟོག་པའི་ཡིད་ཀྱི་རྣམ་པར་aཤེས་པ་ཡང་གཅིག་ཁོ་ན་ལན་ཅིག་འབྱུང་ངོ༌།།བློ་གྲོས་ཡངས་པ་འདི་ལྟ་སྟེ་དཔེར་ན་
682. ཆུ་ཀླུང་ཆེན་པོ་འབབ་པ་ལ།གལ་ཏེ་རླབས་གཅིག་
683. འབྱུང་བའི་རྐྱེན་ཉེ་བར་གནས་པར་གྱུར་ན།རླབས་ཀྱང་གཅིག་ཁོ་ན་འབྱུང་ངོ༌།།གལ་ཏེ་རླབས་གཉིས་སམ།གལ་ཏེ་རབ་ཏུ་aམང་པོ་དག་འབྱུང་བའི་རྐྱེན་ཉེ་བར་གནས་པར་གྱུར་ན།རླབས་ཀྱང་གཉིས་སམ་རབ་ཏུ་
684. མང་པོ་དག་འབྱུང་ཞིང༌།ཆུའི་ཀླུང་དེ་རང་གི་རྒྱུན་གྱིས་
685. རྒྱུན་འཆད་པར་ཡང་མི་འགྱུར་ལ།ཡོངས་སུ་ཟད་
686. པར་ཡང་མི་འགྱུར་རོ།།མེ་ལོང་གི་དཀྱིལ་འཁོར་ཤིན་ཏུ་ཡོངས་སུ་དག་པ་ལ་ཡང༌།གལ་ཏེ་aགཟུགས་བརྙན་གཅིག་
687. འབྱུང་བའི་རྐྱེན་ཉེ་བར་གནས་པར་གྱུར་ན།གཟུགས་བརྙན་ཡང་གཅིག་ཁོ་ན་འབྱུང་ངོ༌།།གལ་ཏེ་གཟུགས་བརྙན་གཉིས་སམ།གལ་ཏེ་གཟུགས་བརྙན་རབ་ཏུ་མང་པོ་དག་འབྱུང་བའི་རྐྱེན་ཉེ་བར་གནས་པར་གྱུར་ན།གཟུགས་བརྙན་ཡང་གཉིས་སམ་རབ་ཏུ་aམང་པོ་དག་འབྱུང་ཞིང༌།མེ་ལོང་གི་དཀྱིལ་འཁོར་དེ་གཟུགས་བརྙན་གྱི་དངོས་པོར་ཡོངས་སུ་འགྱུར་བ་ཡང་མ་ཡིན་ན།ཡོངས་སུ་སྦྱོར་བར་ཡང་མི་མངོན་ནོ།།བློ་གྲོས་ཡངས་པ་དེ་བཞིན་དུ་ཆུ་ཀླུང་ལྟ་བུ་དང༌།མེ་ལོང་ལྟ་བུའི་ལེན་པའི་རྣམ་པར་ཤེས་པ་དེ་ལ་བརྟེན་ཅིང་གནས་ནས།aགལ་ཏེ་མིག་གི་རྣམ་པར་ཤེས་པ་གཅིག་ལན་ཅིག་འབྱུང་བའི་རྐྱེན་ཉེ་བར་གནས་པར་གྱུར་ན་ཡང་མིག་གི་རྣམ་པར་ཤེས་པ་གཅིག་ཁོ་ན་ལན་ཅིག་འབྱུང་ངོ༌།།གལ་ཏེ་རྣམ་པར་ཤེས་པའི་ཚོགས་ལྔ་ཆར་གྱི་བར་དག་ལན་ཅིག་འབྱུང་བའི་རྐྱེན་ཉེ་བར་གནས་པར་གྱུར་ན་ཡང་རྣམ་པར་ཤེས་པའི་ཚོགས་aལྔ་ཆར་ལན་ཅིག་འབྱུང་ངོ༌།།བློ་གྲོས་ཡངས་པ་དེ་ལྟར་བྱང་ཆུབ་སེམས་དཔའ་ཆོས་ཀྱི་ལུགས་ཤེས་པ་ལ་བརྟེན་ཅིང༌།ཆོས་ཀྱི་ལུགས་ཤེས་པ་ལ་གནས་ནས།སེམས་དང་ཡིད་དང་རྣམ་པར་ཤེས་པའི་གསང་བ་ལ་མཁས་པ་ཡིན་ཡང༌།དེ་བཞིན་གཤེགས་པ་ནི་བྱང་ཆུབ་སེམས་དཔའ་aསེམས་དང༌།ཡིད་དང༌།རྣམ་པར་ཤེས་པའི་གསང་བ་ལ་མཁས་པར་འདོགས་ན།དེ་ཙམ་གྱིས་ཐམས་ཅད་ཀྱི་ཐམས་ཅད་དུ་མི་འདོགས་སོ།།བློ་གྲོས་ཡངས་པ་གང་གི་ཕྱིར་བྱང་ཆུབ་སེམས་དཔའ་ནང་གི་སོ་སོ་རང་གི་ལེན་པ་མི་མཐོང༌།།ལེན་པའི་རྣམ་པར་ཤེས་པ་ཡང་མི་མཐོང་ལ།aདེ་ཡང་ཡང་
688. དག་པ་ཇི་ལྟ་བ་བཞིན་དུ་ཡིན་པ་དང༌།ཀུན་གཞི་ཡང་མི་མཐོང༌།ཀུན་གཞིའི་རྣམ་པར་ཤེས་པ་ཡང་མི་མཐོང༌།བསྩགས་
689. པ་ཡང་མི་མཐོང༌།སེམས་ཀྱང་མི་མཐོང༌།མིག་ཀྱང་མི་མཐོང༌།གཟུགས་ཀྱང་མི་མཐོང༌།མིག་གི་རྣམ་པར་ཤེས་པ་ཡང་མི་མཐོང༌།རྣ་aབ་ཡང་མི་མཐོང༌།སྒྲ་ཡང་མི་མཐོང༌།རྣ་བའི་རྣམ་པར་ཤེས་པ་ཡང་མི་མཐོང༌།སྣ་ཡང་མི་མཐོང༌།དྲི་ཡང་མི་མཐོང༌།སྣའི་རྣམ་པར་ཤེས་པ་ཡང་མི་མཐོང༌།ལྕེ་ཡང་མི་མཐོང༌།རོ་ཡང་མི་མཐོང༌།ལྕེའི་རྣམ་པར་ཤེས་པ་ཡང་མི་མཐོང༌།ལུས་ཀྱང་མི་མཐོང༌།རེག་བྱ་aཡང་མི་མཐོང༌།ལུས་ཀྱི་རྣམ་པར་ཤེས་པ་ཡང་མི་མཐོང་ཞིང༌།བློ་གྲོས་ཡངས་པ་གང་གི་ཕྱིར་བྱང་ཆུབ་སེམས་དཔའ་ནང་གི་སོ་སོ་རང་གི་ཡིད་ཀྱང་མི་མཐོང༌།ཆོས་རྣམས་ཀྱང་མི་མཐོང༌།ཡིད་ཀྱི་རྣམ་པར་ཤེས་པ་ཡང་མི་མཐོང་ལ།དེ་ཡང་ཡང་དག་པ་ཇི་ལྟ་བ་བཞིན་དུ་ཡིན་aན།དེ་ནི་བྱང་ཆུབ་སེམས་དཔའ་དོན་དམ་པ་ལ་མཁས་པ་ཞེས་བྱ་སྟེ།དེ་བཞིན་གཤེགས་པ་ཡང་བྱང་ཆུབ་སེམས་དཔའ་དོན་དམ་པ་ལ་མཁས་པ་ནི་སེམས་དང༌།ཡིད་དང༌།རྣམ་པར་ཤེས་པའི་གསང་བ་ལ་མཁས་པ་ཡིན་པར་འདོགས་སོ།།བློ་གྲོས་ཡངས་པ་དེ་ཙམ་གྱིས་aན་བྱང་ཆུབ་སེམས་དཔའ་སེམས་དང༌།ཡིད་དང༌།རྣམ་པར་ཤེས་པའི་གསང་བ་ལ་མཁས་པ་ཡིན་ལ།དེ་བཞིན་གཤེགས་པ་བྱང་ཆུབ་སེམས་དཔའ་སེམས་དང༌།ཡིད་དང༌།རྣམ་པར་ཤེས་པའི་གསང་བ་ལ་མཁས་པར་འདོགས་ན་ཡང་དེ་ཙམ་གྱིས་འདོགས་སོ།།དེ་ནས་aབཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་བཀའ་སྩལ་ཏོ།།ལེན་པའི་རྣམ་པར་ཤེས་པ་ཟབ་ཅིང་ཕྲ།།ས་བོན་ཐམས་ཅད་ཆུ་བོའི་ཀླུང་ལྟར་འབབ།།བདག་ཏུ་རྟོག་པར་གྱུར་ན་མི་རུང་ཞེས།།བྱིས་པ་རྣམས་ལ་ངས་ནི་དེ་མ་བསྟན།།ཞེས་གསུངས་སོ།།དེ་ལ་ཆོས་རྣམས་aཀྱི་མཚན་ཉིད་ནི།དགོངས་པ་ངེས་པར་འགྲེལ་པའི་མདོ་ལས་ཇི་སྐད་འབྱུང་བ་བཞིན་བལྟ་བར་བྱ་སྟེ།བཅོམ་ལྡན་འདས་ལ་བྱང་ཆུབ་སེམས་དཔའ་ཡོན་ཏན་འབྱུང་གནས་ཀྱིས་ཞུ་བ་ཞུས་པ།བཅོམ་ལྡན་འདས་བྱང་ཆུབ་སེམས་དཔའ་ཆོས་རྣམས་ཀྱི་མཚན་ཉིད་ལ་མཁས་པ།aབྱང་ཆུབ་སེམས་དཔའ་ཆོས་རྣམས་ཀྱི་མཚན་ཉིད་ལ་མཁས་པ་ཞེས་བགྱི་ན།བཅོམ་ལྡན་འདས་ཇི་ཙམ་གྱིས་ན་བྱང་ཆུབ་སེམས་དཔའ་ཆོས་རྣམས་ཀྱི་མཚན་ཉིད་ལ་མཁས་པ་ལགས།དེ་བཞིན་གཤེགས་པ་བྱང་ཆུབ་སེམས་དཔའ་ཆོས་རྣམས་ཀྱི་མཚན་ཉིད་ལ་aམཁས་པར་འདོགས་ན་ཡང་ཇི་ཙམ་གྱིས་འདོགས་ལགས།དེ་སྐད་ཅེས་གསོལ་པ་དང༌།བཅོམ་ལྡན་འདས་ཀྱིས་བྱང་ཆུབ་སེམས་དཔའ་ཡོན་ཏན་འབྱུང་གནས་ལ་འདི་སྐད་ཅེས་བཀའ་སྩལ་ཏོ།།ཡོན་ཏན་འབྱུང་གནས་ཁྱོད་དེ་ལྟར་སྐྱེ་བོ་མང་པོ་ལ་ཕན་པ་དང༌།སྐྱེ་བོ་མང་པོ་ལ་བདེ་aབ་དང༌།འཇིག་རྟེན་ལ་སྙིང་བརྩེ་བ་དང༌།ལྷ་དང་མིར་བཅས་པའི་སྐྱེ་དགུའི་དོན་དང༌།ཕན་པ་དང༌།བདེ་བའི་ཕྱིར་ཞུགས་ཏེ།དེ་བཞིན་གཤེགས་པ་ལ་ཁྱོད་དོན་འདི་ཉིད་འདྲི་བར་སེམས་པ་ནི་ལེགས་སོ།།ལེགས་སོ།།ཡོན་ཏན་འབྱུང་གནས་དེའི་ཕྱིར་ཉོན་ཅིག་དང༌།ཆོས་རྣམས་aཀྱི་མཚན་ཉིད་ལ་མཁས་པ་ཁྱོད་ལ་
690. བཤད་པར་བྱའོ།།ཡོན་ཏན་འབྱུང་གནས་ཆོས་རྣམས་ཀྱི་མཚན་ཉིད་ནི་གསུམ་པོ་འདི་དག་ཡིན་ཏེ།གསུམ་གང་ཞེ་ན།ཀུན་བརྟགས་པའི་མཚན་ཉིད་དང༌།གཞན་གྱི་དབང་གི་མཚན་ཉིད་དང༌།ཡོངས་སུ་གྲུབ་པའི་མཚན་ཉིད་དོ།།aཡོན་ཏན་འབྱུང་གནས་དེ་ལ་ཆོས་རྣམས་ཀྱི་ཀུན་བརྟགས་པའི་མཚན་ཉིད་གང་ཞེ་ན།ཇི་ཙམ་དུ་རྗེས་སུ་ཐ་སྙད་གདགས་པའི་ཕྱིར།མིང་དང་བརྡས་ཆོས་རྣམས་ཀྱི་ངོ་བོ་ཉིད་དམ་བྱེ་བྲག་ཏུ་མིང་དང་བརྡར་རྣམ་པར་གཞག་པ་གང་ཡིན་པའོ།།ཡོན་ཏན་འབྱུང་གནས་ཆོས་རྣམས་ཀྱི་aགཞན་གྱི་དབང་གི་མཚན་ཉིད་གང་ཞེ་ན།ཆོས་རྣམས་ཀྱི་རྟེན་ཅིང་འབྲེལ་པར་འབྱུང་བ་ཉིད་དེ།འདི་ལྟ་སྟེ།འདི་ཡོད་པས་འདི་འབྱུང་ལ།འདི་སྐྱེས་པའི་ཕྱིར་འདི་སྐྱེ་བ་འདི་ལྟ་སྟེ།མ་རིག་པའི་རྐྱེན་གྱིས་འདུ་བྱེད་རྣམས་ཞེས་བྱ་བ་ནས་དེ་ལྟར་ན་སྡུག་བསྔལ་གྱི་ཕུང་པོ་ཆེན་པོ་aའབའ་ཞིག་
691. འདི་འབྱུང་བར་འགྱུར་རོ་ཞེས་བྱ་བའི་བར་གང་ཡིན་པའོ།།ཡོན་ཏན་འབྱུང་གནས་ཆོས་རྣམས་ཀྱི་ཡོངས་སུ་གྲུབ་པའི་མཚན་ཉིད་གང་ཞེ་ན།ཆོས་རྣམས་ཀྱི་དེ་བཞིན་ཉིད་གང་ཡིན་པ་སྟེ།བྱང་ཆུབ་སེམས་དཔའ་རྣམས་ཀྱི་
692. བརྟུན་པའི་རྒྱུ་དང༌།ལེགས་པར་ཚུལ་བཞིན་ཡིད་ལ་aབྱས་པའི་རྒྱུས་དེ་རྟོགས་ཤིང༌།དེ་རྟོགས་པ་གོམས་པར་བྱས་པ་ཡང་དག་པར་གྲུབ་པས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་བར་དུ་ཡང་དག་པར་འགྲུབ་པ་གང་ཡིན་པའོ།།ཡོན་ཏན་འབྱུང་གནས་འདི་ལྟ་སྟེ།དཔེར་ན་སྐྱེས་བུ་གང་ཟག་རབ་རིབ་ཅན་གྱི་མིག་ལ་རབ་aརིབ་
693. ཀྱི་སྐྱོན་ཆགས་པ་དེ་ལྟ་བུར་ནི་ཀུན་བརྟགས་པའི་མཚན་ཉིད་བལྟ་བར་བྱའོ།།ཡོན་ཏན་འབྱུང་གནས་འདི་ལྟ་སྟེ།དཔེར་ན་དེ་ཉིད་ལ་རབ་རིབ་ཀྱི་མཚན་མ་སྐྲ་ཤད་འཛིངས་པའམ།སྦྲང་མའམ།ཏིལ་གྱི་འབྲུའམ།སྔོན་པོའི་མཚན་མའམ།སེར་པོའི་མཚན་མའམ།དམར་aཔོའི་མཚན་མའམ།དཀར་པོའི་མཚན་མ་སྣང་བར་གྱུར་པ་དེ་ལྟ་བུར་ནི་གཞན་གྱི་དབང་གི་མཚན་ཉིད་བལྟ་བར་བྱའོ།།ཡོན་ཏན་འབྱུང་གནས་འདི་ལྟ་སྟེ།དཔེར་ན་སྐྱེས་བུ་གང་ཟག་དེ་ཉིད་ཀྱི་མིག་ཡོངས་སུ་དག་ཅིང་མིག་ལ་རབ་རིབ་ཀྱི་སྐྱོན་ཆགས་པ་དང་བྲལ་བར་གྱུར་པ་ན།མིག་aདེ་ཉིད་ཀྱི་རང་བཞིན་གྱི་སྤྱོད་ཡུལ་མ་ནོར་བའི་སྤྱོད་ཡུལ་དེ་ལྟ་བུར་ནི་ཡོངས་སུ་གྲུབ་པའི་མཚན་ཉིད་བལྟ་བར་བྱའོ།།ཡོན་ཏན་འབྱུང་གནས་འདི་ལྟ་སྟེ་དཔེར་ན་ཤེལ་ཤིན་ཏུ་གསལ་བ་ནི་གང་གི་ཚེ་ཚོན་སྔོན་པོ་དང་ཕྲད་པར་གྱུར་པ་དེའི་ཚེ་ནི
694. །ནོར་བུ་རིན་པོ་ཆེ་ཨན་ད་
695. རྙིལ་དང༌།མཐོན་ཀ་ཆེན་པོ་ལྟ་བུར་སྣང་aབར་འགྱུར་ཞིང༌།ནོར་བུ་རིན་པོ་ཆེ་ཨན་ད་
696. རྙིལ་དང༌།མཐོན་ཀ་ཆེན་པོར་ལོག་པར་འཛིན་པས་ཀྱང་སེམས་ཅན་རྣམས་རྣམ་པར་རྨོངས་པར་བྱེད་དོ།།གང་གི་ཚེ་
697. ཚོན་དམར་པོ་དང་ཕྲད་པར་གྱུར་པ་དེའི་ཚེ་ནི།ནོར་བུ་རིན་པོ་ཆེ་པདྨ་རཱ་ག་ལྟ་བུར་སྣང་བར་འགྱུར་ཞིང༌།ནོར་བུ་རིན་པོ་ཆེ་aཔདྨ་རཱ་གར་ལོག་པར་འཛིན་པས་ཀྱང་སེམས་ཅན་རྣམས་རྣམ་པར་རྨོངས་པར་བྱེད་དོ།།གང་གི་ཚེ་ཚོན་ལྗང་གུ་དང་ཕྲད་པར་གྱུར་པ་དེའི་ཚེ་ནི།ནོར་བུ་རིན་པོ་ཆེ་མརྐཌ་ལྟ་བུར་སྣང་བར་འགྱུར་ཞིང་།ནོར་བུ་རིན་ཆེན་པོ་མརྐཌ་དུ་
698. ལོག་པར་འཛིན་པས་ཀྱང་སེམས་ཅན་རྣམས་རྣམ་པར་རྨོངས་aཔར་བྱེད་དོ།།གང་གི་ཚེ་ཚོན་སེར་པོ་དང་ཕྲད་པར་གྱུར་པ་དེའི་ཚེ་ནི།གསེར་ལྟ་བུར་སྣང་བར་འགྱུར་ཞིང༌།གསེར་དུ་ལོག་པར་འཛིན་པས་ཀྱང་སེམས་ཅན་རྣམས་རྣམ་པར་རྨོངས་པར་བྱེད་དོ།།ཡོན་ཏན་འབྱུང་གནས་འདི་ལྟ་སྟེ་དཔེར་ན་ཤེལ་ཤིན་ཏུ་གསལ་བ་ཚོན་དང་ཕྲད་པ་དེ་ལྟ་aབུར་ནི་གཞན་གྱི་དབང་གི་མཚན་ཉིད་ལ།ཀུན་བརྟགས་པའི་མཚན་ཉིད་ཀྱི་ཐ་སྙད་ཀྱི་བག་ཆགས་བལྟ་བར་བྱའོ།།འདི་ལྟ་སྟེ་དཔེར་ན་ཤེལ་ཤིན་ཏུ་གསལ་བ་ལ་ནོར་བུ་རིན་པོ་ཆེ་ཨན་ད་
699. རྙིལ་དང༌།མཐོན་ཀ་ཆེན་པོ་དང༌།པདྨ་རཱ་ག་དང༌།མརྐཏ་དང༌།aགསེར་དུ་ལོག་པར་འཛིན་པ་དེ་ལྟ་བུར་ནི་གཞན་གྱི་དབང་གི་མཚན་ཉིད་ལ།ཀུན་བརྟགས་པའི་མཚན་ཉིད་དུ་འཛིན་པར་བལྟ་བར་བྱའོ།།ཡོན་ཏན་འབྱུང་གནས་འདི་ལྟ་སྟེ་དཔེར་ན།ཤེལ་ཤིན་ཏུ་གསལ་བ་
700. ཉིད་ལྟ་བུར་ནི་གཞན་གྱི་དབང་གི་མཚན་ཉིད་བལྟ་བར་བྱའོ།།འདི་ལྟ་སྟེ་aདཔེར་ན།ཤེལ་ཤིན་ཏུ་གསལ་བ་དེ་ཉིད་ནོར་བུ་རིན་པོ་ཆེ་ཨན་ད་
701. རྙིལ་དང༌།མཐོན་ཀ་ཆེན་པོ་དང༌།པདྨ་རཱ་ག་དང༌།མརྐཏ་དང༌།གསེར་གྱི་མཚན་ཉིད་དེར་རྟག་པ་རྟག་པའི་དུས་དང༌།ཐེར་ཟུག་ཐེར་ཟུག་གི་དུས་ཡོངས་
702. སུ་མ་གྲུབ་ཅིང༌།ངོ་བོ་ཉིད་མེད་པ་དེ་ལྟར་བུར་ནི་གཞན་aགྱི་དབང་གི་མཚན་ཉིད་དེ།ཀུན་བརྟགས་པའི་མཚན་ཉིད་དེར་རྟག་པ་རྟག་པའི་དུས་དང༌།ཐེར་ཟུག་ཐེར་ཟུག་གི་དུས་སུ་ཡོངས་སུ་མ་གྲུབ་ཅིང༌།ངོ་བོ་ཉིད་མེད་པ་ཉིད་ཀྱིས་ཡོངས་སུ་གྲུབ་པའི་མཚན་ཉིད་བལྟ་བར་བྱའོ།།ཡོན་ཏན་འབྱུང་གནས་དེ་ལ་མིང་དང་འབྲེལ་བའི་མཚན་མ་ལ་བརྟེན་aནས་ནི་ཀུན་བརྟགས་པའི་མཚན་ཉིད་རབ་ཏུ་ཤེས་སོ།།གཞན་གྱི་དབང་གི་མཚན་ཉིད་ལ་ཀུན་བརྟགས་པའི་མཚན་ཉིད་དུ་མངོན་པར་ཞེན་པ་ལ་བརྟེན་ནས་ནི་གཞན་གྱི་དབང་གི་མཚན་ཉིད་རབ་ཏུ་ཤེས་སོ།།གཞན་གྱི་དབང་གི་མཚན་ཉིད་ལ་ཀུན་བརྟགས་པའི་མཚན་ཉིད་དུ་མངོན་པར་ཞེན་aཔ་མེད་པ་ལ་བརྟེན་ནས་ནི་ཡོངས་སུ་གྲུབ་པའི་མཚན་ཉིད་རབ་ཏུ་ཤེས་སོ།།ཡོན་ཏན་འབྱུང་གནས་དེ་ལ་བྱང་ཆུབ་སེམས་དཔའ་ཆོས་རྣམས་ཀྱི་གཞན་གྱི་དབང་གི་མཚན་ཉིད་ལ་ཀུན་བརྟགས་པའི་མཚན་ཉིད་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་ན།མཚན་ཉིད་མེད་པའི་ཆོས་ཡང་དག་aཔ་ཇི་ལྟ་བ་བཞིན་དུ་རབ་ཏུ་ཤེས་སོ།།ཡོན་ཏན་འབྱུང་གནས་དེ་ལ་བྱང་ཆུབ་སེམས་དཔས་གཞན་གྱི་དབང་གི་མཚན་ཉིད་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་ན།ཀུན་ནས་ཉོན་མོངས་པའི་མཚན་ཉིད་ཀྱི་ཆོས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ།།ཡོན་ཏན་འབྱུང་གནས་དེ་ལ་aབྱང་ཆུབ་སེམས་དཔས་ཡོངས་སུ་གྲུབ་པའི་མཚན་ཉིད་ཡང་དག་པ་ཇི་ལྟ་བ་བཞིན་
703. རབ་ཏུ་ཤེས་ན།རྣམ་པར་བྱང་བའི་མཚན་ཉིད་ཀྱི་ཆོས་ཡང་དག་པ་ཇི་ལྟ་བ་བཞིན་
704. རབ་ཏུ་ཤེས་སོ།།ཡོན་ཏན་འབྱུང་གནས་དེ་ལ་བྱང་ཆུབ་སེམས་དཔས་གཞན་གྱི་དབང་གི་མཚན་ཉིད་ལ་མཚན་ཉིད་མེད་པའི་ཆོས་aཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་ན།ཀུན་ནས་ཉོན་མོངས་པའི་མཚན་ཉིད་ཀྱི་ཆོས་རབ་ཏུ་སྤོང་ངོ༌།།ཀུན་ནས་ཉོན་མོངས་པའི་མཚན་ཉིད་ཀྱི་ཆོས་རབ་ཏུ་སྤངས་ན།རྣམ་པར་བྱང་བའི་མཚན་ཉིད་ཀྱི་ཆོས་འཐོབ་པར་འགྱུར་ཏེ།ཡོན་ཏན་འབྱུང་གནས་གང་གི་ཕྱིར་བྱང་ཆུབ་སེམས་དཔའ་
705. དེ་ལྟར་ན
706. །aཆོས་རྣམས་ཀྱི་ཀུན་བརྟགས་པའི་མཚན་ཉིད་དང༌།གཞན་གྱི་དབང་གི་མཚན་ཉིད་དང༌།ཡོངས་སུ་གྲུབ་པའི་མཚན་ཉིད་
707. ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་ཤིང༌།
708. མཚན་ཉིད་མེད་པ་དང༌།ཀུན་ནས་ཉོན་མོངས་པའི་མཚན་ཉིད་དང༌།རྣམ་པར་བྱང་བའི་མཚན་ཉིད་ཡང་aདག་པ་ཇི་ལྟ་བ་བཞིན་དུ་རབ་ཏུ་ཤེས་ལ།མཚན་ཉིད་མེད་པའི་ཆོས་ཡང་དག་པ་ཇི་ལྟ་བ་བཞིན་
709. རབ་ཏུ་ཤེས་ནས།ཀུན་ནས་ཉོན་མོངས་པའི་མཚན་ཉིད་
710. ཀྱི་ཆོས་རབ་ཏུ་སྤོང་ཞིང༌།ཀུན་ནས་ཉོན་མོངས་པའི་མཚན་ཉིད་ཀྱི་ཆོས་རབ་ཏུ་སྤངས་ནས།རྣམ་པར་བྱང་བའི་མཚན་ཉིད་aཀྱི་ཆོས་འཐོབ་པར་འགྱུར་བ་དེ་ཙམ་གྱིས་ན།བྱང་ཆུབ་སེམས་དཔའ་ཆོས་རྣམས་ཀྱི་མཚན་ཉིད་ལ་མཁས་པ་ཡིན་ལ།དེ་བཞིན་གཤེགས་པ་བྱང་ཆུབ་སེམས་དཔའ་ཆོས་རྣམས་ཀྱི་མཚན་ཉིད་ལ་མཁས་པར་འདོགས་པར་
711. མཛད་པ་ན་ཡང་དེ་ཙམ་གྱིས་འདོགས་པར་མཛད་དོ།།aདེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ།།མཚན་ཉིད་མེད་པའི་ཆོས་ནི་རབ་ཤེས་ན།།ཀུན་ནས་ཉོན་མོངས་པ་མཚན་ཉིད་ཆོས་སྤོང་འགྱུར།།ཀུན་ནས་ཉོན་མོངས་ཆོས་
712. ནི་རབ་སྤངས་ན།།ཤིན་ཏུ་རྣམ་དག་མཚན་ཉིད་ཆོས་འཐོབ་འགྱུར།།aསྐྱེ་བོ་བག་མེད་ཉེས་རྩོམ་
713. ལེ་ལོ་ཅན།།འདུ་བྱེད་སྐྱོན་ལ་རྟོག་པར་མི་བྱེད་པ།།བརྟན་མེད་གཡོ་བ་མེད་པའི་ཆོས་རྣམས་ལ།།རབ་ཏུ་ཉམས་པས་སྙིང་བརྩེར་བྱས་པ་ཡིན།།ཞེས་གསུངས་པའོ།།དེ་ལ་ཆོས་རྣམས་ཀྱི་ངོ་བོ་ཉིད་མེད་པའི་མཚན་ཉིད་ནི་དགོངས་པ་ངེས་པར་འགྲེལ་
714. བའི་aམདོ་ལས་ཇི་སྐད་འབྱུང་བ་བཞིན་བལྟ་བར་བྱ་སྟེ།བཅོམ་ལྡན་འདས་ལ་བྱང་ཆུབ་སེམས་དཔའ་དོན་དམ་ཡང་དག་འཕགས་ཀྱིས་འདི་སྐད་ཅེས་གསོལ་ཏོ།།བཅོམ་ལྡན་འདས་འདི་ན་བདག་གཅིག་པུ་
715. དབེན་པ་ཞིག་ན་མཆིས་པའི་ཚེ།སེམས་ཀྱི་ཡོངས་སུ་aརྟོག་པ་འདི་ལྟ་བུ་སྐྱེས་ལགས་ཏེ།བཅོམ་ལྡན་འདས་ཀྱིས་རྣམ་གྲངས་དུ་མར་ཕུང་པོ་རྣམས་ཀྱི་རང་གི་མཚན་ཉིད་ཀྱང་བཀའ་སྩལ།སྐྱེ་བའི་མཚན་ཉིད་དང༌།འཇིག་པའི་མཚན་ཉིད་དང༌།སྤང་བ་དང༌།ཡོངས་སུ་ཤེས་པ་ཡང་བཀའ་སྩལ
716. །ཕུང་པོ་རྣམས་ཀྱི་ཇི་ལྟ་བ་དེ་aབཞིན་དུ་སྐྱེ་མཆེད་རྣམས་དང༌།རྟེན་ཅིང་འབྲེལ་བར་འབྱུང་བ་དང༌།ཟས་རྣམས་ཀྱི་ཡང་བཀའ་སྩལ།བཅོམ་ལྡན་འདས་ཀྱིས་རྣམ་གྲངས་དུ་མར་བདེན་པ་རྣམས་ཀྱི་རང་གི་མཚན་ཉིད་ཀྱང་བཀའ་སྩལ།ཡོངས་སུ་ཤེས་པ་དང༌།སྤང་བ་དང༌།མངོན་དུ་བགྱི་བ་དང༌།བསྒོམ་aཔ་ཡང་བཀའ་སྩལ།བཅོམ་ལྡན་འདས་ཀྱིས་རྣམ་གྲངས་དུ་མར་ཁམས་རྣམས་ཀྱི་རང་གི་མཚན་ཉིད་ཀྱང་བཀའ་སྩལ།ཁམས་སྣ་ཚོགས་པ་ཉིད་དང༌།ཁམས་དུ་མ་བ་ཉིད་དང༌།སྤང་བ་དང༌།ཡོངས་སུ་ཤེས་པ་ཡང་བཀའ་སྩལ།བཅོམ་ལྡན་འདས་ཀྱིས་རྣམ་གྲངས་aདུ་མར་དྲན་པ་ཉེ་བར་གཞག་པ་རྣམས་ཀྱི་རང་གི་མཚན་ཉིད་ཀྱང་བཀའ་སྩལ།མི་མཐུན་པའི་ཕྱོགས་དང༌།གཉེན་པོ་དང༌།མ་སྐྱེས་པ་རྣམས་སྐྱེ་བ་དང༌།སྐྱེས་པ་རྣམས་གནས་པ་དང༌
717. །མི་བསྐྱེད་པ་དང༌།སླར་ཞིང་འབྱུང་བ་དང༌།འཕེལ་ཞིང་ཡངས་
718. པ་ཉིད་ཀྱང་བཀའ་aསྩལ།དྲན་པ་ཉེ་བར་གཞག་པ་རྣམས་ཀྱི་ཇི་ལྟ་བ་བཞིན་དུ་
719. ཡང་དག་པའི་སྤོང་བ་རྣམས་
720. དང༌།རྫུ་འཕྲུལ་གྱི་རྐང་པ་རྣམས་དང༌།དབང་པོ་རྣམས་དང༌།སྟོབས་རྣམས་དང༌།བྱང་ཆུབ་ཀྱི་ཡན་ལག་རྣམས་ཀྱི་ཡང་བཀའ་སྩལ།བཅོམ་ལྡན་འདས་ཀྱིས་རྣམ་གྲངས་དུ་མར་aའཕགས་པའི་ལམ་ཡན་ལག་བརྒྱད་པའི་རང་གི་མཚན་ཉིད་ཀྱང་བཀའ་སྩལ།མི་མཐུན་པའི་ཕྱོགས་དང༌།གཉེན་པོ་དང༌།བསྒོམ་པ་དང༌།མ་སྐྱེས་པ་རྣམས་སྐྱེ་བ་དང༌།སྐྱེས་པ་རྣམས་གནས་པ་དང༌།མི་བསྐྱེད་པ་དང༌།སླར་ཞིང་འབྱུང་བ་དང༌།འཕེལ་ཞིང་ཡངས་པ་ཉིད་aཀྱང་བཀའ་སྩལ།བཅོམ་ལྡན་འདས་ཀྱིས་ཆོས་ཐམས་ཅད་ངོ་བོ་ཉིད་མ་མཆིས་པ།ཆོས་ཐམས་ཅད་མ་སྐྱེས་པ།མ་འགགས་པ།གཟོད་མ་ནས་ཞི་བ་རང་བཞིན་གྱིས་ཡོངས་སུ་མྱ་ངན་ལས་འདས་པ་ཞེས་ཀྱང་བཀའ་སྩལ་ལགས་ན།བཅོམ་ལྡན་འདས་ཀྱིས་ཅི་ལས་དགོངས་aནས།ཆོས་ཐམས་ཅད་ངོ་བོ་ཉིད་མ་མཆིས་པ།ཆོས་ཐམས་ཅད་མ་སྐྱེས་པ།མ་འགགས་པ།གཟོད་མ་ནས་ཞི་བ།རང་བཞིན་གྱིས་ཡོངས་སུ་མྱ་ངན་ལས་འདས་པ་ཞེས་བཀའ་སྩལ་སྙམ་བགྱིད་ལགས་ཏེ།བཅོམ་ལྡན་འདས་ཀྱིས་ཅི་ལས་དགོངས་ནས་ཆོས་ཐམས་ཅད་ངོ་བོ་aཉིད་མ་མཆིས་པ།ཆོས་ཐམས་ཅད་མ་སྐྱེས་པ།མ་འགགས་པ།གཟོད་མ་ནས་ཞི་བ།རང་བཞིན་གྱིས་ཡོངས་སུ་མྱ་ངན་ལས་འདས་པ་ཞེས་བཀའ་སྩལ་བའི་དོན་དེ་ཉིད།བཅོམ་ལྡན་འདས་ལ་བདག་ཡོངས་སུ་ཞུ་ལགས་སོ།།དེ་སྐད་ཅེས་གསོལ་བ་དང༌།བཅོམ་ལྡན་aའདས་ཀྱིས་བྱང་ཆུབ་སེམས་དཔའ་དོན་དམ་ཡང་དག་འཕགས་ལ་འདི་སྐད་ཅེས་བཀའ་སྩལ་ཏོ།།དོན་དམ་ཡང་དག་འཕགས།ཁྱོད་ཀྱི་སེམས་ཀྱི་ཡོངས་སུ་རྟོག་པ་དགེ་བ་ཚུལ་བཞིན་སྐྱེས་པ་ལེགས་སོ།།ལེགས་སོ།།དོན་དམ་ཡང་དག་འཕགས་ཁྱོད་དེ་ལྟར་སྐྱེ་བོ་མང་པོ་ལ་aཕན་པ་དང༌།སྐྱེ་བོ་མང་པོ་ལ་བདེ་བ་དང༌།འཇིག་རྟེན་ལ་སྙིང་བརྩེ་བ་དང༌།ལྷ་དང་མིར་བཅས་པའི་སྐྱེ་དགུའི་དོན་དང༌།ཕན་པ་དང་བདེ་བའི་ཕྱིར་ཞུགས་ཏེ།དེ་བཞིན་གཤེགས་པ་ལ་ཁྱོད་དོན་འདི་ཉིད་འདྲི་བར་སེམས་པ་ནི་ཡང་ཁྱོད་ལེགས་སོ།།དོན་དམ་ཡང་དག་aའཕགས་དེའི་ཕྱིར་ཁྱོད་ཉོན་ཅིག་དང༌།ངས་ཅི་ལས་དགོངས་ནས་ཆོས་ཐམས་ཅད་ངོ་བོ་ཉིད་མེད་པ།ཆོས་ཐམས་ཅད་མ་སྐྱེས་པ།མ་འགགས་པ།གཟོད་མ་ནས་ཞི་བ།རང་བཞིན་གྱིས་ཡོངས་སུ་མྱ་ངན་ལས་འདས་པ་ཞེས་གསུངས་པ་ཁྱོད་ལ་བཤད་པར་བྱའོ།།དོན་དམ་aཡང་དག་འཕགས་ངས་ཆོས་རྣམས་ཀྱི་ངོ་བོ་ཉིད་མེད་པ་ཉིད་རྣམ་པ་གསུམ་པོ་འདི་ལྟ་སྟེ།མཚན་ཉིད་ངོ་བོ་ཉིད་མེད་པ་ཉིད་དང༌།སྐྱེ་བ་ངོ་བོ་ཉིད་མེད་པ་ཉིད་དང༌།
721. དོན་དམ་པ་
722. ངོ་བོ་ཉིད་མེད་པ་ཉིད་ལས་དགོངས་ནས་ཆོས་ཐམས་ཅད་ངོ་བོ་ཉིད་མེད་པའོ་ཞེས་བསྟན་ཏོ།།དོན་དམ་ཡང་དག་aའཕགས་དེ་ལ་ཆོས་རྣམས་ཀྱི་མཚན་ཉིད་ངོ་བོ་ཉིད་མེད་པ་ཉིད་གང་ཞེ་ན།ཀུན་བརྟགས་པའི་མཚན་ཉིད་གང་ཡིན་པའོ།།དེ་ཅིའི་ཕྱིར་ཞེ་ན།འདི་ལྟར་དེ་ནི་མིང་དང་བརྡར་
723. རྣམ་པར་གཞག་པའི་མཚན་ཉིད་ཡིན་གྱི་རང་གི་མཚན་ཉིད་ཀྱིས་རྣམ་པར་གནས་པ་ནི་མ་ཡིན་aཔས།དེའི་ཕྱིར་དེ་ནི་
724. མཚན་ཉིད་ངོ་བོ་ཉིད་མེད་པ་ཉིད་ཅེས་བྱའོ།།དོན་དམ་ཡང་དག་འཕགས་ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་ཉིད་
725. གང་ཞེ་ན།ཆོས་རྣམས་ཀྱི་གཞན་གྱི་དབང་གི་མཚན་ཉིད་གང་ཡིན་པའོ།།དེ་ཅིའི་ཕྱིར་ཞེ་ན།འདི་ལྟར་དེ་ནི་རྐྱེན་གཞན་གྱི་སྟོབས་ཀྱིས་aབྱུང་བ་ཡིན་གྱི་
726. བདག་ཉིད་ཀྱིས་ནི་
727. མ་ཡིན་པས་དེའི་ཕྱིར་དེ་ནི་སྐྱེ་བ་ངོ་བོ་ཉིད་མེད་པ་ཉིད་ཅེས་བྱའོ།།དོན་དམ་ཡང་དག་འཕགས་ཆོས་རྣམས་ཀྱི་དོན་དམ་པ་ངོ་བོ་ཉིད་མེད་པ་ཉིད་གང་ཞེ་ན།རྟེན་ཅིང་འབྲེལ་བར་འབྱུང་བའི་ཆོས་གང་དག་སྐྱེ་བ་ངོ་བོ་ཉིད་མེད་པ་ཉིད་ཀྱིས་ངོ་བོ་ཉིད་མེད་aཔ་དེ་དག་ནི་དོན་དམ་པ་ངོ་བོ་ཉིད་མེད་པ་ཉིད་ཀྱིས་ངོ་བོ་ཉིད་མེད་པ་ཡང་ཡིན་ནོ།།དེ་ཅིའི་ཕྱིར་ཞེ་ན།དོན་དམ་པ་ཡང་དག་འཕགས་ཆོས་རྣམས་ལ་རྣམ་པར་དག་པའི་དམིགས་པ་གང་ཡིན་པ་དེ་ནི་ངས་དོན་དམ་པ་ཡིན་པར་ཡོངས་སུ་
728. བསྟན་ལ།གཞན་གྱི་དབང་གི་མཚན་ཉིད་དེ་ནི་aརྣམ་པར་དག་པའི་དམིགས་པ་མ་ཡིན་པས།དེའི་ཕྱིར་དོན་དམ་པ་ངོ་བོ་ཉིད་མེད་པ་ཉིད་ཅེས་བྱའོ།།དོན་དམ་ཡང་དག་འཕགས་གཞན་ཡང་ཆོས་རྣམས་ཀྱི་ཡོངས་སུ་གྲུབ་པའི་མཚན་ཉིད་གང་ཡིན་པ་དེ་ཡང་དོན་དམ་པ་ངོ་བོ་ཉིད་མེད་པ་ཉིད་ཅེས་བྱའོ།།དེ་ཅིའི་ཕྱིར་ཞེ་ན།དོན་aདམ་ཡང་དག་འཕགས་ཆོས་རྣམས་ཀྱི་ཆོས་བདག་མེད་པ་གང་ཡིན་པ་དེ་ནི་དེ་དག་གི་ངོ་བོ་ཉིད་མེད་པ་ཉིད་ཅེས་བྱ་སྟེ།དེ་ནི་དོན་དམ་པ་ཡིན་ལ།དོན་དམ་པ་ནི་ཆོས་ཐམས་ཅད་ཀྱི་ངོ་བོ་ཉིད་མེད་པ་ཉིད་ཀྱིས་རབ་ཏུ་ཕྱེ་བ་ཡིན་པས།དེའི་ཕྱིར་དོན་དམ་པ་ངོ་བོ་ཉིད་ཅེས་བྱའོ།།aདོན་དམ་ཡང་དག་འཕགས་དེ་ལ་འདི་ལྟ་སྟེ།དཔེར་ན་ནམ་མཁའི་མེ་ཏོག་ཇི་ལྟ་བ་དེ་ལྟ་བུར་ནི་མཚན་ཉིད་ངོ་བོ་ཉིད་མེད་པ་ཉིད་བལྟ་བར་བྱའོ།།དོན་དམ་པ་ཡང་དག་འཕགས་དེ་ལ་འདི་ལྟ་སྟེ།དཔེར་ན་སྒྱུ་མ་བྱས་པ་ཇི་ལྟ་བ་དེ་ལྟ་བུར་ནི་སྐྱེ་བ་ངོ་བོ་ཉིད་མེད་པ་ཉིད་ཀྱང་བལྟ་བར་བྱའོ།།དོན་aདམ་པ་ངོ་བོ་ཉིད་མེད་པ་ཉིད་དེ་ལས་ཀྱང་གཅིག་བལྟ་བར་བྱའོ།།དོན་དམ་ཡང་དག་འཕགས་དེ་ལ་འདི་ལྟ་སྟེ་དཔེར་ན་ནམ་མཁའ་གཟུགས་ཀྱི་ངོ་བོ་ཉིད་མེད་པ་ཉིད་ཙམ་གྱིས་རབ་ཏུ་ཕྱེ་བ་དང༌།ཐམས་ཅད་དུ་སོང་བ་ཇི་ལྟ་བ་དེ་ལྟ་བུར་ནི་དོན་དམ་པ་ངོ་བོ་ཉིད་མེད་པ་ཉིད་
729. དེ་ལས་ཆོས་aབདག་མེད་པར་
730. རབ་ཏུ་ཕྱེ་བ་དང༌།ཐམས་ཅད་དུ་སོང་བ་གཅིག་བལྟ་བར་བྱ་སྟེ།དོན་དམ་ཡང་དག་འཕགས་ངས་ངོ་བོ་ཉིད་མེད་པ་ཉིད་རྣམ་པ་གསུམ་པོ་དེ་དག་ལས་དགོངས་ནས་ཆོས་ཐམས་ཅད་ངོ་བོ་ཉིད་མེད་པའོ་ཞེས་བསྟན་ཏོ།།དོན་དམ་ཡང་དག་འཕགས་དེ་ལ་མཚན་ཉིད་ངོ་བོ་aཉིད་མེད་པ་ཉིད་ལས་
731. དགོངས་ནས།ངས་ཆོས་ཐམས་ཅད་མ་སྐྱེས་པ།མ་འགགས་པ།གཟོད་མ་ནས་ཞི་བ།རང་བཞིན་གྱིས་ཡོངས་སུ་མྱ་ངན་ལས་འདས་པའོ་ཞེས་བསྟན་ཏོ།།དེ་ཅིའི་ཕྱིར་ཞེ་ན།དོན་དམ་ཡང་དག་འཕགས་འདི་ལྟར་རང་གི་མཚན་ཉིད་ཀྱིས་མེད་པ་གང་aཡིན་པ་དེ་ནི་མ་སྐྱེས་པ་ཡིན།མ་སྐྱེས་པ་གང་ཡིན་པ་དེ་ནི་མ་འགགས་པ་ཡིན།མ་སྐྱེས་པ་དང་མ་འགགས་པ་གང་ཡིན་པ་དེ་ནི་གཟོད་མ་ནས་ཞི་བ་ཡིན།གཟོད་མ་ནས་ཞི་བ་གང་ཡིན་པ་དེ་ནི་རང་བཞིན་གྱིས་ཡོངས་སུ་མྱ་ངན་ལས་འདས་པ་ཡིན།རང་བཞིན་གྱིས་ཡོངས་སུ་aམྱ་ངན་ལས་འདས་པ་གང་ཡིན་པ་དེ་ལ་ནི་ཡོངས་སུ་མྱ་ངན་ལས་འདའ་བར་བྱ་བ་ཅུང་ཟད་ཀྱང་མེད་དོ།།དེའི་ཕྱིར་མཚན་ཉིད་ངོ་བོ་ཉིད་མེད་པ་ཉིད་ལས་དགོངས་ནས།ངས་ཆོས་ཐམས་ཅད་མ་སྐྱེས་པ།མ་འགགས་པ།གཟོད་མ་ནས་ཞི་བ།རང་བཞིན་གྱིས་ཡོངས་སུ་མྱ་ངན་ལས་aའདས་པའོ་ཞེས་བསྟན་ཏོ།།དོན་དམ་ཡང་དག་འཕགས་ཡང་དོན་དམ་པ་ངོ་བོ་ཉིད་མེད་པ་ཉིད་ཆོས་བདག་མེད་པས་རབ་ཏུ་ཕྱེ་བ་ལས་དགོངས་ནས།ངས་ཆོས་ཐམས་ཅད་མ་སྐྱེས་པ།མ་འགགས་པ།གཟོད་མ་ནས་ཞི་བ།རང་བཞིན་གྱིས་ཡོངས་སུ་མྱ་ངན་ལས་འདས་aཔའོ་ཞེས་བསྟན་ཏོ།།དེ་ཅིའི་ཕྱིར་ཞེ་ན།འདི་ལྟར་དོན་དམ་པ་ངོ་བོ་ཉིད་མེད་པ་ཉིད་ཆོས་བདག་མེད་པས་རབ་ཏུ་ཕྱེ་བ་ནི་རྟག་པ་རྟག་པའི་དུས་དང༌།ཐེར་ཟུག་ཐེར་ཟུག་གི་དུས་སུ་རྣམ་པར་གནས་པ་ཁོ་ན་ཡིན་ལ།དེ་ནི་ཆོས་རྣམས་ཀྱི་ཆོས་ཉིད་འདུས་མ་བྱས་པ་ཉོན་མོངས་པ་aཐམས་ཅད་དང་བྲལ་བ་ཡིན་ཏེ།རྟག་པ་རྟག་པའི་དུས་དང༌།ཐེར་ཟུག་ཐེར་ཟུག་གི་དུས་སུ་ཆོས་ཉིད་དེ་ཉིད་ཀྱིས་རྣམ་པར་གནས་པ།འདུས་མ་བྱས་པ་གང་ཡིན་པ་དེ་ནི་འདུས་མ་བྱས་པའི་ཕྱིར་མ་སྐྱེས་པ་དང༌།མ་འགགས་པ་ཡིན་ལ།དེ་ནི་ཉོན་མོངས་aཔ་ཐམས་ཅད་དང་བྲལ་བའི་ཕྱིར།གཟོད་མ་ནས་ཞི་བ་དང༌།
732. རང་བཞིན་གྱིས་ཡོངས་སུ་མྱ་ངན་ལས་འདས་པ་ཡིན་ཏེ།དེའི་ཕྱིར་དོན་དམ་པ་ངོ་བོ་ཉིད་མེད་པ་ཉིད་ཆོས་བདག་མེད་པས་རབ་ཏུ་ཕྱེ་བ་ལས་དགོངས་ནས།ངས་ཆོས་ཐམས་ཅད་མ་སྐྱེས་པ།མ་འགགས་པ།གཟོད་aམ་ནས་ཞི་བ།རང་བཞིན་གྱིས་ཡོངས་སུ་མྱ་ངན་ལས་འདས་པའོ་
733. ཞེས་བསྟན་ཏོ།།དོན་དམ་ཡང་དག་འཕགས་ང་ནི་སེམས་ཅན་གྱི་ཁམས་ན་སེམས་ཅན་རྣམས་ཀྱི་ཀུན་བརྟགས་པའི་ངོ་བོ་ཉིད་ངོ་བོ་ཉིད་
734. ཀྱིས་ཐ་དད་པར་མཐོང་ཞིང༌།གཞན་གྱི་དབང་གི་ངོ་བོ་ཉིད་དང༌།ཡོངས་སུ་aགྲུབ་པའི་ངོ་བོ་ཉིད་ཀྱང་ངོ་བོ་ཉིད་ཀྱིས་ཐ་དད་པར་མཐོང་བ་དེའི་ཕྱིར་ངོ་བོ་ཉིད་མེད་པ་ཉིད་རྣམ་པ་གསུམ་མི་འདོགས་ཀྱི།སེམས་ཅན་རྣམས་གཞན་གྱི་དབང་དང༌།ཡོངས་སུ་གྲུབ་པའི་ངོ་བོ་ཉིད་ལ།ཀུན་བརྟགས་པའི་ངོ་བོ་ཉིད་དུ་སྒྲོ་བཏགས་ནས།གཞན་གྱི་དབང་དང་ཡོངས་སུ་aགྲུབ་པའི་ངོ་བོ་ཉིད་ལ།ཀུན་བརྟགས་པའི་ངོ་བོ་ཉིད་ཀྱི་མཚན་ཉིད་དུ་རྗེས་སུ་ཐ་སྙད་འདོགས་ཏེ།ཇི་ལྟ་ཇི་ལྟར་རྗེས་སུ་ཐ་སྙད་འདོགས་པ་དེ་ལྟ་དེ་ལྟར་རྗེས་སུ་
735. ཐ་སྙད་བཏགས་པས་ཡོངས་སུ་བསྒོས་པའི་སེམས་ཐ་སྙད་བཏགས་པ་དང་རྗེས་སུ་འབྲེལ་པའམ།ཐ་སྙད་བཏགས་པ་བག་aལ་ཉལ་གྱིས་གཞན་གྱི་དབང་དང་ཡོངས་སུ་གྲུབ་པའི་ངོ་བོ་ཉིད་ལ།ཀུན་བརྟགས་པའི་ངོ་བོ་ཉིད་ཀྱི་མཚན་ཉིད་དུ་མངོན་པར་ཞེན་ཏོ།།ཇི་ལྟ་ཇི་ལྟར་མངོན་པར་ཞེན་པ་དེ་ལྟ་དེ་ལྟར་གཞན་གྱི་དབང་གི་ངོ་བོ་ཉིད་ལ།ཀུན་བརྟགས་པའི་ངོ་བོ་ཉིད་དུ་མངོན་པར་ཞེན་པའི་རྒྱུ་དེ་དང་རྐྱེན་དེས་aཕྱི་མ་ལ་གཞན་གྱི་དབང་གི་ངོ་བོ་ཉིད་ཀུན་ཏུ་སྐྱེད་དེ།གཞི་དེས་ན་ཉོན་མོངས་པའི་ཀུན་ནས་ཉོན་མོངས་པས་ཀྱང་ཀུན་ནས་ཉོན་མོངས་པར་འགྱུར།ལས་ཀྱི་ཀུན་ནས་ཉོན་མོངས་པ་དང༌།སྐྱེ་བའི་ཀུན་ནས་ཉོན་མོངས་པས་ཀྱང་ཀུན་ནས་ཉོན་མོངས་པར་འགྱུར་ཞིང༌།ཡུན་རིང་པོར་aཡང་ན་སེམས་ཅན་དམྱལ་བ་རྣམས་སམ།ཡང་ན་དུད་འགྲོ་རྣམས་སམ།ཡང་ན་ཡི་དྭགས་རྣམས་སམ།ཡང་ན་ལྷ་རྣམས་སམ།ཡང་ན་ལྷ་མ་ཡིན་རྣམས་སམ།ཡང་ན་མི་རྣམས་ཀྱི་ནང་དུ་ཀུན་ཏུ་རྒྱུག་ཅིང་འཁོར་བར་འགྱུར་ཏེ།འཁོར་བ་ལས་མི་འདའ་བའི་ཕྱིར་རོ།།aདོན་དམ་ཡང་དག་འཕགས་དེ་ལ་སེམས་ཅན་གང་དག་དང་པོ་ཉིད་ནས།དགེ་བའི་རྩ་བ་མ་བསྐྱེད་པ།སྒྲིབ་པ་ཡོངས་སུ་མ་དག་པ།རྒྱུད་ཡོངས་སུ་མ་སྨིན་པ།མོས་པ་མི་མང་བ།བསོད་ནམས་དང་ཡེ་ཤེས་ཀྱི་ཚོགས་ཡང་དག་པར་མ་གྲུབ་པ་དེ་དག་ལ་ནི་སྐྱེ་བ་ངོ་བོ་ཉིད་aམེད་པ་ཉིད་ལས་བརྩམས་ནས་ཆོས་སྟོན་ཏེ།།དེ་དག་གིས་ཆོས་དེ་ཐོས་ནས་རྟེན་ཅིང་འབྲེལ་བར་འབྱུང་བའི་འདུ་བྱེད་རྣམས་ལ་མི་རྟག་པ་ཉིད་དུ་འདུ་
736. ཤེས་ཤིང༌།མི་བརྟན་པ་ཉིད་དང༌།ཡིད་བརྟན་དུ་མི་རུང་བ་ཉིད་དང༌།འགྱུར་བའི་ཆོས་ཅན་ཉིད་དུ་ཤེས་ནས།འདུ་བྱེད་ཐམས་aཅད་ལ་ཡིད་དང་
737. བར་བྱེད་དོ།།སྐྱོ་བར་བྱེད་དོ།།ཡིད་དང་
738. བར་བྱས།སྐྱོ་བར་བྱས་ནས་སྡིག་པ་ལས་ཕྱིར་ལྡོག་
739. སྟེ།དེ་དག་སྡིག་པ་གང་ཡིན་པ་དེ་མི་བྱེད་ཅིང་དགེ་བ་ལ་རྟེན་
740. པར་བྱེད་དོ།།དགེ་བ་ལ་བརྟེན་པའི་རྒྱུས་དགེ་བའི་རྩ་བ་མ་བསྐྱེད་
741. པ་རྣམས་ནི་སྐྱེད་དོ།།སྒྲིབ་པ་ཡོངས་སུ་མ་aབྱང་བ་རྣམས་ཀྱང་ཡོངས་སུ་སྦྱོང་ངོ༌།།རྒྱུད་ཡོངས་སུ་མ་སྨིན་པ་ཡང་ཡོངས་སུ་སྨིན་པར་བྱེད་དོ།།གཞི་དེས་མོས་པ་མང་ཞིང་བསོད་ནམས་དང་ཡེ་ཤེས་ཀྱི་ཚོགས་ཡང་དག་པར་འགྲུབ་པར་འགྱུར་རོ།།དེ་དག་དེ་ལྟར་དགེ་བའི་རྩ་བ་སྐྱེད་པ་ནས།བསོད་ནམས་དང་ཡེ་ཤེས་ཀྱི་aཚོགས་ཀྱི་བར་དུ་ཡང་དག་པར་འགྲུབ་མོད་ཀྱི།འོན་ཀྱང་སྐྱེ་བ་ངོ་བོ་ཉིད་མེད་པ་དེ་ལ་མཚན་ཉིད་ངོ་བོ་ཉིད་མེད་པ་ཉིད་དང༌།དོན་དམ་པ་ངོ་བོ་ཉིད་མེད་པ་ཉིད་རྣམ་པ་གཉིས་ཡང་དག་པ་ཇི་ལྟ་བ་བཞིན་དུ་མི་ཤེས་པས།འདུ་བྱེད་ཐམས་ཅད་ལ་ཡང་དག་པར་
742. སྐྱོ་བར་མི་
743. འགྱུར།ཡང་aདག་པར་འདོད་ཆགས་དང་བྲལ་བར་མི་འགྱུར།ཡང་དག་པར་རྣམ་པར་གྲོལ་བར་མི་འགྱུར་ཞིང༌།ཉོན་མོངས་པའི་ཀུན་ནས་ཉོན་མོངས་པ་ལས་ཀྱང་ཡོངས་སུ་གྲོལ་བར་མི་འགྱུར།ལས་ཀྱི་ཀུན་ནས་ཉོན་མོངས་པ་ལས་ཀྱང་ཡོངས་སུ་གྲོལ་བར་མི་འགྱུར།
744. སྐྱེ་བའི་ཀུན་ནས་aཉོན་མོངས་པ་ལས་ཀྱང་ཡོངས་སུ་གྲོལ་བར་མི་འགྱུར་བས།དེ་བཞིན་གཤེགས་པ་ཡང་དེ་དག་ལ་འདི་ལྟ་སྟེ།མཚན་ཉིད་ངོ་བོ་ཉིད་མེད་པ་ཉིད་དང༌།དོན་དམ་པ་ངོ་བོ་ཉིད་མེད་པ་ཉིད་ལས་བརྩམས་ནས།འདི་ལྟར་འདུ་བྱེད་ཐམས་ཅད་ལས་ཡང་དག་པར་aསྐྱོ་བར་བྱ་བ་དང༌།འདོད་ཆགས་དང་བྲལ་བར་བྱ་བ་དང༌།རྣམ་པར་གྲོལ་བར་བྱ་བ་དང༌།ཉོན་མོངས་པའི་ཀུན་ནས་ཉོན་མོངས་པ་ལས་ཡང་དག་པར་བཟླ་བ་དང༌།ལས་ཀྱི་ཀུན་ནས་ཉོན་མོངས་པ་ལས་ཡང་དག་པར་བཟླ་བ་དང༌།སྐྱེ་བའི་ཀུན་ནས་ཉོན་མོངས་པ་ལས་ཡང་དག་aཔར་བཟླ་བའི་ཕྱིར་ཆོས་སྟོན་ཏོ།།དེ་དག་གིས་ཆོས་དེ་ཐོས་ནས་གཞན་གྱི་དབང་གི་ངོ་བོ་ཉིད་ལ་ཀུན་བརྟགས་པའི་ངོ་བོ་ཉིད་ཀྱི་མཚན་ཉིད་དུ་མངོན་པར་ཞེན་པ་མེད་པས།སྐྱེ་བ་ངོ་བོ་ཉིད་མེད་པ་ཉིད་དེ་ལ་མཚན་ཉིད་ངོ་བོ་ཉིད་མེད་པ་ཉིད་དང༌།དོན་དམ་པ་ངོ་བོ་ཉིད་མེད་པ་ཉིད་དུ་མོས་པར་aབྱེད།རབ་ཏུ་རྣམ་པར་འབྱེད་པར་བྱེད།ཇི་ལྟ་བ་བཞིན་དུ་རྟོགས་པར་བྱེད་ཅིང༌།འདི་ལྟ་སྟེ།ཐ་སྙད་བཏགས་པས་ཡོངས་སུ་མ་བསྒོས་པའི་ཤེས་པ་ཐ་སྙད་བཏགས་པ་དང་རྗེས་སུ་འབྲེལ་པ་མེད་ཅིང༌།ཐ་སྙད་བཏགས་པ་བག་ལ་ཉལ་བ་མེད་པའི་ཤེས་པས་གཞན་གྱི་aདབང་གི་མཚན་ཉིད་དེ་ཚེ་འདི་ལ་ཤེས་པའི་སྟོབས་སྐྱེད་
745. པ་དང༌།ཕྱི་མ་ལ་རྒྱུ་ཡང་དག་པར་ཆད་
746. པས་འགོག་པར་བྱེད་དེ།གཞི་དེས་འདུ་བྱེད་ཐམས་ཅད་ལ་ཡང་དག་པར་སྐྱོ་བ་དང༌།ཡང་དག་པར་འདོད་ཆགས་ཐམས་ཅད་དང་བྲལ་བ་དང༌།ཡང་དག་པར་རྣམ་པར་གྲོལ་བར་འགྱུར་aཞིང་།ཉོན་མོངས་པའི་ཀུན་ནས་ཉོན་མོངས་པ་དང༌།ལས་ཀྱི་ཀུན་ནས་ཉོན་མོངས་པ་དང༌།སྐྱེ་བའི་ཀུན་ནས་ཉོན་མོངས་པ་ལས་ཀྱང་ཡོངས་སུ་གྲོལ་བར་འགྱུར་རོ།།དོན་དམ་ཡང་དག་འཕགས་དེ་ལ་སེམས་ཅན་ཉན་ཐོས་ཀྱི་ཐེག་པའི་རིགས་ཅན་རྣམས་ཀྱིས་ཀྱང་ལམ་འདི་aཉིད་དང༌།བསྒྲུབ་པ་འདི་ཉིད་ཀྱིས་གྲུབ་པ་དང༌།བདེ་བ་བླ་ན་མེད་པའི་མྱ་ངན་ལས་འདས་པ་འཐོབ་པར་འགྱུར་ལ།སེམས་ཅན་རང་སངས་རྒྱས་ཀྱི་ཐེག་པའི་རིགས་ཅན་རྣམས་དང༌།དེ་བཞིན་གཤེགས་པའི་རིགས་ཅན་རྣམས་ཀྱིས་ཀྱང་ལམ་འདི་ཉིད་དང༌།བསྒྲུབ་པ་འདི་ཉིད་aཀྱིས་གྲུབ་པ་དང་བདེ་བ་བླ་ན་མེད་པའི་མྱ་ངན་ལས་འདས་པ་ཐོབ་པར་འགྱུར་བས།འདི་ནི་ཉན་ཐོས་དང༌།རང་སངས་རྒྱས་དང༌།བྱང་ཆུབ་སེམས་དཔའ་རྣམས་ཀྱི་རྣམ་པར་དག་པའི་ལམ་གཅིག་པ་ཡིན་ལ།རྣམ་པར་དག་པ་ཡང་གཅིག་སྟེ།གཉིས་པ་གང་
747. ཡང་མེད་པས།ངས་aདེ་ལས་དགོངས་ནས་ཐེག་པ་གཅིག་ཏུ་བསྟན་ཏེ།སེམས་ཅན་གྱི་ཁམས་ན་སེམས་ཅན་རང་བཞིན་གྱིས་དབང་པོ་རྟུལ་བ་རྣམས་དང༌།དབང་པོ་འབྲིང་རྣམས་དང༌།དབང་པོ་རྣོན་པོ་རྣམས་ཀྱི་རིགས་སྣ་ཚོགས་དག་ཀྱང་མེད་པ་ནི་མ་ཡིན་ནོ།།དོན་དམ་ཡང་དག་འཕགས་ཉན་aཐོས་ཀྱི་རིགས་ཀྱི་གང་ཟག་ཞི་བའི་བགྲོད་པ་གཅིག་པུ་པ་ནི་སངས་རྒྱས་ཐམས་ཅད་བརྩོན་པ་དང་ལྡན་པར་གྱུར་ཀྱང༌།བྱང་ཆུབ་ཀྱི་སྙིང་པོ་ལ་ཞུགས་ཏེ་
748. བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་བྱར་མི་ནུས་སོ།།དེ་ཅིའི་ཕྱིར་ཞེ་ན།འདི་ལྟར་དེ་ནི་སྙིང་རྗེ་ཤིན་ཏུ་ཆུང་བ་aདང༌།སྡུག་བསྔལ་གྱིས་ཤིན་ཏུ་འཇིགས་པའི་ཕྱིར་རང་བཞིན་གྱིས་རིགས་དམན་པ་ཁོ་ན་ཡིན་པའི་ཕྱིར་རོ།།དེ་ཇི་ལྟ་ཇི་ལྟར་སྙིང་རྗེ་ཤིན་ཏུ་ཆུང་བ་དེ་བཞིན་དུ་སེམས་ཅན་གྱི་དོན་བྱ་བ་ལ་ཤིན་ཏུ་མི་ཕྱོགས་པར་འགྱུར་རོ།།ཇི་ལྟར་སྡུག་བསྔལ་གྱིས་ཤིན་ཏུ་འཇིགས་པ་དེ་བཞིན་དུ་འདུ་aབྱེད་མངོན་པར་འདུ་བྱ་བ་
749. ཐམས་ཅད་ལ་ཤིན་ཏུ་མི་ཕྱོགས་པར་འགྱུར་རོ།།སེམས་ཅན་གྱི་དོན་བྱ་བ་ལ་ཤིན་ཏུ་མི་ཕྱོགས་པ་དང༌།འདུ་བྱེད་མངོན་པར་འདུ་བྱ་བ་ཐམས་ཅད་ལ་ཤིན་ཏུ་མི་ཕྱོགས་པ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངས་མ་བསྟན་ཏེ།དེའི་ཕྱིར་ཞི་བའི་aབགྲོད་པ་གཅིག་པུ་པ་ཞེས་བྱའོ།།ཉན་ཐོས་བྱང་ཆུབ་ཏུ་ཡོངས་སུ་འགྱུར་བ་དེ་གང་ཡིན་པ་དེ་ནི་ངས་རྣམ་གྲངས་ཀྱིས་བྱང་ཆུབ་སེམས་དཔའ་ཡིན་པར་བསྟན་ཏེ།འདི་ལྟར་དེ་ནི་ཉོན་མོངས་པའི་སྒྲིབ་པ་ལས་རྣམ་པར་གྲོལ་ནས།དེ་བཞིན་གཤེགས་པ་རྣམས་ཀྱིས་
750. བསྐུལ་ན་ཤེས་aབྱའི་སྒྲིབ་པ་ལས་སེམས་རྣམ་པར་གྲོལ་བར་བྱེད་པའི་ཕྱིར་རོ།།དེ་ནི་དང་པོར་བདག་གི་དོན་ལ་སྦྱོར་བའི་རྣམ་པས་ཉོན་མོངས་པའི་སྒྲིབ་པ་ལས་རྣམ་པར་གྲོལ་ཏེ།དེའི་ཕྱིར་དེ་བཞིན་གཤེགས་པས་
751. ཉན་ཐོས་ཀྱི་རིགས་སུ་འདོགས་སོ།།དོན་དམ་ཡང་དག་འཕགས་འདི་ལྟར་ངའི་aཆོས་འདུལ་བ་ལེགས་པར་གསུངས་པ་ཤིན་ཏུ་གྱ་ནོམ་པ།བསམ་པ་ཤིན་ཏུ་རྣམ་པར་དག་པ་
752. སྟོན་པ།ཆོས་ལེགས་པར་བསྟན་པ་ལ་ནི་སེམས་ཅན་རྣམས་ཀྱི་མོས་པའི་རིམ་པ་ཡང་སྣང་སྟེ།དོན་དམ་ཡང་དག་འཕགས་འདི་ལ་དེ་བཞིན་གཤེགས་པ་ནི་ངོ་བོ་ཉིད་མེད་པ་ཉིད་aརྣམ་པ་གསུམ་པོ་དེ་དག་ཉིད་ལས་དགོངས་ནས་དྲང་བའི་དོན་གྱི་མདོ་བརྗོད་པའི་རྣམ་པ་འདི་ལྟ་སྟེ།ཆོས་ཐམས་ཅད་ངོ་བོ་ཉིད་མེད་པ།ཆོས་ཐམས་ཅད་མ་སྐྱེས་པ།མ་འགགས་པ།གཟོད་མ་ནས་ཞི་བ།རང་བཞིན་གྱིས་ཡོངས་སུ་མྱ་ངན་ལས་འདས་པའོ་ཞེས་ཆོས་སྟོན་ཏོ།།དེ་aལ་སེམས་ཅན་གང་དག་དགེ་བའི་རྩ་བ་ཆེན་པོ་བསྐྱེད་པ།སྒྲིབ་པ་ཡོངས་སུ་དག་པ།རྒྱུད་ཡོངས་སུ་སྨིན་པ།མོས་པ་མང་བ།བསོད་ནམས་དང་ཡེ་ཤེས་ཀྱི་ཚོགས་ཆེན་པོ་ཡང་དག་པར་གྲུབ་པ་དེ་དག་གིས་ནི་ཆོས་དེ་ཐོས་ན།ངའི་
753. དགོངས་ཏེ་བཤད་པ་ཡང་དག་པ་ཇི་ལྟ་བ་aབཞིན་དུ་རབ་ཏུ་
754. ཤེས་ཤིང༌།ཆོས་དེ་ལ་ཡང་
755. མོས་པར་འགྱུར་ལ།དོན་དེ་ཡང་ཤེས་རབ་ཀྱིས་ཡང་དག་པ་ཇི་ལྟ་བ་བཞིན་དུ་རྟོགས་པར་འགྱུར་ཞིང་དེ་རྟོགས་པ་གོམས་པས་ཀྱང་མྱུར་བ་མྱུར་བ་ཁོ་ནར་ཤིན་ཏུ་མཐར་ཐུག་པ་དེ་ཉིད་
756. རྗེས་སུ་འཐོབ་པར་འགྱུར་ཏེ།ང་ལ་ཡང་ཨ་ལ་ལ་aབཅོམ་ལྡན་འདས་དེ་ནི་ཡང་དག་པར་རྫོགས་པའི་སངས་རྒྱས་ཡིན་ཏེ།དེས་ནི་ཆོས་ཐམས་ཅད་ལེགས་པར་མངོན་པར་རྫོགས་པར་སངས་རྒྱས་སོ་ཞེས་དད་པ་འཐོབ་པར་འགྱུར་རོ།།དེ་ལ་སེམས་ཅན་གང་དག་དགེ་བའི་རྩ་བ་བསྐྱེད་པ་དང༌།སྒྲིབ་པ་ཡོངས་སུ་དག་པ་དང༌།རྒྱུད་aཡོངས་སུ་སྨིན་པ་དང༌།མོས་པ་ཆེན་པོ་མ་ཡིན་པ།བསོད་ནམས་དང་ཡེ་ཤེས་ཀྱི་ཚོགས་ཆེན་པོ་ཡང་དག་པར་མ་གྲུབ་པ།དྲང་པོ་དྲང་པོའི་རང་བཞིན་ཅན།རྟོག་པ་སེལ་མི་ནུས་པ།རང་གི་ལྟ་བ་མཆོག་ཏུ་འཛིན་པར་མི་གནས་པ་དེ་དག་གིས་ནི་ཆོས་དེ་ཐོས་ན་ངས་
757. དགོངས་ཏེ་aབཤད་པ་ཡང་དག་པ་ཇི་ལྟ་བ་བཞིན་དུ་རབ་ཏུ་མི་ཤེས་མོད་ཀྱི།འོན་ཀྱང་ཆོས་དེ་ལ་མོས་པར་བྱེད་ཅིང་དད་པ་ཡང་འཐོབ་སྟེ།མདོ་སྡེ་འདི་དག་ནི་དེ་བཞིན་གཤེགས་པས་གསུངས་པ།ཟབ་པ།ཟབ་པར་སྣང་བ་སྟོང་པ་ཉིད་དང་ལྡན་པ།མཐོང་བར་དཀའ་བ།རྟོགས་པར་དཀའ་aབ།བརྟག་མི་ནུས་པ།རྟོག་གེ་པའི་
758. སྤྱོད་པ་མ་ཡིན་པ།ཞིབ་མོ་བརྟགས་པ་མཁས་པ།མཛངས་པས་རིག་པ་ཡིན་ནོ་ཞེས་མོས་པར་བྱེད་དོ།།མདོ་སྡེ་དེ་དག་གི་དོན་བསྟན་པ་དག་
759. ལ་བདག་མི་ཤེས་སོ་སྙམ་ནས་འདུག་སྟེ།འདི་སྐད་ཅེས་སངས་རྒྱས་ཀྱི་བྱང་ཆུབ་ནི་ཟབ།ཆོས་aརྣམས་ཀྱི་ཆོས་ཉིད་ཀྱང་ཟབ་སྟེ།དེ་བཞིན་གཤེགས་པ་ཉིད་ཀྱིས་མཁྱེན་གྱི།བདག་ཅག་གིས་ནི་ཇེ་མི་ཤེས་སོ།།དེ་བཞིན་གཤེགས་པ་རྣམས་ཀྱིས་ཆོས་བསྟན་པ་ནི་སེམས་ཅན་རྣམས་ལ་མོས་པ་སྣ་ཚོགས་ཀྱིས་འཇུག་པ་ཡིན་ཏེ།དེ་བཞིན་གཤེགས་པ་རྣམས་ནི་མཁྱེན་པ་དང༌།aགཟིགས་པ་མཐའ་ཡས་པ་ཡིན།བདག་ཅག་གིས་
760. ཤེས་པ་དང་མཐོང་བ་ནི་བ་ལང་གི་རྗེས་ཙམ་མོ་སྙམ་ནས།དེ་དག་མདོ་སྡེ་དེ་
761. རྣམས་ལ་གུས་པར་བྱས་ཏེ།ཡི་གེར་འདྲི་བ་
762. ཡང་བྱེད།ཡི་གེར་བྲིས་ནས་འཆང་བར་ཡང་བྱེད།ཀློག་པར་ཡང་བྱེད།ཡང་དག་པར་འགྱེད་པར་ཡང་aབྱེད།མཆོད་པར་ཡང་བྱེད།ལུང་ནོད་པར་ཡང་བྱེད།འདོན་པར་ཡང་བྱེད།
763. ཁ་ཏོན་དུ་ཡང་བྱེད་མོད་ཀྱི།འདི་ལྟར་ངའི་དགོངས་ཏེ་བཤད་པ་ཟབ་མོ་འདི་མ་རྟོགས་པའི་ཕྱིར་བསྒོམ་
764. པའི་རྣམ་པར་སྦྱོར་བར་མི་ནུས་སོ།།དེ་དག་གཞི་དེས་ན་བསོད་ནམས་ཀྱི་ཚོགས་ཀྱིས་ཀྱང་འཕེལ་aབར་འགྱུར།ཡེ་ཤེས་ཀྱི་ཚོགས་ཀྱིས་ཀྱང་འཕེལ་བར་འགྱུར་ལ།གང་
765. དུ་ཡང་རྒྱུད་ཡོངས་སུ་མ་སྨིན་པ་དག་ཀྱང་སྨིན་པར་བྱེད་དོ།།ཇི་སྟེ་སེམས་ཅན་དེ་དག་ལས་སེམས་ཅན་གང་དག་བསོད་ནམས་དང་ཡེ་ཤེས་ཀྱི་ཚོགས་ཆེན་པོའི་བར་དུ་ཡང་དག་པར་གྲུབ་པ་མ་ཡིན་ལ།དྲང་aཔོ་དྲང་པོའི་རང་བཞིན་ཅན་ནི་མ་ཡིན་མོད་ཀྱི།འོན་ཀྱང་རྟོག་པ་སེལ་ནུས་པ
766. །རང་གི་ལྟ་བ་མཆོག་ཏུ་འཛིན་པར་གནས་པ་དེ་དག་གིས་ནི་ཆོས་དེ་ཐོས་ན།ངའི་
767. དགོངས་ཏེ་བཤད་པ་ཟབ་མོ་
768. ཡང་དག་པ་ཇི་ལྟ་བ་བཞིན་དུ་རབ་ཏུ་མི་ཤེས་ཏེ།ཆོས་དེ་ལ་མོས་ཀྱང་ཆོས་འདི་དག་ཐམས་ཅད་ནི་ངོ་aབོ་ཉིད་མེད་པ་ཁོ་ན་ཡིན་ནོ།།ཆོས་འདི་དག་ཐམས་ཅད་ནི་མ་སྐྱེས་པ་ཁོ་ནའོ།།མ་འགགས་པ་ཁོ་ནའོ།།གཟོད་མ་ནས་ཞི་བ་ཁོ་ནའོ།།
769. རང་བཞིན་གྱིས་ཡོངས་སུ་མྱ་ངན་ལས་འདས་པ་ཁོ་ནའོ་ཞེས་ཆོས་ཀྱི་དོན་ལ་སྒྲ་ཇི་བཞིན་ཁོ་ནར་མངོན་པར་ཞེན་པར་བྱེད་དེ།དེ་དག་གཞི་དེས་aན་ཆོས་ཐམས་ཅད་ལ་མེད་པར་ལྟ་བ་དང་མཚན་ཉིད་མེད་པར་ལྟ་བ་འཐོབ་པར་འགྱུར་ཏེ།མེད་པར་ལྟ་བ་དང༌།མཚན་ཉིད་མེད་པར་ལྟ་བ་ཐོབ་ནས་ཀྱང་ཐམས་ཅད་ལ་མཚན་ཉིད་ཐམས་ཅད་ཀྱིས་སྐུར་བ་འདེབས་ཏེ།ཆོས་རྣམས་ཀྱི་ཀུན་བརྟགས་པའི་མཚན་ཉིད་ལ་aཡང་སྐུར་པ་འདེབས།ཆོས་རྣམས་ཀྱི་གཞན་གྱི་དབང་གི་མཚན་ཉིད་དང༌།ཡོངས་སུ་གྲུབ་པའི་མཚན་ཉིད་ལ་ཡང་སྐུར་བ་འདེབས་སོ།།དེ་ཅིའི་ཕྱིར་ཞེ་ན།དོན་དམ་ཡང་དག་འཕགས་འདི་ལྟར་གཞན་གྱི་དབང་གི་མཚན་ཉིད་དང་ཡོངས་སུ་གྲུབ་པའི་མཚན་ཉིད་ཡོད་ན་ནི་ཀུན་བརྟགས་aཔའི་མཚན་ཉིད་ཀྱང་རབ་ཏུ་ཤེས་པར་འགྱུར་ན།དེ་ལ་གང་དག་གཞན་གྱི་དབང་གི་མཚན་ཉིད་དང༌།ཡོངས་སུ་གྲུབ་པའི་མཚན་ཉིད་ལ་མཚན་ཉིད་མེད་པར་མཐོང་བ་དེ་དག་གིས་ནི་ཀུན་བརྟགས་པའི་མཚན་ཉིད་ལ་ཡང་སྐུར་པ་བཏབ་པ་ཡིན་པའི་ཕྱིར་ཏེ།དེ་ལྟ་བས་ན་དེ་དག་ནི་མཚན་aཉིད་
770. རྣམ་པ་གསུམ་ཆར་ལ་ཡང་སྐུར་པ་འདེབས་པ་ཞེས་བྱའོ།།དེ་དག་ནི་
771. ངའི་ཆོས་ཆོས་ལ་ཆོས་སུ་འདུ་ཤེས་པ་དང༌།དོན་མ་ཡིན་པ་ལ་དོན་དུ་འདུ་ཤེས་པ་ཡིན་ཏེ།ངའི་ཆོས་ལ་ཆོས་སུ་འདུ་ཤེས་པ་དང༌།དོན་མ་ཡིན་པ་ལ་དོན་དུ་འདུ་ཤེས་པ་དེ་དག་ཆོས་ལ་ཡང་ཆོས་སུ་འཛིན།aདོན་མ་ཡིན་པ་ལ་དོན་དུ་འཛིན་ཏོ།།དེ་དག་ཆོས་ལ་མོས་པས་དགེ་བའི་ཆོས་རྣམས་ཀྱིས་འཕེལ་མོད་ཀྱི།འོན་ཀྱང་དོན་དམ་པ་མ་
772. ཡིན་པ་ལ་མངོན་པར་ཞེན་པས་ཤེས་རབ་ལས་ཡོངས་སུ་ཉམས་པ་ཡིན་ཏེ།ཤེས་རབ་ལས་ཡོངས་སུ་ཉམས་ན།དགེ་བའི་ཆོས་ཤིན་ཏུ་རྒྱ་ཆེ་བ་aདང༌།ཤིན་ཏུ་དཔག་ཏུ་མེད་པ་རྣམས་ལས་ཀྱང་ཡོངས་སུ་ཉམས་པར་འགྱུར་རོ།།གཞན་དག་དེ་དག་ལས་ཆོས་ལ་ཆོས་སུ་དང༌།དོན་མ་ཡིན་པ་ལ་དོན་དུ་ཐོས་ནས།གང་དག་ལྟ་བ་ལ་དགའ་བར་བྱེད་པ་དེ་དག་ནི་ཆོས་ལ་ཆོས་སུ་འདུ་ཤེས་པ་དང༌།དོན་མ་ཡིན་པ་ལ་དོན་དུ་འདུ་ཤེས་aཔས།ཆོས་ལ་ཆོས་སུ་ཤེས་པ་དང༌།དོན་མ་ཡིན་པ་
773. དོན་དུ་མངོན་པར་ཞེན་པར་འགྱུར་ཏེ།དེ་དག་ཀྱང་གཞི་དེས་ན་དེ་བཞིན་དུ་དགེ་བའི་ཆོས་ལས་ཡོངས་སུ་ཉམས་པར་རིག་པར་བྱའོ།།གང་དག་ལྟ་བའི་རྗེས་སུ་དགའ་བར་མི་བྱེད་པ་
774. དེ་དག་ལས་ཆོས་རྣམས་ཀྱི་ངོ་བོ་ཉིད་མེད་པ་ཉིད་ཐོས་aཤིང༌།ཆོས་རྣམས་ཀྱི་སྐྱེ་བ་མེད་པ་དང༌།འགགས་
775. པ་མེད་པ་དང༌།གཟོད་མ་ནས་ཞི་བ་དང༌།རང་བཞིན་གྱིས་ཡོངས་སུ་མྱ་ངན་ལས་འདས་པ་ཐོས་ནས་སྐྲག་ཅིང་དངང་ལ།ཀུན་ཏུ་དངང་བར་འགྱུར་ཞིང༌།འདི་སྐད་ཅེས་འདི་ནི་སངས་རྒྱས་བཅོམ་ལྡན་འདས་ཀྱི་བཀའ་མ་ཡིན་གྱི།aའདི་ནི་བདུད་ཀྱིས་སྨྲས་པ་ཡིན་ནོ་ཞེས་ཀྱང་ཟེར་ཞིང༌།དེ་ལྟར་རིག་ནས་མདོ་སྡེ་དེ་དག་ལ་སྐུར་བ་འདེབས་པར་བྱེད།སྤོང་བར་བྱེད།མི་བསྔགས་པ་རྗོད་
776. པར་བྱེད།ངན་དུ་རྗོད་
777. པར་བྱེད་དེ།གཞི་དེས་ན་ཕོངས་པ་ཆེན་པོ་ཐོབ་པར་འགྱུར་ཞིང༌།ལས་ཀྱི་སྒྲིབ་པ་ཆེན་པོས་ཀྱང་རེག་aཔར་འགྱུར་རོ།།གཞི་དེས་ཀྱང་གང་དག་སྐྱེ་བོ་ཕལ་པོ་ཆེ་ལ་
778. ལས་ཀྱི་སྒྲིབ་པ་ཆེན་པོ་འཐོབ་པས་སླུ་བར་བྱེད་པ།མཚན་ཉིད་ཐམས་ཅད་མེད་པར་ལྟ་ཞིང་དོན་མ་ཡིན་པ་དོན་དུ་སྟོན་པར་བྱེད་པ་དེ་དག་ནི་ལས་ཀྱི་སྒྲིབ་པ་རྒྱ་ཆེན་པོ་དང་ལྡན་པར་ང་སྨྲའོ།།དོན་དམ་ཡང་དག་འཕགས་དེ་ལ་སེམས་aཅན་གང་དག་དགེ་བའི་རྩ་བ་མ་བསྐྱེད
779. །སྒྲིབ་པ་ཡོངས་སུ་མ་དག།རྒྱུད་ཡོངས་སུ་མ་སྨིན།མོས་པ་མི་མང༌།བསོད་ནམས་དང་ཡེ་ཤེས་ཀྱི་ཚོགས་ཡང་དག་པར་མ་གྲུབ་ཅིང་
780. དྲང་པོ་མ་ཡིན་ལ་དྲང་པོའི་རང་བཞིན་ཅན་མ་ཡིན་ཡང༌།རྟོག་པ་སེལ་ནུས་ལ།རང་གི་ལྟ་བ་མཆོག་ཏུ་aའཛིན་པར་གནས་པ་དེ་དག་གིས་ནི་ཆོས་དེ་ཐོས་ན།ངའི་དགོངས་ཏེ་བཤད་པ་ཡང༌།ཡང་དག་པ་ཇི་ལྟ་བ་བཞིན་
781. རབ་ཏུ་མི་ཤེས་ཤིང༌།ཆོས་དེ་
782. ལ་མོས་པར་ཡང་མི་འགྱུར་ལ།དེ་དག་ཆོས་ལ་ཆོས་མ་ཡིན་པར་འདུ་ཤེས་ཤིང༌།དོན་ལ་དོན་མ་ཡིན་པར་འདུ་ཤེས་ལ།ཆོས་aལ་ཡང་ཆོས་མ་ཡིན་པ་དང༌།དོན་ལ་ཡང་དོན་མ་ཡིན་པར་མངོན་པར་ཞེན་ནས།འདི་སྐད་ཅེས་འདི་ནི་སངས་རྒྱས་ཀྱི་བཀའ་མ་ཡིན་གྱི།འདི་ནི་བདུད་ཀྱིས་སྨྲས་པ་ཡིན་ནོ་ཞེས་ཀྱང་ཟེར་ཞིང༌།དེ་ལྟར་རིག་ནས་མདོ་སྡེ་དེ་དག་ལ་སྐུར་བ་འདེབས་པར་བྱེད།སྤོང་བར་བྱེད།aམི་བསྔགས་བརྗོད་
783. པར་བྱེད།ངན་དུ་རྗོད་པར་བྱེད་ཅིང་ལྷད་ཀྱང་འཇུག་པར་བྱེད་དེ།རྣམ་གྲངས་དུ་མར་མདོ་སྡེ་དེ་དག་སྤང་བ་དང༌།ཆུད་གཟན་
784. པ་དང༌།རྣམ་པར་གཞིག་པའི་ཕྱིར་ཞུགས་ཤིང༌།དེ་ལ་མོས་པའི་གང་ཟག་རྣམས་ལ་ཡང་དགྲར་འདུ་ཤེས་པར་འགྱུར་རོ།།དེ་དག་ནི་aདང་པོ་ཉིད་ནས་ཀྱང་ལས་ཀྱི་སྒྲིབ་པ་བསྒྲིབས་
785. པ་ཡིན་ལ།གཞི་དེས་ཀྱང་ལས་ཀྱི་སྒྲིབ་པ་དེ་ལྟ་བུས་སྒྲིབ་པར་བྱེད་དེ།ལས་ཀྱི་སྒྲིབ་པ་དེའི་དང་པོ་ནི་གདགས་པར་སླའི་བསྐལ་པ་བྱེ་བ་ཁྲག་ཁྲིག་འབུམ་ཕྲག་འདི་སྙེད་ཀྱི་བར་གྱིས་འབྱུང་བར་འགྱུར་རོ་ཞེས་aགདགས་པར་དཀའོ།།དོན་དམ་ཡང་དག་འཕགས་དེ་ལྟར་ན་ངའི་ཆོས་འདུལ་བ་ལེགས་པར་གསུངས་པ།ཤིན་ཏུ་གྱ་ནོམ་པ།བསམ་པ་ཤིན་ཏུ་རྣམ་པར་དག་པ་སྟོན་པ།ཆོས་ལེགས་པར་བསྟན་པ་ལ།སེམས་ཅན་རྣམས་ཀྱི་མོས་པའི་རིམ་པ་དེ་ལྟ་བུ་དག་ཀྱང་སྣང་ངོ༌།།aདེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ།།ཆོས་རྣམས་ངོ་བོ་ཉིད་མེད་ཆོས་རྣམས་མ་སྐྱེས་དང༌།ཆོས་རྣམས་མ་འགགས་ཆོས་རྣམས་གཟོད་ནས་ཞི་བ་དང༌།།ཆོས་རྣམས་ཐམས་ཅད་རང་བཞིན་མྱ་ངན་འདས་པར་ནི།།དགོངས་པ་མེད་aཔར་མཁས་པ་སུ་ཞིག་སྨྲ་བར་བྱེད།།མཚན་ཉིད་ངོ་བོ་ཉིད་མེད་སྐྱེ་བ་ངོ་བོ་མེད།།དོན་དམ་ངོ་བོ་ཉིད་མེད་དོ་ཞེས་ངས་བཤད་དོ།།འདི་ལ་མཁས་པ་གང་ཞིག་དགོངས་པ་ཤེས་པ་ནི།།རབ་ཏུ་ཉམས་པར་འགྱུར་བའི་ལམ་དུ་དེ་མི་འགྲོ།།ཀུན་གྱི་རྣམ་དག་ལམ་ནི་གཅིག་པུ་འདི་aཡིན་ཏེ།།རྣམ་པར་དག་པའང་གཅིག་སྟེ་གཉིས་པ་གང་ཡང་མེད།།དེ་ཕྱིར་ཐེག་པ་གཅིག་པ་འདི་ནི་འདོགས་བྱེད་ཀྱང༌།།སེམས་ཅན་རིགས་ནི་རྣམ་པ་སྣ་ཚོགས་མེད་མ་ཡིན།།སེམས་ཅན་ཁམས་འདི་ན་ནི་གང་དག་བདག་གཅིག་པུ།།མྱ་ངན་འདའ་བར་བྱེད་པའི་སེམས་ཅན་aདཔག་ཏུ་མེད།།གང་དག་མྱ་ངན་འདས་ཀྱང་སེམས་ཅན་མི་གཏོང་བའི།།བསྟན་
786. པ་སྙིང་རྗེ་ལྡན་པ་དེ་དག་ཤིན་ཏུ་དཀོན།།གང་གྲོལ་དེ་དག་རྣམས་ཀྱི་ཟག་པ་མེད་པའི་དབྱིངས།།ཕྲ་ཞིང་བསམ་གྱིས་མི་ཁྱབ་མཉམ་ཞིང་བྱེ་བྲག་མེད།།ཐམས་ཅད་དོན་གྲུབ་སྡུག་བསྔལ་ཉོན་མོངས་སྤངས་aཔ་སྟེ།།གཉིས་སུ་བརྗོད་པ་མ་ཡིན་བདེ་ཞིང་བརྟན་པ་ཡིན།།དེ་ནས་དེའི་ཚེ་བཅོམ་ལྡན་འདས་ལ།བྱང་ཆུབ་སེམས་དཔའ་དོན་དམ་ཡང་དག་འཕགས་ཀྱིས་འདི་སྐད་ཅེས་གསོལ་ཏོ།།བཅོམ་ལྡན་འདས་ཇི་
787. ཙམ་དུ་སངས་རྒྱས་བཅོམ་ལྡན་འདས་རྣམས་ཀྱིས་དགོངས་ཏེ་གསུངས་པ།aཕྲ་བ།
788. མཆོག་ཏུ་ཕྲ་བ།ཟབ་པ།མཆོག་ཏུ་ཟབ་པ།རྟོགས་པར་དཀའ་བ།མཆོག་ཏུ་རྟོགས་པར་དཀའ་བ་ནི་ངོ་མཚར་རྨད་དུ་བྱུང་བ་ལགས་སོ།།བཅོམ་ལྡན་འདས་བཅོམ་ལྡན་འདས་ཀྱིས་བཀའ་སྩལ་པའི་དོན་བདག་གིས་འདི་ལྟར་འཚལ་ཏེ།རྣམ་པར་རྟོག་པའི་སྤྱོད་ཡུལ་aཀུན་བརྟགས་པའི་མཚན་ཉིད་ཀྱི་གནས།འདུ་བྱེད་ཀྱི་མཚན་མ་ལ།གཟུགས་ཀྱི་ཕུང་པོ་ཞེས་ངོ་བོ་ཉིད་ཀྱི་མཚན་
789. ཉིད་དམ།བྱེ་བྲག་གི་མཚན་ཉིད་དུ་མིང་དང་བརྡར་
790. རྣམ་པར་གཞག་པ་དང་གཟུགས་ཀྱི་ཕུང་པོ་སྐྱེའོ་ཞེའམ།འགག་གོ་ཞེའམ།གཟུགས་ཀྱི་ཕུང་པོ་སྤང་བ་དང༌།aཡོངས་སུ་ཤེས་པ་ཞེས་ངོ་བོ་ཉིད་ཀྱི་མཚན་ཉིད་དམ།བྱེ་བྲག་གི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་གང་ལགས་པ་དེ་ནི་ཀུན་བརྟགས་པའི་མཚན་ཉིད་ལགས་ཏེ།དེ་ལ་བརྟེན་ནས་བཅོམ་ལྡན་འདས་ཆོས་རྣམས་ཀྱི་མཚན་ཉིད་ངོ་བོ་ཉིད་མ་མཆིས་པ་ཉིད་འདོགས་པར་མཛད་ལགས་aསོ།།རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས།འདུ་བྱེད་ཀྱི་མཚན་མ་གང་ལགས་པ་དེ་ནི་གཞན་གྱི་དབང་གི་མཚན་ཉིད་ལགས་སོ།།དེ་ལ་བརྟེན་ནས་བཅོམ་ལྡན་འདས་ཆོས་རྣམས་ཀྱི་སྐྱེ་བ་ངོ་བོ་དེ་
791. མ་མཆིས་པ་ཉིད་དང༌།དེ་ལས་ཅིག་ཤོས་དོན་དམ་པ་
792. ངོ་བོ་aཉིད་མ་མཆིས་པ་ཉིད་ཀྱང་འདོགས་པར་མཛད་ལགས་སོ།།བཅོམ་ལྡན་འདས་ཀྱིས་བཀའ་སྩལ་པའི་དོན་བདག་གིས་འདི་ལྟར་འཚལ་ཏེ།རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས།འདུ་བྱེད་ཀྱི་མཚན་མ་དེ་ཉིད་ཀུན་བརྟགས་པའི་མཚན་ཉིད་དེར་ཡོངས་སུ་aམ་གྲུབ་ཅིང་ངོ་བོ་ཉིད་དེ་ཁོ་ནས་ངོ་བོ་ཉིད་མ་མཆིས་པ་ཉིད་ཆོས་ལ་བདག་མ་མཆིས་པ།དེ་བཞིན་ཉིད་
793. རྣམ་པར་དག་པའི་དམིགས་པ་གང་ལགས་པ་དེ་ནི་ཡོངས་སུ་གྲུབ་པའི་མཚན་ཉིད་ལགས་ཏེ།དེ་ལ་བརྟེན་ནས་བཅོམ་ལྡན་འདས་ཀྱིས།དེ་ལས་ཅིག་ཤོས་དོན་དམ་པ་
794. ངོ་བོ་ཉིད་མ་aམཆིས་པ་ཉིད་ལས་གཅིག་འདོགས་པར་མཛད་ལགས་སོ།།གཟུགས་ཀྱི་ཕུང་པོ་
795. ཇི་ལྟ་བ་བཞིན་དུ།ཕུང་པོ་
796. ལྷག་མ་རྣམས་ལ་ཡང་དེ་བཞིན་དུ་སྦྱར་བར་བགྱི་ལགས་སོ།།ཕུང་པོ་རྣམས་ལ་ཇི་ལྟ་བ་བཞིན་དུ་སྐྱེ་མཆེད་བཅུ་གཉིས་པོ་དག་གི་སྐྱེ་མཆེད་རེ་རེ་ལ་ཡང་དེ་བཞིན་དུ་
797. ལགས་aསོ།།སྲིད་པའི་ཡན་ལག་བཅུ་གཉིས་པོ་དག་གི་སྲིད་པའི་ཡན་ལག་རེ་རེ་ལ་ཡང་དེ་བཞིན་ལགས་སོ།།ཟས་བཞི་པོ་དག་གི་ཟས་རེ་རེ་ལ་ཡང་དེ་བཞིན་ལགས་སོ།།ཁམས་དྲུག་པོ་དང༌།ཁམས་
798. བཅོ་བརྒྱད་པོ་དག་གི་ཁམས་རེ་རེ་ལ་ཡང་དེ་བཞིན་ལགས་aསོ།།བཅོམ་ལྡན་འདས་བཅོམ་ལྡན་འདས་ཀྱིས་བཀའ་སྩལ་པའི་དོན་བདག་གིས་འདི་ལྟར་འཚལ་ཏེ།རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས།འདུ་བྱེད་ཀྱི་མཚན་མ་ལ་སྡུག་བསྔལ་གྱི་བདེན་པ་དང༌།སྡུག་བསྔལ་གྱི་བདེན་པ་ཡོངས་སུ་ཤེས་པ་aཞེས་ངོ་བོ་ཉིད་ཀྱི་མཚན་
799. ཉིད་དམ།བྱེ་བྲག་གི་མཚན་ཉིད་དུ་མིང་དང་བརྡར་
800. རྣམ་པར་གཞག་པ་གང་ལགས་པ་དེ་ནི་ཀུན་བརྟགས་པའི་མཚན་ཉིད་ལགས་ཏེ།དེ་ལ་བརྟེན་ནས་བཅོམ་ལྡན་འདས་ཆོས་རྣམས་ཀྱི་མཚན་ཉིད་ངོ་བོ་ཉིད་མ་མཆིས་པ་ཉིད་འདོགས་པར་མཛད་ལགས་སོ།།aརྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས།འདུ་བྱེད་ཀྱི་མཚན་མ་གང་ལགས་པ་དེ་ནི་གཞན་གྱི་དབང་གི་མཚན་ཉིད་ལགས་ཏེ།དེ་ལ་བརྟེན་ནས་བཅོམ་ལྡན་འདས་ཆོས་རྣམས་ཀྱི་སྐྱེ་བ་ངོ་བོ་ཉིད་མ་མཆིས་པ་ཉིད་དང༌།དེ་ལས་
801. གཅིག་ཤོས་དོན་དམ་aཔ་
802. ངོ་བོ་ཉིད་མ་མཆིས་པ་ཉིད་ཀྱང་འདོགས་པར་མཛད་ལགས་སོ།།བཅོམ་ལྡན་འདས་བཅོམ་ལྡན་འདས་ཀྱིས་བཀའ་སྩལ་པའི་དོན་འདི་ལྟར་བདག་གིས་འཚལ་ཏེ།རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས།འདུ་བྱེད་ཀྱི་མཚན་མ་དེ་ཉིད་ཀུན་aབརྟགས་པའི་མཚན་ཉིད་དེར་ཡོངས་སུ་མ་གྲུབ་ཅིང༌།ངོ་བོ་ཉིད་དེ་ཁོ་ནས་ངོ་བོ་ཉིད་མ་མཆིས་པ་ཉིད་ཆོས་ལ་བདག་མ་མཆིས་པ་དེ་བཞིན་ཉིད་རྣམ་པར་དག་པའི་དམིགས་པ་གང་ལགས་པ་དེ་ནི་ཡོངས་སུ་གྲུབ་པའི་མཚན་ཉིད་ལགས་ཏེ།དེ་ལ་བརྟེན་ནས་བཅོམ་ལྡན་འདས་དེ་ལས་ཅིག་aཤོས་ཆོས་རྣམས་ཀྱི་དོན་དམ་པ་ངོ་བོ་ཉིད་མ་མཆིས་པ་ཉིད་འདོགས་པར་མཛད་ལགས་སོ།།སྡུག་བསྔལ་འཕགས་པའི་བདེན་པ་ལ་ཇི་ལྟ་བ་བཞིན་དུ་བདེན་པ་ལྷག་མ་རྣམས་ལ་ཡང་དེ་བཞིན་དུ་སྦྱར་བར་བགྱི་ལགས་སོ།།བདེན་པ་རྣམས་ལ་ཇི་ལྟ་བ་དེ་
803. བཞིན་དུ་དྲན་པ་ཉེ་བར་གཞག་པ་aརྣམས་དང༌།ཡང་དག་པའི་
804. སྤོང་བ་རྣམས་དང༌།རྫུ་འཕྲུལ་གྱི་རྐང་པ་རྣམས་དང༌།དབང་པོ་རྣམས་དང༌།སྟོབས་རྣམས་དང༌།བྱང་ཆུབ་ཀྱི་ཡན་ལག་རྣམས་དང༌།ལམ་གྱི་ཡན་ལག་རྣམས་ཀྱི་ཡན་ལག་རེ་རེ་ལ་ཡང་དེ་བཞིན་དུ་སྦྱར་བར་བགྱི་ལགས་སོ།།བཅོམ་ལྡན་འདས་aབཅོམ་ལྡན་འདས་ཀྱིས་བཀའ་སྩལ་པའི་དོན་བདག་གིས་འདི་ལྟར་འཚལ་ལགས་ཏེ།རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས།འདུ་བྱེད་ཀྱི་མཚན་མ་ལ་ཡང་དག་པའི་ཏིང་ངེ་འཛིན་ཞེའམ།ཏིང་ངེ་འཛིན་གྱི་མི་མཐུན་པའི་ཕྱོགས་དང་གཉེན་པོ་ཞེའམ།aཏིང་ངེ་འཛིན་བསྒོམ་པ་ཞེའམ།མ་སྐྱེས་པ་སྐྱེ་བ་ཞེའམ།སྐྱེས་པ་གནས་པ་དང༌།མི་བསྐྱུད་པ་དང༌།སླར་ཞིང་འབྱུང་བ་དང༌།འཕེལ་ཞིང་རྒྱས་པ་ཉིད་ཅེས་ངོ་བོ་ཉིད་ཀྱི་མཚན་ཉིད་དམ།བྱེ་བྲག་གི་མཚན་ཉིད་དུ་མིང་དང་བརྡར་
805. རྣམ་པར་གཞག་པ་གང་ལགས་པ་དེ་ནི་ཀུན་བརྟགས་aཔའི་མཚན་ཉིད་ལགས་ཏེ།དེ་ལ་བརྟེན་ནས་བཅོམ་ལྡན་འདས་ཆོས་རྣམས་ཀྱི་མཚན་ཉིད་ངོ་བོ་ཉིད་མ་མཆིས་པ་ཉིད་འདོགས་པར་མཛད་ལགས་སོ།།རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས།འདུ་བྱེད་ཀྱི་མཚན་མ་གང་ལགས་པ་དེ་ནི་གཞན་གྱི་དབང་གི་མཚན་aཉིད་ལགས་ཏེ།དེ་ལ་བརྟེན་ནས་བཅོམ་ལྡན་འདས་ཆོས་རྣམས་ཀྱི་སྐྱེ་བ་ངོ་བོ་ཉིད་མ་མཆིས་པ་ཉིད་དང༌།དེ་ལས་ཅིག་ཤོས་དོན་དམ་པ་
806. ངོ་བོ་ཉིད་མ་མཆིས་པ་ཉིད་ཀྱང་འདོགས་པར་མཛད་ལགས་སོ།།བཅོམ་ལྡན་འདས་བཅོམ་ལྡན་འདས་ཀྱིས་བཀའ་སྩལ་པའི་དོན་བདག་གིས་aའདི་ལྟར་འཚལ་ཏེ།རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས།འདུ་བྱེད་ཀྱི་མཚན་མ་དེ་ཉིད་ཀུན་བརྟགས་པའི་མཚན་ཉིད་དེར་ཡོངས་སུ་མ་གྲུབ་ཅིང༌།ངོ་བོ་ཉིད་དེ་ཁོ་ནས་ངོ་བོ་ཉིད་མ་མཆིས་པ་ཉིད་ཆོས་ལ་བདག་མ་མཆིས་པ།དེ་བཞིན་ཉིད་རྣམ་aཔར་དག་པའི་དམིགས་པ་གང་ལགས་པ་དེ་ནི་ཡོངས་སུ་གྲུབ་པའི་མཚན་ཉིད་ལགས་ཏེ།དེ་ལ་བརྟེན་ནས་བཅོམ་ལྡན་འདས་དེ་ལས་ཅིག་ཤོས་ཆོས་
807. རྣམས་ཀྱི་དོན་དམ་པ་ངོ་བོ་ཉིད་མ་མཆིས་པ་ཉིད་འདོགས་པར་མཛད་ལགས་སོ།།བཅོམ་ལྡན་འདས་འདི་ལྟ་སྟེ་དཔེར་བགྱི་ན།བཅའ་aསྒའི་ཕྱེ་མའི་
808. སྨན་སྦྱར་བ་དང༌།བཅུད་ཀྱིས་ལེན་སྦྱར་བ་ཐམས་ཅད་དུ་བསྩལ་
809. བར་བགྱི་བ་
810. ལགས་སོ།།དེ་བཞིན་དུ་བཅོམ་ལྡན་འདས་ཀྱིས་
811. ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས་ཏེ།སྐྱེ་བ་མ་མཆིས་པ་དང༌།འགག་པ་མ་མཆིས་པ་aདང༌།གཟོད་མ་ནས་ཞི་བ་དང༌།རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་ནས།བཅོམ་ལྡན་འདས་ཀྱིས་
812. ངེས་པའི་དོན་བསྟན་པ་འདི་ཡང་དྲང་བའི་དོན་གྱི་
813. མདོ་སྡེ་ཐམས་ཅད་དུ་བསྩལ་
814. བར་བགྱི་བ་
815. ལགས་སོ།།བཅོམ་ལྡན་འདས་འདི་ལྟ་སྟེ་དཔེར་བགྱི་aན་རི་མོ་བྲི་བའི་གཞི་ནི་སྔོན་པོའམ།སེར་པོའམ།དཀར་པོའམ།དམར་པོའམ།རི་མོར་བགྱི་བ་ཐམས་ཅད་ལ་རོ་གཅིག་པ་ལགས་ཤིང༌།རི་མོ་
816. བྲིས་པ་དེ་ཡང་ཤིན་ཏུ་གསལ་བར་བགྱིད་པ་ལགས་སོ།།དེ་བཞིན་དུ་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་དང༌།རང་བཞིན་གྱིས་aཡོངས་སུ་མྱ་ངན་ལས་འདས་པ་ཉིད་ཀྱི་བར་ལས་བརྩམས་ནས།བཅོམ་ལྡན་འདས་ཀྱིས་ངེས་པའི་དོན་བསྟན་པ་འདི་ནི་དྲང་བའི་དོན་གྱི་མདོ་སྡེ་ཐམས་ཅད་ལ་རོ་གཅིག་པ་དང༌།དྲང་བའི་དོན་དེ་དག་ཤིན་ཏུ་གསལ་བར་བགྱིད་པ་ལགས་སོ།།བཅོམ་ལྡན་འདས་འདི་ལྟ་སྟེ་དཔེར་བགྱི་ན་aཆབ་མར་ནི་སྣོད་དུ་བསྒྲལ་བ་དང༌།ཤ་གཡོས་པ་
817. དང༌།བག་ཆོས་ཀྱི་རྣམ་པ་སྣ་ཚོགས་ལ།ཆབ་མར་བསྩལ་
818. ན་ཤིན་ཏུ་འདའ་བར་འགྱུར་ལགས་སོ།།དེ་བཞིན་དུ་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་
819. དང༌།རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ཀྱི་བར་ལས་aབརྩམས་ནས།བཅོམ་ལྡན་འདས་ཀྱིས་ངེས་པའི་དོན་བསྟན་པ་འདི་ནི་དྲང་བའི་དོན་གྱི་མདོ་སྡེ་ཐམས་ཅད་དུ་བསྩལ་
820. ན།དགའ་བ་དང་མཆོག་ཏུ་དགའ་བ་ཆེན་པོར་འགྱུར་ལགས་སོ།།བཅོམ་ལྡན་འདས་འདི་ལྟ་སྟེ་དཔེར་བགྱི་ན་ནམ་མཁའ་ནི་ཐམས་ཅད་ལ་རོ་གཅིག་པ་དང༌།བསྩལ་
821. བ་aཐམས་ཅད་ལ་སྒྲིབ་པར་མི་འགྱུར་ལགས་སོ།།དེ་བཞིན་དུ་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་དང༌།རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ཀྱི་
822. བར་ལས་བརྩམས་ནས།བཅོམ་ལྡན་འདས་ཀྱིས་ངེས་པའི་དོན་བསྟན་པ་འདི་ནི་དྲང་བའི་དོན་གྱི་མདོ་སྡེ་ཐམས་ཅད་ལ་རོ་aགཅིག་པ་དང༌།ཉན་ཐོས་ཀྱི་ཐེག་པ་དང༌།རང་སངས་རྒྱས་ཀྱི་ཐེག་པ་དང༌།ཐེག་པ་ཆེན་པོ་ལས་བསྩལ་
823. བ་ཐམས་ཅད་ལ་བསྒྲིབ་པར་
824. མི་འགྱུར་བ་
825. ལགས་སོ།།དེ་སྐད་ཅེས་གསོལ་པ་དང༌།བཅོམ་ལྡན་འདས་ཀྱིས་བྱང་ཆུབ་སེམས་དཔའ་དོན་དམ་ཡང་དག་འཕགས་ལ་aལེགས་སོ་ཞེས་བྱ་བ་བྱིན་ཏེ།དོན་དམ་ཡང་དག་འཕགས་ལེགས་སོ་ལེགས་སོ།།དོན་དམ་ཡང་དག་འཕགས་ཁྱོད་ཀྱིས་དེ་བཞིན་གཤེགས་པའི་
826. དགོངས་ཏེ་བཤད་པ་ཤེས་ཏེ།དོན་དེ་ལ་འདི་ལྟ་སྟེ་བཅའ་སྒ་
827. དང༌།རི་མོ་བྲི་བའི་གཞི་དང༌།མར་གྱིས་གདབ་པ་དང༌།ནམ་aམཁའི་དཔེ་ལེགས་པར་བྱས་པ་དེ་ནི།དོན་དམ་ཡང་དག་འཕགས་དེ་དེ་བཞིན་ཏེ།གཞན་དུ་མ་ཡིན་གྱི་
828. དེ་ནི་དེ་བཞིན་དུ་ཟུང་ཤིག།དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་དོན་དམ་ཡང་དག་འཕགས་ཀྱིས་འདི་སྐད་ཅེས་གསོལ་ཏོ།།བཅོམ་ལྡན་འདས་ཀྱིས་དང་པོར་aཡུལ་ཝཱ་རཱ་ཎ་སཱི་
829. དྲང་སྲོང་སྨྲ་བ་རི་དྭགས་ཀྱི་ནགས་སུ་ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ།འཕགས་པའི་བདེན་པ་བཞི་རྣམ་པར་
830. བསྟན་པས་ཆོས་ཀྱི་འཁོར་ལོ་ངོ་མཚར་རྨད་དུ་བྱུང་བ།སྔོན་ལྷར་གྱུར་པའམ།མིར་གྱུར་པ་སུས་ཀྱང་ཆོས་དང་མཐུན་པར་aའཇིག་རྟེན་དུ་མ་བསྐོར་བ་ཅིག་རབ་ཏུ་བསྐོར་ཏེ།བཅོམ་ལྡན་འདས་ཀྱིས་ཆོས་ཀྱི་
831. འཁོར་ལོ་བསྐོར་བ་དེ་ཡང་བླ་ན་
832. མཆིས་པ།སྐབས་
833. མཆིས་པ།དྲང་བའི་དོན་རྩོད་པའི་གཞིའི་གནས་སུ་གྱུར་པ་ལགས་ལ།བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་aབརྩམས་ཏེ།སྐྱེ་བ་མ་མཆིས་པ་དང༌།འགག་
834. པ་མ་མཆིས་པ་དང༌།གཟོད་མ་ནས་ཞི་བ་དང༌།རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་ནས།ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ།སྟོང་པ་ཉིད་སྨོས་པའི་རྣམ་པས་ཆེས་ངོ་མཚར་aརྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་བསྐོར་ཏེ།བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་ཡང་བླ་ན་
835. མཆིས་པ།སྐབས་
836. མཆིས་པ།དྲང་བའི་དོན་རྩོད་པའི་གཞིའི་གནས་སུ་གྱུར་པ་ལགས་ཀྱི།བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་aཔ་ཉིད་ལས་བརྩམས་ཏེ།སྐྱེ་བ་མ་མཆིས་པ་ཉིད་
837. དང༌།འགག་པ་མ་མཆིས་པ་ཉིད་
838. དང༌།གཟོད་མ་ནས་ཞི་བ་དང༌།རང་བཞིན་གྱིས་ཡོངས་སུ་མྱ་ངན་ལས་
839. འདས་པ་ཉིད་ལས་བརྩམས་ནས།ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་ལ།aལེགས་པར་རྣམ་པར་ཕྱེ་བ་དང་ལྡན་པ་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གསུམ་པ་བསྐོར་ཏེ།བཅོམ་ལྡན་འདས་ཀྱིས་ཆོས་ཀྱི་འཁོར་ལོ་
840. བསྐོར་བ་འདི་ནི་བླ་ན་མ་མཆིས་པ།སྐབས་མ་མཆིས་པ།ངེས་པའི་དོན་ལགས་ཏེ།རྩོད་པའི་གཞིའི་གནས་སུ་གྱུར་པ་མ་ལགས་aསོ།།བཅོམ་ལྡན་འདས་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་
841. ལས་བརྩམས།རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ཀྱི་བར་ལས་བརྩམས་ནས།བཅོམ་ལྡན་འདས་ཀྱིས་ངེས་པའི་དོན་བསྟན་པ་འདི་རིགས་ཀྱི་བུའམ།རིགས་ཀྱི་བུ་མོ་གང་གིས་ཐོས་ནས་aམོས་པར་བགྱིད་པ་དང༌།ཡི་གེར་འདྲིར་སྩོལ་བ་དང༌།ཡི་གེར་བྲིས་ནས་ཀྱང་འཆང་བ་དང༌།ཀློག་པ་དང༌།མཆོད་པ་དང༌།ཡང་དག་པར་འགེད་པ་དང༌།ལུང་ནོད་པ་དང༌།ཁ་ཏོན་བགྱིད་པ་དང༌།སེམས་པ་དང༌།སྒོམ་པའི་རྣམ་པས་
842. སྦྱོར་བར་བགྱིད་པ་དེ་བསོད་ནམས་aཇི་ཙམ་ཞིག་བསྐྱེད་
843. པར་འགྱུར་ལགས།དེ་སྐད་ཅེས་གསོལ་བ་དང༌།བཅོམ་ལྡན་འདས་ཀྱིས་བྱང་ཆུབ་སེམས་དཔའ་དོན་དམ་ཡང་དག་འཕགས་ལ་འདི་སྐད་ཅེས་བཀའ་སྩལ་ཏོ།།དོན་དམ་ཡང་དག་འཕགས་རིགས་ཀྱི་བུའམ།རིགས་ཀྱི་བུ་མོ་དེ་ནི་བསོད་ནམས་དཔག་ཏུ་aམེད།གྲངས་མེད་པ་བསྐྱེད་དེ།དེའི་དཔེ་བྱ་བར་སླ་བ་མ་ཡིན་མོད་ཀྱི།འོན་ཀྱང་མདོར་བསྡུས་ཏེ་ཁྱོད་ལ་བཤད་པར་བྱའོ།།དོན་དམ་ཡང་དག་འཕགས་འདི་ལྟ་སྟེ་དཔེར་ན།སེན་མོའི་རྩེ་མོ་ལ་གནས་པའི་སའི་
844. རྡུལ་གང་དག་ཡིན་པ་དེ་དག་ནི་ས་ལ་གནས་པའི་སའི་རྡུལ་
845. རྣམས་aདང་བསྒྲུན་ན།བརྒྱའི་
846. ཆར་ཡང་ཉེ་བར་མི་འགྲོ་བ་ནས
847. །།སྟོང་གི་ཆ་དང༌།འབུམ་གྱི་ཆ་དང༌།གྲངས་དང༌།ཆ་དང༌།བགྲང་བ་དང༌།དཔེ་དང༌།
848. རྒྱུར་ཡང་ཉེ་བར་མི་འགྲོའོ།།བ་ལང་གི་རྗེས་ཀྱི་ཆུ་ནི་རྒྱ་མཚོ་ཆེན་པོ་བཞིའི་ཆུ་དང་བསྒྲུན་ན།བརྒྱའི་
849. ཆར་ཡང་ཉེ་བར་མི་འགྲོ་བ་ནས།aརྒྱུའི་བར་དུ་ཡང་ཉེ་བར་མི་འགྲོའོ།།དེ་བཞིན་དུ་དོན་དམ་ཡང་དག་འཕགས་ངས་དྲང་བའི་དོན་གྱི་མདོ་སྡེ་ལ་མོས་པ་ནས།བསྒོམ་པའི་རྣམ་པས་སྦྱོར་བར་བྱེད་པའི་བར་གྱི་བསོད་ནམས་གང་བཤད་པ་དེ་ནི།ངེས་པའི་དོན་བསྟན་པ་ལ་མོས་པ་ལས་ཡང་དག་པར་གྲུབ་པ་ནས།aབསྒོམ་པའི་རྣམ་པས་
850. སྦྱོར་བ་ལས་ཡང་དག་པར་གྲུབ་
851. པའི་བར་གྱི་བསོད་ནམས་འདི་དང་བསྒྲུན་ན།བརྒྱའི་
852. ཆར་ཡང་ཉེ་བར་མི་འགྲོ་བ་ནས།།རྒྱུའི་བར་དུ་ཡང་ཉེ་བར་མི་འགྲོའོ།།དེ་སྐད་ཅེས་བཀའ་སྩལ་བ་དང༌།བཅོམ་ལྡན་འདས་ལ་བྱང་ཆུབ་སེམས་དཔའ་དོན་དམ་ཡང་aདག་འཕགས་ཀྱིས་འདི་སྐད་ཅེས་གསོལ་ཏོ།།བཅོམ་ལྡན་འདས་ཀྱིས་
853. དགོངས་པ་ངེས་པར་འགྲེལ་པའི་ཆོས་ཀྱི་རྣམ་གྲངས་འདིར་བསྟན་པ་འདིའི་མིང་ཅི་ལགས།འདི་ཇི་ལྟར་གཟུང་བར་བགྱི།བཅོམ་ལྡན་འདས་ཀྱིས་བཀའ་སྩལ་པ།དོན་དམ་ཡང་དག་འཕགས་འདི་ནི་aདོན་དམ་པ་ངེས་པའི་དོན་བསྟན་པ་ཡིན་ཏེ།འདི་ནི་
854. དོན་དམ་པ་
855. ངེས་པའི་དོན་བསྟན་པ་ཞེས་བྱ་བར་ཟུང་ཤིག།དོན་དམ་པ་ངེས་པའི་དོན་བསྟན་པ་འདི་བཤད་པ་ན།སྲོག་ཆགས་དྲུག་འབུམ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེས་སོ།།ཉན་ཐོས་སུམ་aའབུམ་ནི་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་གོ།།ཉན་ཐོས་འབུམ་
856. ལྔ་ཁྲི་ནི་ལེན་པ་མེད་པར་ཟག་པ་རྣམས་ལས་སེམས་རྣམ་པར་གྲོལ་ལོ།།བྱང་ཆུབ་སེམས་དཔའ་བདུན་ཁྲི་ལྔ་སྟོང་གིས་ནི་མི་སྐྱེ་བའི་ཆོས་ལ་བཟོད་པ་ཐོབ་པར་གྱུར་ཏོ་ཞེས་aགསུངས་སོ།།།།བམ་པོ་སུམ་ཅུ་དགུ་པ།ཆོས་གདགས་པ་རྣམ་པར་དགོད་པ་ལས་བརྩམས་ནས།རྣལ་འབྱོར་གྱིས་ཡོངས་སུ་བསྡུས་པའི་ཞི་གནས་དང་ལྷག་མཐོང་གི་ལམ་གྱི་རབ་ཏུ་དབྱེ་བ་ནི་དགོངས་པ་ངེས་པར་འགྲེལ་པའི་མདོ་ལས་ཇི་སྐད་བྱུང་བ་བཞིན་aརིག་པར་བྱ་སྟེ།བཅོམ་ལྡན་འདས་ལ་བྱང་ཆུབ་སེམས་དཔའ་བྱམས་པས་ཞུ་བ་ཞུས་པ།བཅོམ་ལྡན་འདས་བྱང་ཆུབ་སེམས་དཔའ་ཅི་ལ་གནས།ཅི་ལ་བརྟེན་ཏེ།ཐེག་པ་ཆེན་པོ་ལ་ཞི་གནས་དང་ལྷག་མཐོང་བསྒོམ་པར་བགྱིད་ལགས།།བཅོམ་ལྡན་འདས་ཀྱིས་བཀའ་སྩལ་aཔ།བྱམས་པ་ཆོས་གདགས་པ་རྣམ་པར་གཞག་པ་དང༌།བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སྨོན་ལམ་མི་གཏོང་བ་ལ་གནས་ཤིང་བརྟེན་ནས་སོ།།བཅོམ་ལྡན་འདས་ཀྱིས་ཞི་གནས་དང༌།ལྷག་མཐོང་གི་དམིགས་པའི་དངོས་པོ་
857. བཞི་པོ་aའདི་ལྟ་སྟེ།རྣམ་པར་རྟོག་པ་དང་བཅས་པའི་གཟུགས་བརྙན་དང༌།རྣམ་པར་མི་རྟོག་པའི་གཟུགས་བརྙན་དང༌།དངོས་པོའི་མཐའ་དང༌།དགོངས་པ་ཡོངས་སུ་གྲུབ་པ་ཞེས་གང་དག་བསྟན་པ་དེ་ལ།བཅོམ་ལྡན་འདས་དུ་ཞིག་ཞི་གནས་ཀྱི་དམིགས་པ་ལགས།བཀའ་aསྩལ་བ།གཅིག་སྟེ།འདི་ལྟ་སྟེ
858. །རྣམ་པར་མི་རྟོག་པའི་གཟུགས་བརྙན་ནོ།།དུ་ཞིག་ལྷག་མཐོང་གི་དམིགས་པ་ལགས།བཀའ་སྩལ་པ།གཅིག་ཁོ་ན་སྟེ།རྣམ་པར་རྟོག་
859. པ་དང་བཅས་པའི་གཟུགས་བརྙན་ནོ།།དུ་ཞིག་དེ་གཉི་གའི་དམིགས་པ་ལགས།བཀའ་aསྩལ་པ།གཉིས་ཏེ།འདི་ལྟ་སྟེ།དངོས་པོའི་མཐའ་དང༌།དགོས་
860. པ་ཡོངས་སུ་གྲུབ་པའོ།།བཅོམ་ལྡན་འདས་བྱང་ཆུབ་སེམས་དཔའ་
861. ཞི་གནས་དང་ལྷག་མཐོང་གི་དམིགས་པའི་དངོས་པོ་བཞི་པོ་དེ་དག་ལ་བརྟེན་ཅིང་གནས་ནས།ཇི་ལྟར་ཞི་གནས་ཡོངས་སུ་ཚོལ་བར་aབགྱི་བ་
862. དང༌།ལྷག་མཐོང་ལ་མཁས་པ་ལགས།བཀའ་སྩལ་པ།བྱམས་པ་ངས་ཆོས་གདགས་པ་རྣམ་པར་གཞག་པ་འདི་ལྟ་སྟེ།མདོའི་སྡེ་དང༌།དབྱངས་ཀྱིས་
863. བསྙད་པའི་སྡེ་དང༌།ལུང་དུ་
864. བསྟན་པའི་སྡེ་དང༌།ཚིགས་སུ་བཅད་པའི་སྡེ་དང༌།ཆེད་དུ་བརྗོད་པའི་སྡེ་aདང།གླིང་གཞིའི་
865. སྡེ་དང༌།རྟོགས་པ་བརྗོད་པའི་སྡེ་དང༌།དེ་ལྟ་བུ་བྱུང་བའི་སྡེ་དང༌།སྐྱེས་པ་རབས་ཀྱི་སྡེ་དང༌།ཤིན་ཏུ་རྒྱས་པའི་སྡེ་དང༌།རྨད་དུ་བྱུང་བའི་ཆོས་ཀྱི་སྡེ་དང༌།གཏན་ལ་ཕབ་པར་བསྟན་པའི་སྡེ་གང་དག་བྱང་ཆུབ་སེམས་དཔའ་རྣམས་ལ་བཤད་པ་དེ་དག་བྱང་aཆུབ་སེམས་དཔས་ལེགས་པར་ཐོས།ལེགས་པར་བཟུང༌
866. །།ཁ་ཏོན་བྱང་བར་བྱས།ཡིད་ཀྱིས་ལེགས་པར་བརྟགས།མཐོང་བས་ཤིན་ཏུ་རྟོགས་པར་བྱས་ནས་དེ་གཅིག་པུ་དབེན་པར་འདུག་སྟེ་ནང་དུ་ཡང་དག་བཞག་ནས།ཇི་ལྟར་ལེགས་པར་བསམས་པའི་ཆོས་དེ་དག་ཉིད་aཡིད་ལ་བྱེད་ཅིང༌།སེམས་གང་གིས་ཡིད་ལ་བྱེད་པའི་སེམས་དེ་
867. ནང་དུ་རྒྱུན་ཆགས་སུ་ཡིད་ལ་བྱེད་པས་ཡིད་ལ་བྱེད་དོ།།དེ་ལྟར་ཞུགས་ཤིང་དེ་ལ་ལན་མང་དུ་གནས་པ་དེ་ལ་ལུས་ཤིན་ཏུ་སྦྱངས་པ་དང༌།སེམས་ཤིན་ཏུ་སྦྱངས་པ་འབྱུང་བ་གང་ཡིན་པ་
868. དེ་ནི་ཞི་གནས་ཞེས་བྱ་སྟེ།དེ་ལྟར་aན་བྱང་ཆུབ་སེམས་དཔའ་ཞི་གནས་ཡོངས་སུ་ཚོལ་བར་བྱེད་པ་ཡིན་ནོ།།དེ་ལ་ལུས་ཤིན་ཏུ་སྦྱངས་པ་དང༌།སེམས་ཅན་
869. ཤིན་ཏུ་སྦྱངས་པ་དེ་ཐོབ་ནས།དེ་ཉིད་ལ་གནས་ཏེ་བསམས་
870. པའི་རྣམ་པ་སྤངས་ནས།ཇི་ལྟར་བསམས་
871. པའི་ཆོས་དེ་དག་ཉིད་ནང་དུ་ཏིང་ངེ་འཛིན་གྱི་སྤྱོད་ཡུལ་aགཟུགས་བརྙན་དུ་སོ་སོར་རྟོག་པར་བྱེད།མོས་པར་བྱེད་དོ།།དེ་ལྟར་ཏིང་ངེ་འཛིན་གྱི་སྤྱོད་ཡུལ་གཟུགས་བརྙན་དེ་དག་ལ་ཤེས་བྱའི་དོན་དེ་རྣམ་པར་འབྱེད་པ་དང༌།རབ་ཏུ་རྣམ་པར་འབྱེད་པ་དང༌།ཡོངས་སུ་རྟོག་པ་དང༌།ཡོངས་སུ་དཔྱོད་པ་དང༌།བཟོད་པ་དང༌།འདོད་པ་aདང་།བྱེ་བྲག་འབྱེད་པ་དང༌།ལྟ་བ་དང༌།རྟོག་པ་གང་ཡིན་པ་དེ་ནི་ལྷག་མཐོང་ཞེས་བྱ་སྟེ།དེ་ལྟར་ན་བྱང་ཆུབ་སེམས་དཔའ་ལྷག་མཐོང་ལ་མཁས་པ་ཡིན་ནོ།།བཅོམ་ལྡན་འདས་བྱང་ཆུབ་སེམས་དཔའ་དེ་ཇི་སྲིད་དུ་སེམས་ལ་དམིགས་པའི་སེམས་ནང་དུ་ཡིད་ལ་བགྱིད་aཔ་ན།ཇི་སྲིད་དུ་
872. ལུས་ཤིན་ཏུ་སྦྱངས་པ་དང༌།སེམས་ཤིན་ཏུ་སྦྱངས་པ་མ་ཐོབ་པ་དེའི་བར་དུ།ཡིད་ལ་བགྱིད་པ་དེ་ལ་ཅི་ཞེས་བགྱི།།བྱམས་པ་ཞི་གནས་ནི་མ་ཡིན་ཏེ།ཞི་གནས་ཀྱི་རྗེས་སུ་མཐུན་པའི་མོས་པ་དང་མཚུངས་པར་ལྡན་པ་ཡིན་པར་བརྗོད་པར་བྱའོ།།བཅོམ་aལྡན་འདས་བྱང་ཆུབ་སེམས་དཔའ་དེ་
873. ཇི་སྲིད་དུ།ལུས་ཤིན་ཏུ་སྦྱངས་པ་
874. དང༌།སེམས་ཤིན་ཏུ་སྦྱངས་པ་
875. ཐོབ་ཀྱི་བར་དུ།ཇི་ལྟར་ལེགས་པར་བསམས་པའི་ཆོས་དེ་དག་ནང་དུ
876. །ཏིང་ངེ་འཛིན་གྱི་སྤྱོད་ཡུལ་གཟུགས་བརྙན་ནང་
877. དུ་ཡིད་ལ་བྱེད་པའི་ཡིད་ལ་བགྱིད་པ་དེ་ལ་ཅི་ཞིག་
878. aབགྱི།བྱམས་པ་ལྷག་མཐོང་ནི་མ་ཡིན་ཏེ།ལྷག་མཐོང་དང་རྗེས་སུ་མཐུན་པའི་མོས་པ་དང་མཚུངས་པར་ལྡན་པ་
879. ཡིན་པར་བརྗོད་པར་བྱའོ།།བཅོམ་ལྡན་འདས་ཞི་གནས་ཀྱི་ལམ་དང༌།ལྷག་མཐོང་གི་ལམ་ཐ་དད་ཅེས་བགྱིའམ།ཐ་དད་པ་མ་ལགས་ཞེས་བགྱི།བཀའ་aསྩལ་པ།བྱམས་པ་ཐ་དད་པ་ཡང་མ་ཡིན།ཐ་དད་པ་མ་ཡིན་པ་ཡང་མ་ཡིན་ཞེས་བྱའོ།།ཅིའི་ཕྱིར་ཐ་དད་པ་མ་ཡིན་ཞེ་ན།ལྷག་མཐོང་གི་དམིགས་པའི་སེམས་ལ་དམིགས་པའི་ཕྱིར་རོ།།ཅིའི་ཕྱིར་ཐ་དད་པ་མ་ཡིན་པ་ཡང་མ་ཡིན་ཞེ་ན།རྣམ་aཔར་རྟོག་པ་དང་བཅས་པའི་གཟུགས་བརྙན་ལ་རྟོག་པའི་ཕྱིར་རོ།།བཅོམ་ལྡན་འདས་རྣམ་པར་ལྟ་བར་བགྱིད་པའི་ཏིང་ངེ་འཛིན་གྱི་སྤྱོད་ཡུལ་གཟུགས་བརྙན་གང་ལགས་པ་དེ་ཅི་ལགས།དེ་སེམས་དེ་དང་ཐ་དད་པ་ཞེས་བགྱིའམ།ཐ་དད་པ་མ་ལགས་ཞེས་བགྱི།བྱམས་aཔ་ཐ་དད་པ་མ་ཡིན་ཞེས་བྱའོ།།ཅིའི་ཕྱིར་ཐ་དད་པ་མ་ཡིན་ཞེ་ན།གཟུགས་བརྙན་དེ་རྣམ་པར་རིག་པ་ཙམ་དུ་ཟད་པའི་ཕྱིར་ཏེ།བྱམས་པ་རྣམ་པར་ཤེས་པ་ནི་དམིགས་པ་རྣམ་པར་རིག་པ་ཙམ་གྱིས་རབ་ཏུ་ཕྱེ་བ་ཡིན་ནོ་ཞེས་ངས་བཤད་དོ།།བཅོམ་ལྡན་འདས་ཏིང་ངེ་འཛིན་གྱི་aསྤྱོད་ཡུལ་གཟུགས་བརྙན་དེ།གལ་ཏེ་སེམས་དེ་ལས་ཐ་དད་པ་མ་ལགས་ན།སེམས་དེ་ཉིད་ཀྱིས་སེམས་དེ་ཉིད་ལ་ཇི་ལྟར་རྟོག་པར་བགྱིད་ལགས།བཀའ་སྩལ་པ།བྱམས་པ་དེ་ལ་
880. གང་ཡང་ཆོས་གང་ལ་ཡང་རྟོག་པར་མི་བྱེད་མོད་ཀྱི།འོན་ཀྱང་དེ་ལྟར་སྐྱེས་པའི་སེམས་aགང་ཡིན་པ་དང་
881. ལྟར་སྣང་ངོ༌།།བྱམས་པ་འདི་ལྟ་སྟེ་དཔེར་ན་གཟུགས་ལ་བརྟེན་ནས་མེ་ལོང་གི་དཀྱིལ་འཁོར་ཤིན་ཏུ་ཡོངས་སུ་དག་པ་ལ་གཟུགས་ཉིད་མཐོང་ཡང༌།།གཟུགས་བརྙན་མཐོང་ངོ་སྙམ་དུ་སེམས་ཏེ་དེ་ལ།གཟུགས་དེ་ལ་གཟུགས་བརྙན་སྣང་བ་དེ་དོན་ཐ་དད་པར་aསྣང་ངོ༌།།དེ་བཞིན་དུ་དེ་ལྟར་སྐྱེས་པའི་སེམས་དེ་
882. དང༌།ཏིང་ངེ་འཛིན་གྱི་སྤྱོད་ཡུལ་གཟུགས་བརྙན་ཞེས་བྱ་བ་གང་ཡིན་པ་དེའང་དེ་ལས་དོན་གཞན་ཡིན་པ་ལྟ་བུར་སྣང་ངོ༌།།བཅོམ་ལྡན་འདས་སེམས་ཅན་རྣམས་ཀྱི་གཟུགས་ལ་སོགས་པར་སྣང་བའི་སེམས་ཀྱི
883. །།གཟུགས་aབརྙན་རང་བཞིན་དུ་གནས་པ་གང་ལགས་པ་དེ་ཡང༌།སེམས་དེ་དང་ཐ་དད་པ་མ་ལགས་པ་ཞེས་བགྱིའམ།།བཀའ་སྩལ་པ།བྱམས་པ་ཐ་དད་པ་མ་ཡིན་པ་
884. ཞེས་བྱ་སྟེ།བྱིས་པ་ཕྱིན་ཅི་ལོག་གི་བློ་ཅན་རྣམས་ལ་ནི།གཟུགས་བརྙན་དེ་དག་ལ་རྣམ་པར་རིག་པ་ཙམ་དེ་ཉིད་ཡང་དག་aཔ་ཇི་ལྟ་བ་བཞིན་མི་ཤེས་པས་ཕྱིན་ཅི་ལོག་ཏུ་སེམས་སོ།།བཅོམ་ལྡན་འདས་བྱང་ཆུབ་སེམས་དཔའ་ཇི་ཙམ་གྱིས་ན་གཅིག་ཏུ་ལྷག་མཐོང་སྒོམ་པ་ལགས།བཀའ་སྩལ་པ།གང་གི་ཚེ་རྒྱུན་ཆགས་སུ་ཡིད་ལ་བྱེད་པས།།སེམས་ཀྱི་མཚན་མ་ཉིད་
885. ཡིད་ལ་བྱེད་པའོ།།ཅི་ཙམ་གྱིས་aན་གཅིག་ཏུ་ཞི་གནས་སྒོམ་པ་ལགས།བཀའ་སྩལ་པ།གང་གི་ཚེ་རྒྱུན་ཆགས་སུ་ཡིད་ལ་བྱེད་པས་བར་ཆད་མེད་པའི་སེམས་ཉིད་ཡིད་ལ་བྱེད་པའོ།།ཇི་ཙམ་གྱིས་ན་ཞི་གནས་དང་ལྷག་མཐོང་གཉིས་འདྲེས་པར་གྱུར་ཏེ།མཉམ་པར་ཟུང་དུ་འཇུག་པ་ལགས།།བཀའ་སྩལ་པ།aགང་གི་ཚེ་སེམས་རྩེ་གཅིག་པ་ཉིད་
886. ཡིད་ལ་བྱེད་པའོ།བཅོམ་ལྡན་འདས་སེམས་ཀྱི་མཚན་མ་གང་ལགས།བྱམས་པ་ལྷག་མཐོང་གི་དམིགས་པ་ཏིང་ངེ་འཛིན་གྱི་སྤྱོད་ཡུལ་རྣམ་པར་རྟོག་པ་དང་བཅས་པའི་གཟུགས་བརྙན་གང་ཡིན་པའོ།།བར་ཆད་མ་མཆིས་པའི་སེམས་གང་aལགས།བྱམས་པ་ཞི་གནས་ཀྱི་དམིགས་པ་གཟུགས་བརྙན་ལ་དམིགས་པའི་སེམས་གང་ཡིན་པའོ།།སེམས་རྩེ་གཅིག་པ་ཉིད་གང་ལགས།ཏིང་ངེ་འཛིན་གྱི་སྤྱོད་ཡུལ་གཟུགས་བརྙན་དེ་ལ་འདི་ནི་རྣམ་པར་རིག་པ་ཙམ་ཡིན་ནོ་ཞེས་བྱ་བར་རྟོགས་ཏེ།དེ་རྟོགས་ནས་ཀྱང་aདེ་བཞིན་ཉིད་དུ་ཡིད་ལ་བྱེད་པ་གང་ཡིན་པའོ།།བཅོམ་ལྡན་འདས་ལྷག་མཐོང་ལ་རྣམ་པ་དུ་མཆིས།བྱམས་པ་རྣམ་པ་གསུམ་སྟེ།མཚན་མ་ལས་བྱུང་བ་དང༌།ཡོངས་སུ་ཚོལ་བ་ལས་བྱུང་བ་དང༌།སོ་སོར་རྟོག་པ་ལས་བྱུང་བའོ།།མཚན་མ་ལས་བྱུང་བ་གང་ཞེ་ན།aཏིང་ངེ་འཛིན་གྱི་སྤྱོད་ཡུལ་རྣམ་པར་རྟོག་པ་དང་བཅས་པའི་གཟུགས་བརྙན་འབའ་ཞིག་ཡིད་ལ་བྱེད་པའི་ལྷག་མཐོང་གང་ཡིན་པའོ།།ཡོངས་སུ་ཚོལ་བ་ལས་བྱུང་བ་གང་ཞེ་ན།དེ་དང་དེར་ཤེས་རབ་ཀྱིས་ཤིན་ཏུ་ལེགས་པར་མ་རྟོགས་པའི་ཆོས་དེ་དག་ཉིད་ཤིན་ཏུ་ལེགས་པར་རྟོགས་aཔར་བྱ་བའི་ཕྱིར།ཡིད་ལ་བྱེད་པའི་ལྷག་མཐོང་གང་ཡིན་པའོ།།སོ་སོར་རྟོག་པ་ལས་བྱུང་བ་གང་ཞེ་ན།དེ་དང་དེར་ཤེས་རབ་ཀྱིས་ཤིན་ཏུ་ལེགས་པར་རྟོགས་པའི་ཆོས་རྣམས་ལ་རྣམ་པར་གྲོལ་བས་ཤིན་ཏུ་ལེགས་པར་བདེ་བ་ལ་རེག་པར་བྱ་བའི་ཕྱིར་ཡིད་ལ་བྱེད་པའི་ལྷག་མཐོང་aགང་ཡིན་པའོ།།ཞི་གནས་ལ་རྣམ་པ་དུ་མཆིས།བཀའ་སྩལ་པ།བར་ཆད་མེད་པའི་སེམས་དེའི་རྗེས་སུ་འབྲང་བས་དེ་ཡང་རྣམ་པ་གསུམ་དུ་བརྗོད་པར་བྱའོ།།བྱམས་པ་ཡང་ཞི་གནས་ནི་རྣམ་པ་བརྒྱད་དེ།བསམ་གཏན་དང་པོ་དང༌།གཉིས་པ་དང༌།aགསུམ་པ་དང༌།བསམ་གཏན་བཞི་པ་དང༌།ནམ་མཁའ་མཐའ་ཡས་སྐྱེ་མཆེད་དང༌།རྣམ་ཤེས་མཐའ་ཡས་སྐྱེ་མཆེད་དང༌།ཅི་ཡང་མེད་པའི་སྐྱེ་མཆེད་དང༌།འདུ་ཤེས་མེད་འདུ་ཤེས་མེད་མིན་སྐྱེ་མཆེད་པའོ།།ཡང་རྣམ་པ་བཞི་སྟེ།བྱམས་པ་ཚད་མེད་པ་དང༌།སྙིང་aརྗེ་དང༌།དགའ་བ་དང༌།བཏང་སྙོམས་ཚད་མེད་པའོ།།བཅོམ་ལྡན་འདས་ཞི་གནས་དང་ལྷག་མཐོང་ནི་ཆོས་ལ་གནས་པ་ཞེས་ཀྱང་བགྱི།ཆོས་ལ་མི་གནས་པ་ཞེས་ཀྱང་བགྱི་ན།ཆོས་ལ་གནས་པ་ནི་གང་ལགས།ཆོས་ལ་མི་གནས་པ་ནི་གང་ལགས།བྱམས་པ་ཇི་ལྟར་aགཟུང་བ་དང༌།བསམས་པའི་ཆོས་ཀྱི་མཚན་མའི་རྗེས་སུ་འབྲང་བས་དོན་ལ་ཞི་གནས་དང་ལྷག་མཐོང་གང་ཡིན་པ་དེ་ནི་ཆོས་ལ་གནས་པ་ཡིན་ནོ།།གཟུང་བ་དང་བསམས་པའི་ཆོས་ལ་མི་ལྟོས་
887. པར་གཞན་གྱི་
888. གདམས་ངག་དང་རྗེས་སུ་བསྟན་པ་ལ་བརྟེན་ནས་དོན་ལ་ཞི་གནས་དང་aལྷག་མཐོང་གང་ཡིན་པ་འདི་ལྟ་
889. སྟེ།རྣམ་པར་བསྔོས་པའམ།རྣམ་པར་རྣགས་
890. པའམ།།དེ་ལྟ་བུ་དང་མཐུན་པ་རྣམས་སམ།འདུ་བྱེད་ཐམས་ཅད་མི་རྟག་པ་ཞེས་བྱ་བའམ།སྡུག་བསྔལ་བ་
891. ཞེས་བྱ་བའམ།ཆོས་ཐམས་ཅད་བདག་མེད་པ་ཞེས་བྱ་བའམ།།
892. མྱ་ངན་ལས་aའདས་པ་ཞི་བ་ཞེས་བྱ་བའམ།དེ་ལྟ་བུ་དང་མཐུན་པའི་ཞི་གནས་དང་ལྷག་མཐོང་དེ་ནི་ཆོས་ལ་མི་གནས་པ་ཡིན་པར་རིག་པར་བྱའོ།།བྱམས་པ་དེ་ལ་ང་ནི་ཆོས་ལ་གནས་པའི་ཞི་གནས་དང་ལྷག་མཐོང་ལ་བརྟེན་ནས།བྱང་ཆུབ་སེམས་དཔའ་ཆོས་ཀྱི་རྗེས་སུ་འབྲང་བ་དབང་པོ་རྣོན་པོར་aའདོགས་སོ།།ཆོས་ལ་མི་གནས་པ་ལ་བརྟེན་ནས།དད་པས་རྗེས་སུ་འབྲང་བ་དབང་པོ་རྟུལ་པོར་འདོགས་སོ།།བཅོམ་ལྡན་འདས་ཞི་གནས་དང་ལྷག་མཐོང་ནི་མ་འདྲེས་པའི་ཆོས་ལ་དམིགས་པ་ཞེས་ཀྱང་བགྱི།འདྲེས་པའི་ཆོས་ལ་དམིགས་པ་ཞེས་ཀྱང་བགྱི་ན།མ་འདྲེས་aཔའི་ཆོས་ལ་དམིགས་པ་ནི་གང་ལགས།འདྲེས་པའི་ཆོས་ལ་དམིགས་པ་ནི་གང་ལགས།བྱམས་པ་གལ་ཏེ་བྱང་ཆུབ་སེམས་དཔའ་ཇི་ལྟར་གཟུང་བ་དང༌།བསམས་པའི་ཆོས་རྣམས་ལས་མདོའི་སྡེ་ལ་སོགས་པའི་ཆོས་སོ་སོ་ལ་དམིགས་པའི་ཞི་གནས་དང་ལྷག་མཐོང་སྒོམ་aཔར་བྱེད་པ་དེ་ནི་མ་འདྲེས་པའི་ཆོས་ལ་དམིགས་པའི་ཞི་གནས་དང་ལྷག་མཐོང་ཡིན་ནོ།།གལ་ཏེ་མདོའི་སྡེ་ལ་སོགས་པའི་ཆོས་དེ་དག་ཉིད་གཅིག་ཏུ་བཟླུམ་པ་དང༌།གཅིག་ཏུ་བསྡུ་བ་དང༌།གཅིག་ཏུ་བཏུལ་བ་དང༌།ཕུང་པོ་གཅིག་ཏུ་བྱས་ཏེ།ཆོས་འདི་དག་ཐམས་ཅད་aནི་དེ་བཞིན་ཉིད་ལ་གཞོལ་བ།དེ་བཞིན་ཉིད་ལ་འབབ་པ།དེ་བཞིན་ཉིད་ལ་བབ་པ།བྱང་ཆུབ་ལ་གཞོལ་བ།བྱང་ཆུབ་ལ་འབབ་པ།བྱང་ཆུབ་ལ་བབ་པ།མྱ་ངན་ལས་འདས་པ་ལ་གཞོལ་བ།མྱ་ངན་ལས་འདས་པ་ལ་འབབ་པ།མྱ་ངན་ལས་འདས་པ་ལ་བབ་པ།aགནས་གྱུར་པ་ལ་གཞོལ་བ།གནས་གྱུར་པ་ལ་འབབ་པ།གནས་གྱུར་པ་ལ་བབ་པ་དག་སྟེ།ཆོས་འདི་དག་ཐམས་ཅད་ནི་དགེ་བའི་ཆོས་དཔག་ཏུ་མེད་པ།གྲངས་མེད་པ་དག་མངོན་པར་བརྗོད་པས་མངོན་པར་བརྗོད་
893. པ་ཡིན་ནོ་སྙམ་དུ་ཡིད་ལ་བྱེད་པ་དེ་ནི།འདྲེས་པའི་aཆོས་ལ་དམིགས་པའི་ཞི་གནས་དང་ལྷག་མཐོང་ཡིན་ནོ།།བཅོམ་ལྡན་འདས་ཞི་གནས་དང་ལྷག་མཐོང་ནི་འདྲེས་པ་ཆུང་ངུའི་ཆོས་ལ་དམིགས་པ་ཞེས་ཀྱང་བགྱི།།འདྲེས་པ་ཆེན་པོར་
894. གྱུར་པའི་ཆོས་ལ་དམིགས་པ་ཞེས་ཀྱང་བགྱི།འདྲེས་པ་ཚད་མ་མཆིས་པའི་ཆོས་ལ་དམིགས་aཔ་ཞེས་ཀྱང་བགྱི་ན།འདྲེས་པ་ཆུང་ངུའི་ཆོས་ལ་དམིགས་པ་ནི་གང་ལགས།འདྲེས་པ་ཆེན་པོར་འགྱུར་བའི་
895. ཆོས་ལ་དམིགས་པ་ནི་གང་ལགས།འདྲེས་པ་ཚད་མ་མཆིས་པའི་ཆོས་ལ་དམིགས་པ་ནི་གང་ལགས།བྱམས་པ་མདོའི་སྡེ་ནས།ཤིན་ཏུ་རྒྱས་པའི་སྡེ་དང༌།aརྨད་དུ་བྱུང་བའི་ཆོས་ཀྱི་སྡེ་དང༌།གཏན་ལ་བབ་པར་བསྟན་པའི་སྡེའི་བར་དག་སོ་སོར་གཅིག་ཏུ་བཟླུམས་ཏེ།ཡིད་ལ་བྱེད་པའི་ཞི་གནས་དང༌།ལྷག་མཐོང་ནི་འདྲེས་པ་ཆུང་ངུའི་ཆོས་ལ་དམིགས་པ་ཡིན་པར་རིག་པར་བྱའོ།།མདོའི་སྡེ་ལ་སོགས་པ་དེ་དག་ཉིད་ཇི་སྙེད་གཟུང་aབ་དང༌།བསམས་པ་སོ་སོར་གཅིག་ཏུ་བཟླུམས་ཏེ།ཡིད་ལ་བྱེད་པ་ནི་འདྲེས་པ་རྒྱ་ཆེན་པོར་གྱུར་པའི་ཆོས་ལ་དམིགས་པ་ཡིན་པར་རིག་པར་བྱའོ།།དེ་བཞིན་གཤེགས་པ་རྣམས་ཀྱི་
896. ཆོས་བསྟན་པ་ཚད་མེད་པ་རྣམས་དང༌།ཆོས་ཀྱི་ཚིག་དང་ཡི་གེ་ཚད་མེད་པ་aརྣམས་དང༌།གོང་ནས་གོང་དུ་ཤེས་རབ་དང་སྤོབས་པ་ཚད་མེད་པ་རྣམས་གཅིག་ཏུ་བཟླུམས་ཏེ།ཡིད་ལ་བྱེད་པ་ནི་འདྲེས་པ་
897. ཚད་མེད་པའི་ཆོས་ལ་དམིགས་པ་ཡིན་པར་རིག་པར་བྱའོ།།བཅོམ་ལྡན་འདས་བྱང་ཆུབ་སེམས་དཔའ་ཇི་ཙམ་གྱིས་ན།འདྲེས་པའི་ཆོས་ལ་aདམིགས་པའི་ཞི་གནས་དང་ལྷག་མཐོང་ཐོབ་པར་འགྱུར་ལགས།བྱམས་པ་དེ་ནི་རྒྱུ་ལྔས་ཐོབ་པར་འགྱུར་བར་རིག་པར་བྱ་སྟེ།འདི་ལྟ་སྟེ་ཡིད་ལ་བྱེད་པའི་ཚེ་སྐད་ཅིག་སྐད་ཅིག་ལ་གནས་ངན་ལེན་གྱི་རྟེན་ཐམས་ཅད་འཇིག་པར་བྱེད་པ་དང༌།འདུ་ཤེས་སྣ་ཚོགས་རྣམས་
898. aཔར་སྤངས་ཏེ།ཆོས་ཀྱི་ཀུན་དགའ་ལ་དགའ་བ་འཐོབ་པ་དང༌།ཆོས་ཀྱི་
899. སྣང་བ་ཕྱོགས་བཅུར་ཚད་མེད་ཅིང་རྣམ་པ་ཡོངས་སུ་མ་ཆད་པ་ཡང་དག་པར་ཤེས་པ་དང༌།དགོས་པ་ཡོངས་སུ་གྲུབ་པ་དང་ལྡན་པ་རྣམ་པར་དག་པའི་ཆ་དང་མཐུན་པའི་མཚན་མ་རྣམ་པར་མ་བརྟགས་aཔ་རྣམས་དེ་ལ་ཀུན་ཏུ་འབྱུང་བ་དང༌།ཆོས་ཀྱི་སྐུ་ཐོབ་པ་དང༌།ཡོངས་སུ་རྫོགས་པ་དང༌།ཡོངས་སུ་འགྲུབ་པར་བྱ་བའི་ཕྱིར་རྒྱུ་གོང་མ་བས་ཆེས་གོང་མ་བཟང་པོ་བས་ཆེས་བཟང་པོ་ཡང་དག་པར་ཡོངས་སུ་འཛིན་པར་བྱེད་པའོ།།བཅོམ་ལྡན་འདས་འདྲེས་པའི་ཆོས་ལ་aདམིགས་པའི་ཞི་གནས་དང་
900. ལྷག་མཐོང་དེ་གང་ལ་རྟོགས་ཤིང༌།།གང་ལ་
901. འཐོབ་པར་འཚལ་བར་བགྱི་ལགས།བཀའ་སྩལ་པ།བྱམས་པ་ས་དང་པོ་རབ་ཏུ་དགའ་བ་ལ་ནི་རྟོགས་པ་ཡིན་ལ།ས་གསུམ་པ་འོད་བྱེད་པ་ལ་ནི་ཐོབ་པར་རིག་པར་བྱ་སྟེ།བྱམས་པ་དེ་ལྟ་མོད་ཀྱི་aབྱང་ཆུབ་སེམས་དཔའ་ལས་དང་པོ་པས་ཀྱང་དེ་ལ་རྗེས་སུ་བསླབ་ཅིང་ཡིད་ལ་བྱ་བ་མི་གཏང་
902. བར་བྱའོ།།བཅོམ་ལྡན་འདས་ཇི་ལྟར་ཞི་གནས་དང༌།ལྷག་མཐོང་རྟོག་པ་དང་བཅས་ཤིང་དཔྱོད་པ་དང་བཅས་པའི་ཏིང་ངེ་འཛིན་དུ་འགྱུར་བ་ལགས།ཇི་ལྟར་ན་རྟོག་པ་མ་མཆིས་aཤིང་དཔྱོད་པ་ཙམ་དུ་འགྱུར་བ་ལགས།ཇི་ལྟར་ན་
903. རྟོག་པ་མ་མཆིས་པ་དང༌།དཔྱོད་པ་མ་མཆིས་པར་འགྱུར་བ་ལགས།བྱམས་པ་ཇི་ལྟར་གཟུང་
904. ཞིང་བརྟགས་པ་དང་དཔྱད་པའི་ཆོས་རྣམས་ལ་དེ་དག་གི་མཚན་མ་གསལ་ཞིང་རགས་པ་མྱོང་བའི་རྗེས་སུ་དཔྱོད་པའི་ཞི་གནས་དང་aལྷག་མཐོང་གང་ཡིན་པ་དེ་ནི།རྟོག་པ་དང་བཅས་ཤིང་དཔྱོད་པ་དང་བཅས་པའི་ཏིང་ངེ་འཛིན་ཡིན་ནོ།།དེ་དག་ཉིད་ཀྱི་མཚན་མ་གསལ་ཞིང་རགས་པ་མྱོང་པའི་རྗེས་སུ་དཔྱོད་པ་མ་ཡིན་
905. མོད་ཀྱི།འོན་ཀྱང་དེ་སྣང་བ་འོལ་སྤྱིའི་དྲན་པ་ཙམ་ཕྲ་མོ་མྱོང་བའི་རྗེས་སུ་དཔྱོད་པའི་ཞི་གནས་དང་aལྷག་མཐོང་གང་ཡིན་པ་དེ་ནི།རྟོག་པ་མེད་ཅིང་དཔྱོད་པ་ཙམ་གྱི་ཏིང་ངེ་འཛིན་ཡིན་ནོ
906. །།དེ་དག་གི་མཚན་མ་ལ་ཐམས་ཅད་ཀྱི་ཐམས་ཅད་དུ་ལྷུན་གྱིས་གྲུབ་པར་ཆོས་མྱོང་བ་ཡིད་ལ་བྱེད་པས།རྣམ་པར་སྤྱོད་པའི་ཞི་གནས་དང་ལྷག་མཐོང་གང་ཡིན་པ་དེ་ནི་རྟོག་པ་མེད་པ་དང༌།aདཔྱོད་པ་མེད་པའི་ཏིང་ངེ་འཛིན་ཡིན་ནོ།།བྱམས་པ་ཡང་ཆོས་ཡོངས་སུ་ཚོལ་བ་ལས་བྱུང་བའི་ཞི་གནས་དང་ལྷག་མཐོང་གང་ཡིན་པ་དེ་ནི།རྟོག་པ་དང་བཅས་ཤིང་དཔྱོད་པ་དང་བཅས་པའི་ཏིང་ངེ་འཛིན་ཡིན་ནོ།།སོ་སོར་རྟོག་པ་ལས་བྱུང་བའི་གང་ཡིན་པ་དེ་ནི།རྟོག་པ་མེད་aཅིང་དཔྱོད་པ་ཙམ་གྱི་ཏིང་ངེ་འཛིན་ཡིན་ནོ།།འདྲེས་པའི་ཆོས་ལ་དམིགས་པ་གང་ཡིན་པ་དེ་ནི་རྟོག་པ་མེད་པ་དང་དཔྱོད་པ་མེད་པའི་ཏིང་ངེ་འཛིན་ཡིན་ནོ།།བཅོམ་ལྡན་འདས་ཞི་གནས་ཀྱི་རྒྱུ་མཚན་ནི་གང་ལགས།།རབ་ཏུ་འཛིན་པའི་རྒྱུ་མཚན་ནི་གང་ལགས།བཏང་སྙོམས་ཀྱི་རྒྱུ་མཚན་ནི་aགང་ལགས།།བྱམས་པ་སེམས་རྒོད་པའམ་རྒོད་དུ་དོགས་པ་ན་ཀུན་ཏུ་སྐྱོ་བར་འགྱུར་བ་དང་མཐུན་པའི་ཆོས་རྣམས་དང༌།བར་ཆད་མེད་
907. པའི་སེམས་དེ་ཡིད་ལ་བྱེད་པ་གང་ཡིན་པ་དེ་ནི་ཞི་གནས་ཀྱི་རྒྱུ་མཚན་ཞེས་བྱའོ།།བྱམས་པ་སེམས་བྱིང་ངམ།བྱིང་དུ་དོགས་པ་ན་མངོན་པར་དགའ་བར་འགྱུར་བ་དང་aམཐུན་པའི་ཆོས་རྣམས་དང༌།སེམས་ཀྱི་མཚན་མ་དེ་ཡིད་ལ་བྱེད་པ་གང་ཡིན་པ་དེ་ནི་རབ་ཏུ་འཛིན་པའི་རྒྱུ་མཚན་ཞེས་བྱའོ།།བྱམས་པ་ཞི་གནས་ལ་གཅིག་ཏུ་ངེས་པའམ།ལྷག་མཐོང་ལ་གཅིག་ཏུ་ངེས་པའམ།ཟུང་དུ་འབྲེལ་པའི་ལམ་ཡང་རུང་སྟེ།དེ་གཉི་aགའི་ཉེ་བའི་ཉོན་མོངས་པས་ཉེ་བར་ཉོན་མོངས་པར་བྱེད་པ་ལ།སེམས་རང་གི་ངང་གིས་འཇུག་པ་ན།ཡིད་ལ་བྱེད་པ་ལྷུན་གྱིས་གྲུབ་པ་གང་ཡིན་པ་དེ་ནི་བཏང་སྙོམས་ཀྱི་རྒྱུ་མཚན་ཞེས་བྱའོ།།བཅོམ་ལྡན་འདས་བྱང་ཆུབ་སེམས་དཔའ་ཞི་aགནས་དང་ལྷག་མཐོང་སྒོམ་པ་ཆོས་སོ་སོ་ཡང་དག་པར་རིག་པ་དང༌།དོན་སོ་སོ་ཡང་དག་པར་རིག་པ་ལགས་ན།ཇི་ལྟར་ཆོས་སོ་སོ་ཡང་དག་པར་རིག་པ་ལགས།ཇི་ལྟར་དོན་སོ་སོ་ཡང་དག་པར་རིག་པ་ལགས
908. །བྱམས་པ་རྣམ་པ་ལྔས་ཆོས་སོ་སོ་ཡང་དག་པར་རིག་aཔ་ཡིན་ཏེ།མིང་དང༌།ཚིག་དང༌།ཡི་གེ་དང༌།སོ་སོ་བ་དང༌།བསྡུས་པས་སོ།།མིང་གང་ཞེ་ན།ཀུན་ནས་ཉོན་མོངས་པ་
909. དང༌།རྣམ་པར་བྱང་བའི་ཆོས་རྣམས་ལ།ངོ་བོ་ཉིད་དང་བྱེ་བྲག་གི་མིང་དུ་བྱ་བར་བཏགས་པ་གང་ཡིན་པའོ།།ཚིག་གང་ཞེ་ན།ཀུན་aནས་ཉོན་མོངས་པ་དང་རྣམ་པར་བྱང་བའི་
910. དོན་རྗེས་སུ་ཐ་སྙད་གདགས་པའི་ཕྱིར།གནས་དང༌།རྟེན་དང༌
911. །མིང་དེ་དག་ཉིད་ཀྱི་ཚོགས་ལ་བརྟེན་པ་གང་ཡིན་པའོ།།ཡི་གེ་གང་ཞེ་ན།དེ་གཉི་གའི་གནས་ཀྱི་ཡིག་འབྲུ་གང་ཡིན་པའོ།།དེ་དག་སོ་སོ་ལས་སོ་སོ་ཡང་དག་པར་aརིག་པ་གང་ཞེ་ན།མ་འདྲེས་པ་ལ་དམིགས་པའི་ཡིད་ལ་བྱེད་པས་སོ་སོར་
912. ཡང་དག་པར་རིག་པ་གང་ཡིན་པའོ།།བསྡུས་པ་ལས་སོ་སོ་ཡང་དག་པར་རིག་པ་གང་ཞེ་ན།འདྲེས་པ་ལ་དམིགས་པའི་ཡིད་ལ་བྱེད་པས་སོ་སོ་ཡང་དག་པར་རིག་པ་གང་ཡིན་པའོ།།དེ་དག་aཐམས་ཅད་གཅིག་ཏུ་བསྡུས་ནས་ཆོས་
913. སོ་སོ་ཡང་དག་པར་རིག་པ་ཞེས་བྱ་སྟེ།དེ་ལྟར་ན་ཆོས་སོ་སོ་ཡང་དག་པར་རིག་པ་ཡིན་ནོ།།བྱང་ཆུབ་སེམས་དཔའ་
914. རྣམ་པ་བཅུས་དོན་སོ་སོ་ཡང་དག་པར་རིག་པ་ཡིན་ཏེ།ཇི་སྙེད་ཡོད་པ་ཉིད་དང༌།ཇི་ལྟ་བ་བཞིན་དུ་ཡོད་པ་ཉིད་དང༌།aའཛིན་པའི་དོན་དང༌།གཟུང་བའི་དོན་དང༌།གནས་ཀྱི་དོན་དང༌།ལོངས་སྤྱོད་ཀྱི་དོན་དང༌།ཕྱིན་ཅི་ལོག་གི་དོན་དང༌།
915. ཕྱིན་ཅི་མ་ལོག་པའི་དོན་དང༌།ཀུན་ནས་ཉོན་མོངས་པའི་དོན་དང༌།རྣམ་པར་བྱང་བའི་དོན་གྱིས་སོ།།བྱམས་པ་དེ་ལ་ཀུན་ནས་ཉོན་མོངས་པ་པ་
916. དང་རྣམ་aཔར་བྱང་བའི་
917. ཆོས་རྣམས་ལ་རྣམ་པར་རབ་ཏུ་དབྱེ་བ་ཐམས་ཅད་ཀྱི་མཐར་ཐུག་པ་གང་ཡིན་པ་དེ་ནི།ཇི་སྙེད་ཡོད་པ་ཉིད་ཡིན་ཏེ།འདི་ལྟ་སྟེ།ཕུང་པོ་རྣམས་ཀྱི་གྲངས་ནི་ལྔས་སོ།།ནང་གི་སྐྱེ་མཆེད་རྣམས་ཀྱི་གྲངས་ནི་དྲུག་གིས་སོ།།ཕྱི་རོལ་གྱི་སྐྱེ་མཆེད་རྣམས་ཀྱི་ཡང་aགྲངས་དྲུག་ཁོ་ནས་སོ་ཞེས་བྱ་བ་ལ་སོགས་པའོ།།བྱམས་པ་དེ་ལ་ཀུན་ནས་ཉོན་མོངས་པ་དང་རྣམ་པར་བྱང་བའི་
918. ཆོས་དེ་དག་ཉིད་ཀྱི་དེ་བཞིན་ཉིད་གང་ཡིན་པ་དེ་ནི་ཇི་ལྟ་བ་བཞིན་དུ་ཡོད་པ་ཉིད་ཡིན་ཏེ།དེ་ཡང་རྣམ་པ་བདུན་ཏེ།འབྱུང་བའི་དེ་བཞིན་ཉིད་ནི་འདུ་བྱེད་རྣམས་ཀྱི་aཐོག་མ་དང་ཐ་མ་མེད་པ་ཉིད་གང་ཡིན་པའོ།།མཚན་ཉིད་ཀྱི་དེ་བཞིན་ཉིད་ནི་ཆོས་ཐམས་ཅད་ཀྱི་གང་ཟག་ལ་
919. བདག་མེད་པ་དང་ཆོས་ལ་
920. བདག་མེད་པ་ཉིད་གང་ཡིན་
921. པའོ།།རྣམ་པར་རིག་པའི་དེ་བཞིན་ཉིད་ནི་འདུ་བྱེད་རྣམས་རྣམ་པར་རིག་པ་ཙམ་ཉིད་གང་ཡིན་པའོ།།aགནས་པའི་དེ་བཞིན་ཉིད་ནི་ངས་སྡུག་བསྔལ་གྱི་བདེན་པ་བསྟན་པ་གང་ཡིན་པའོ།།ལོག་པར་བསྒྲུབ་པའི་དེ་བཞིན་ཉིད་ནི་ངས་ཀུན་འབྱུང་བའི་བདེན་པ་བསྟན་པ་གང་ཡིན་པའོ།།རྣམ་པར་དག་པའི་དེ་བཞིན་ཉིད་ནི་ངས་འགོག་པའི་བདེན་པ་བསྟན་པ་གང་ཡིན་པའོ།།ཡང་aདག་པར་བསྒྲུབ་
922. པའི་དེ་བཞིན་ཉིད་ནི་ངས་ལམ་གྱི་བདེན་པ་བསྟན་པ་གང་ཡིན་པའོ།།བྱམས་པ་དེ་ལ་འབྱུང་བའི་དེ་བཞིན་ཉིད་གང་ཡིན་པ་དེ་
923. དང༌།གནས་པའི་དེ་བཞིན་ཉིད་གང་ཡིན་པ་དེ་
924. དང༌།ལོག་པར་བསྒྲུབ་
925. པའི་དེ་བཞིན་ཉིད་གང་ཡིན་པ་དེས་ནི་སེམས་ཅན་ཐམས་ཅད་མཚུངས་aཤིང་མཉམ་མོ།།བྱམས་པ་དེ་ལ་མཚན་ཉིད་ཀྱི་དེ་བཞིན་ཉིད་
926. གང་ཡིན་པ་དེ་དང༌།རྣམ་པར་རིག་པའི་དེ་བཞིན་ཉིད་གང་ཡིན་པ་དེས་ནི་ཆོས་ཐམས་ཅད་མཚུངས་ཤིང་མཉམ་མོ།།བྱམས་པ་དེ་ལ་རྣམ་པར་དག་པའི་དེ་བཞིན་ཉིད་གང་ཡིན་པ་དེ་ནི་ཉན་ཐོས་ཀྱི་བྱང་ཆུབ་གང་ཡིན་aཔ་དང༌།རང་སངས་རྒྱས་ཀྱི་བྱང་ཆུབ་གང་ཡིན་པ་དང༌།བླ་ན་མེད་པ་ཡང་དག་པར་རྫོགས་པའི་བྱང་ཆུབ་གང་ཡིན་པ་དེའི་
927. བྱང་ཆུབ་ཐམས་ཅད་མཚུངས་ཤིང་མཉམ་མོ།།བྱམས་པ་དེ་ལ་ཡང་དག་པར་བསྒྲུབ་
928. པའི་དེ་བཞིན་ཉིད་གང་ཡིན་པ་དེས་ནི་ཐོས་པ་ཐམས་ཅད་འདྲེས་པའི་ཆོས་aལ་དམིགས་པའི་ཞི་གནས་དང་ལྷག་མཐོང་གིས་བསྡུས་པའི་ཤེས་རབ་མཚུངས་ཤིང་མཉམ་མོ།།བྱམས་པ་དེ་ལ་འཛིན་པའི་དོན་ནི་སྐྱེ་མཆེད་གཟུགས་ཅན་ལྔ་དང༌།སེམས་དང༌།ཡིད་དང༌།རྣམ་པར་ཤེས་པ་དང༌།སེམས་ལས་བྱུང་བའི་ཆོས་aརྣམས་དང༌
929. །བྱམས་པ་དེ་གཟུང་བའི་དོན་ནི་ཕྱི་རོལ་གྱི་སྐྱེ་མཆེད་དྲུག་པོ་དག་ཡིན་ནོ།།བྱམས་པ་ཡང་འཛིན་པའི་དོན་གང་ཡིན་པ་དེ་ནི་གཟུང་བའི་དོན་ཀྱང་ཡིན་ནོ།།བྱམས་པ་དེ་ལ་གནས་ཀྱི་དོན་ནི་འཇིག་རྟེན་གྱི་ཁམས་གང་ཡིན་པ་སྟེ།གང་ལ་གནས་ན་སེམས་ཅན་གྱི་aཁམས་སྣང་བའོ།།འདི་ལྟ་སྟེ།གྲོང་ཚིག་
930. དང༌།གྲོང་ཚིག་
931. བརྒྱ་དང༌།དེ་སྟོང་དང༌།དེ་འབུམ་དང༌།རྒྱ་མཚོ་ལ་ཐུག་པའི་ས་དང༌།དེ་བརྒྱ་དང༌།དེ་སྟོང་དང༌།དེ་འབུམ་དང༌།འཛམ་བུའི་
932. གླིང་དང༌།དེ་བརྒྱ་དང༌།དེ་སྟོང་དང༌།དེ་འབུམ་དང༌།གླིང་aབཞི་དང༌།དེ་བརྒྱ་དང༌།དེ་སྟོང་དང༌།དེ་འབུམ་དང༌།སྟོང་གི་འཇིག་རྟེན་གྱི་ཁམས་དང༌།དེ་བརྒྱ་དང༌།དེ་སྟོང་དང༌།དེ་འབུམ་དང༌།སྟོང་གཉིས་པ་བར་མའི་འཇིག་རྟེན་གྱི་ཁམས་དང༌།དེ་བརྒྱ་དང༌།དེ་སྟོང་དང༌།དེ་འབུམ་དང༌།སྟོང་གསུམ་གྱི་སྟོང་ཆེན་aཔོའི་འཇིག་རྟེན་གྱི་ཁམས་དང༌།དེ་བརྒྱ་དང༌།དེ་སྟོང་དང༌།དེ་འབུམ་དང༌།དེ་
933. བྱེ་བ་དང༌།དེ་བྱེ་བ་
934. ཕྲག་བརྒྱ་དང༌།དེ་བྱེ་བ་
935. ཕྲག་སྟོང་དང༌།དེ་བྱེ་བ་
936. ཕྲག་འབུམ་དང༌།དེ་གྲངས་མེད་པ་དང༌།དེ་
937. གྲངས་མེད་པ་ཕྲག་
938. བརྒྱ་དང་།དེ་
939. གྲངས་མེད་པ་ཕྲག་
940. སྟོང་དང༌།དེ་
941. གྲངས་aམེད་པ་ཕྲག་
942. འབུམ་དང༌།ཕྱོགས་བཅུ་དག་གི་འཇིག་རྟེན་གྱི་ཁམས་དཔག་ཏུ་མེད་པ་
943. གྲངས་མེད་པ
944. །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་གྲངས་མེད་པ་ཕྲག་འབུམ་གྱི་རྡུལ་ཕྲ་རབ་ཀྱི་རྡུལ་སྙེད་དག་གོ།།བྱམས་པ་དེ་ལ་ལོངས་སྤྱོད་ཀྱི་དོན་ནི་ཡོངས་སུ་སྤྱད་པའི་aཕྱིར།ངས་སེམས་ཅན་རྣམས་ཀྱི་ཡོངས་སུ་གཟུང་བ་དང་ཡོ་བྱད་བསྟན་པ་གང་དག་ཡིན་པ་རྣམས་སོ།།བྱམས་པ་དེ་ལ་ཕྱིན་ཅི་ལོག་གི་དོན་ནི་འཛིན་པ་ལ་སོགས་པའི་དོན་དེ་དག་ཉིད་ལ།མི་རྟག་པ་ལ་རྟག་པར་འདུ་ཤེས་ཕྱིན་ཅི་ལོག་དང༌།སེམས་ཕྱིན་ཅི་ལོག་དང༌།aལྟ་བ་ཕྱིན་ཅི་ལོག་དང༌།སྡུག་བསྔལ་ལ་བདེ་བ་དང༌།མི་གཙང་བ་ལ་གཙང་བ་དང༌།བདག་མེད་པ་ལ་བདག་ཏུ་འདུ་ཤེས་ཕྱིན་ཅི་ལོག་དང༌།སེམས་ཕྱིན་ཅི་ལོག་དང༌།ལྟ་བ་ཕྱིན་ཅི་ལོག་གང་ཡིན་པའོ།།བྱམས་པ་དེ་ལ་ཕྱིན་ཅི་མ་ལོག་པའི་དོན་ནི་དེ་ལས་བཟློག་པ་སྟེ།aདེའི་གཉེན་པོ་ཡིན་པར་རིག་པར་བྱའོ།།བྱམས་པ་དེ་ལ་ཀུན་ནས་ཉོན་མོངས་པའི་དོན་ནི་རྣམ་པ་གསུམ་སྟེ།ཁམས་གསུམ་པའི་ཉོན་མོངས་པའི་ཀུན་ནས་
945. ཉོན་མོངས་པ་དང༌།ལས་ཀྱི་ཀུན་ནས་ཉོན་མོངས་པ་དང༌།སྐྱེ་བའི་ཀུན་ནས་ཉོན་མོངས་པའོ།།བྱམས་པ་aདེ་ལ་རྣམ་པར་བྱང་བའི་དོན་ནི་ཀུན་ནས་ཉོན་མོངས་པ་རྣམ་པ་གསུམ་པོ་དེ་དག་ཉིད་དང་བྲལ་བར་བྱ་བའི་ཕྱིར་
946. བྱང་ཆུབ་ཀྱི་ཕྱོགས་དང་མཐུན་པའི་ཆོས་གང་དག་ཡིན་པ་རྣམས་སོ།།བྱམས་པ་རྣམ་པ་བཅུ་པོ་དེ་
947. དག་གིས་དོན་ཐམས་ཅད་བསྡུས་པར་རིག་པར་
948. བྱའོ།།བྱམས་པ་
949. aབྱང་ཆུབ་སེམས་དཔའ་
950. རྣམ་པ་ལྔས་དོན་སོ་སོ་ཡང་དག་པར་རིག་པ་ཡིན་ཏེ།དོན་
951. རྣམ་པ་ལྔ་གང་ཞེ་ན།ཡོངས་སུ་ཤེས་པར་བྱ་བའི་དངོས་པོ་དང༌།ཡོངས་སུ་ཤེས་པར་བྱ་བའི་དོན་དང༌།ཡོངས་སུ་ཤེས་པ་དང༌།ཡོངས་སུ་ཤེས་པའི་འབྲས་བུ་འཐོབ་
952. པ་དང༌།དེ་aརབ་ཏུ་རིག་པར་བྱེད་པའོ
953. །།བྱམས་པ་དེ་ལ་ཡོངས་སུ་ཤེས་པར་བྱ་བའི་དངོས་པོ་ནི་ཤེས་བྱ་ཐམས་ཅད་ཡིན་པར་བལྟ་བར་བྱ་སྟེ།འདི་ལྟ་སྟེ།ཕུང་པོ་རྣམས་ཞེས་བྱ་བའམ་ནང་གི་སྐྱེ་མཆེད་རྣམས་ཞེས་བྱ་བའམ།ཕྱི་རོལ་གྱི་སྐྱེ་མཆེད་རྣམས་ཞེས་བྱ་བའམ།དེ་ལྟ་བུ་ལ་aསོགས་པ་དག་གོ།།བྱམས་པ་དེ་ལ་ཡོངས་སུ་ཤེས་པར་བྱ་བའི་དོན་ནི་རྣམ་པ་ཇི་སྙེད་ཀྱིས་ཤེས་བྱ་དེ་ཇི་ལྟ་བ་བཞིན་དུ་ཤེས་པར་བྱ་བ་སྟེ།འདི་ལྟ་སྟེ།ཀུན་རྫོབ་དང༌།དོན་དམ་པ་དང༌།སྐྱོན་དང༌།ཡོན་ཏན་དང༌།རྐྱེན་དང༌།དུས་དང༌།སྐྱེ་བ་དང༌།གནས་པ་aདང་།འཇིག་པའི་མཚན་ཉིད་དང༌།ནད་ལ་སོགས་པ་དང༌།སྡུག་བསྔལ་བ་
954. དང༌།ཀུན་འབྱུང་བ་ལ་སོགས་པ་དང༌།དེ་བཞིན་ཉིད་དང༌།ཡང་དག་པའི་མཐའ་དང༌།ཆོས་ཀྱི་དབྱིངས་དང༌།བསྡུ་བ་དང༌།དབྱེ་བ་དང༌།མགོ་གཅིག་ཏུ་ལན་གདབ་པ་དང༌།རྣམ་པར་དབྱེ་aབ་དང༌།དྲིས་ཏེ་ལན་གདབ་པ་དང༌།གཞག་པ་དང༌།གསང་བ་དང༌།བསྒྲགས་པ་དང༌།དེ་ལྟ་བུ་དང་མཐུན་པ་ནི་ཡོངས་སུ་ཤེས་པར་བྱ་བའི་དོན་ཡིན་པར་རིག་པར་བྱའོ།།བྱམས་པ་དེ་ལ་ཡོངས་སུ་ཤེས་པ་དེ་ནི།དེ་གཉི་ག་འཛིན་པར་བྱེད་པ་aབྱང་ཆུབ་ཀྱི་ཕྱོགས་དང་མཐུན་པའི་ཆོས་གང་ཡིན་པ་དག་སྟེ།འདི་ལྟ་སྟེ།དྲན་པ་ཉེ་བར་གཞག་པ་རྣམས་དང༌།ཡང་དག་པའི་སྤོང་བ་རྣམས་དང༌།དེ་ལ་སོགས་པའོ།།བྱམས་པ་དེ་ལ་ཡོངས་སུ་ཤེས་པའི་འབྲས་བུ་འཐོབ་པ་ནི་འདི་ལྟ་སྟེ།འདོད་ཆགས་དང༌།aཞེ་སྡང་དང༌
955. །གཏི་མུག་འདུལ་བ་དང༌།འདོད་ཆགས་དང༌།ཞེ་སྡང་དང༌།གཏི་མུག་མ་ལུས་པར་སྤོང་བ་དང༌།དགེ་སྦྱོང་ཉིད་ཀྱི་འབྲས་བུ་རྣམས་དང༌།ངས་ཉན་ཐོས་དང༌།དེ་བཞིན་གཤེགས་པའི་ཡོན་ཏན་འཇིག་རྟེན་པ་དང༌།འཇིག་རྟེན་ལས་འདས་aཔ་ཐུན་མོང་དང༌།ཐུན་མོང་མ་ཡིན་པ་གང་དག་བསྟན་པ་དེ་དག་མངོན་དུ་བྱ་བ་གང་ཡིན་པའོ།།བྱམས་པ་དེ་ལ་རབ་ཏུ་རིག་པར་བྱེད་པ་ནི་མངོན་སུམ་དུ་བྱ་བའི་ཆོས་དེ་དག་ཉིད་ལ་རྣམ་པར་གྲོལ་བར་ཤེས་པ་དང༌།གཞན་དག་ལ་ཡང་རྒྱ་ཆེར་སྟོན་པ་དང༌།ཡང་དག་aཔར་སྟོན་པ་གང་ཡིན་པ་སྟེ།བྱམས་པ་དོན་ལྔ་པོ་དེ་དག་གིས་ཀྱང་དོན་ཐམས་ཅད་བསྡུས་པར་རིག་པར་བྱའོ།།བྱམས་པ་ཡང་བྱང་ཆུབ་སེམས་དཔས་རྣམ་པ་བཞིས་དོན་སོ་སོ་ཡང་དག་པར་རིག་པ་ཡིན་ཏེ།དོན་རྣམ་པ་བཞི་གང་ཞེ་ན།སེམས་ཀྱི་ལེན་པའི་དོན་དང༌།aམྱོང་བའི་དོན་དང༌།རྣམ་པར་རིག་པའི་དོན་དང༌།ཀུན་ནས་ཉོན་མོངས་པ་དང་རྣམ་པར་བྱང་བའི་དོན་གྱིས་ཏེ།བྱམས་པ་དོན་རྣམ་པ་བཞི་པོ་དེ་དག་གིས་ཀྱང་དོན་ཐམས་ཅད་བསྡུས་པར་རིག་པར་བྱའོ།།བྱམས་པ་ཡང་བྱང་ཆུབ་སེམས་དཔས་རྣམ་པ་གསུམ་གྱིས་དོན་སོ་སོ་aཡང་དག་པར་རིག་པ་ཡིན་ཏེ།དོན་རྣམ་པ་གསུམ་གང་ཞེ་ན།ཚིག་འབྲུའི་དོན་དང༌།དོན་གྱི་དོན་དང༌།ཁམས་ཀྱི་དོན་གྱིས་སོ།།བྱམས་པ་དེ་ལ་ཚིག་འབྲུའི་དོན་ནི་མིང་གི་ཚོགས་ལ་སོགས་པ་ཡིན་པར་བལྟ་བར་བྱའོ།།བྱམས་པ་དེ་ལ་དོན་གྱི་དོན་ནི་རྣམ་པ་aབཅུར་རིག་པར་བྱ་སྟེ།དེ་ཁོ་ནའི་མཚན་ཉིད་དང༌།ཡོངས་སུ་ཤེས་པའི་མཚན་ཉིད་དང༌།སྤང་བའི་མཚན་ཉིད་དང༌།མངོན་དུ་བྱ་བའི་མཚན་ཉིད་དང༌།བསྒོམ་པའི་མཚན་ཉིད་དང༌།དེ་ཁོ་ནའི་མཚན་ཉིད་ལ་སོགས་པ་དེ་དག་ཉིད་ཀྱི་
956. རྣམ་པ་རབ་ཏུ་དབྱེ་བའི་མཚན་aཉིད་དང༌།གནས་དང་གནས་པར་འབྲེལ་པའི་མཚན་ཉིད་དང༌།ཡོངས་སུ་ཤེས་པ་ལ་སོགས་པའི་བར་དུ་གཅོད་པའི་ཆོས་ཀྱི་མཚན་ཉིད་དང༌།རྗེས་སུ་མཐུན་པའི་ཆོས་ཀྱི་མཚན་ཉིད་དང༌།ཡོངས་སུ་མི་ཤེས་པ་ལ་སོགས་པ་དང༌།ཡོངས་སུ་ཤེས་པ་ལ་aསོགས་པའི་ཉེས་དམིགས་དང༌།ཕན་ཡོན་གྱི་མཚན་ཉིད་དོ།།བྱམས་པ་དེ་ལ་ཁམས་ཀྱི་དོན་ནི་ཁམས་ལྔ་སྟེ།འཇིག་རྟེན་གྱི་ཁམས་དང༌།སེམས་ཅན་གྱི་ཁམས་དང༌།ཆོས་ཀྱི་ཁམས་དང༌།གདུལ་བའི་ཁམས་དང༌།གདུལ་བའི་ཐབས་ཀྱི་ཁམས་ཏེ།aབྱམས་པ་དོན་རྣམ་པ་གསུམ་པོ་དེ་དག་གིས་ཀྱང་དོན་ཐམས་ཅད་བསྡུས་པར་རིག་པར་བྱའོ།།བཅོམ་ལྡན་འདས་ཐོས་པ་ལས་བྱུང་བའི་ཤེས་རབ་ཀྱིས་ནི་དོན་སོ་སོ་ཡང་དག་པར་རིག་པ་གང་ལགས་པ་དང༌།བསམས་
957. པ་ལས་བྱུང་བའི་ཤེས་རབ་ཀྱིས་དོན་སོ་སོ་ཡང་དག་aཔར་རིག་པ་གང་ལགས་པ་དང༌།བཅོམ་ལྡན་འདས་ཞི་གནས་དང་ལྷག་མཐོང་བསྒོམས་
958. པ་ལས་བྱུང་བའི་ཤེས་རབ་ཀྱིས་དོན་སོ་སོ་ཡང་དག་པར་རིག་པ་གང་ལགས་པ་དེ་དག་ལ་
959. ཐ་དད་དུ་བགྱི་བ་ཅི་མཆིས་ལགས།བཀའ་སྩལ་པ།བྱམས་པ་བྱང་ཆུབ་སེམས་དཔས་aཐོས་པ་ལས་བྱུང་བའི་ཤེས་རབ་ཀྱིས་ནི་ཚིག་འབྲུ་ལ་གནས་པ་དང༌།སྒྲ་ཇི་བཞིན་པ་དང༌།དགོངས་པ་མེད་པ།མངོན་དུ་མ་གྱུར་པ།རྣམ་པར་ཐར་པའི་རྗེས་སུ་མཐུན་པ་དང༌
960. །རྣམ་པར་ཐར་པར་བྱེད་པ་མ་ཡིན་པའི་དོན་སོ་སོ་ཡང་དག་པར་རིག་པར་བྱེད་དོ།།བྱམས་aཔ་བསམས་པ་ལས་བྱུང་བའི་ཤེས་རབ་ཀྱིས་ནི་ཚིག་འབྲུ་ལ་གནས་པ་ཁོ་ན་ཡིན་ལ།སྒྲ་ཇི་བཞིན་མ་ཡིན་པ།དགོངས་པ་ཅན་མངོན་དུ་མ་གྱུར་པ།རྣམ་པར་ཐར་པ་དང་ཆོས་རྗེས་སུ་མཐུན་པ།རྣམ་པར་ཐར་བར་བྱེད་པ་མ་ཡིན་པའི་དོན་སོ་སོ་ཡང་དག་པར་རིག་པར་བྱེད་དོ།།aབྱམས་པ་བྱང་ཆུབ་སེམས་དཔས་བསྒོམས་པ་ལས་བྱུང་བའི་ཤེས་རབ་ཀྱིས་ནི་ཚིག་འབྲུ་ལ་གནས་པ་དང༌།ཚིག་འབྲུ་ལ་གནས་པ་མ་ཡིན་པ་དང༌།སྒྲ་ཇི་བཞིན་པ་དང༌།དགོངས་པ་ཅན་དང༌།ཤེས་བྱའི་དངོས་པོ་དང་ཆ་མཐུན་པའི་ཏིང་ངེ་འཛིན་གྱི་aསྤྱོད་ཡུལ་གྱི་གཟུགས་བརྙན་གྱིས་
961. མངོན་དུ་གྱུར་པ་རྣམ་པར་ཐར་པ་དང༌།ཆོས་ཤིན་ཏུ་རྗེས་སུ་མཐུན་པ་དང༌།རྣམ་པར་ཐར་པར་བྱེད་པའི་དོན་ཀྱང་སོ་སོ་ཡང་དག་པར་རིག་པར་བྱེད་དོ།།བྱམས་པ་དེ་དག་གི་ཐ་དད་དུ་བྱ་བ་ནི་དེ་ཡིན་ནོ་ཞེས་བཅོམ་ལྡན་འདས་ཀྱིས་བཀའ་aསྩལ་ཏོ།།བཅོམ་ལྡན་འདས་བྱང་ཆུབ་སེམས་དཔའ་ཞི་གནས་དང་ལྷག་མཐོང་བསྒོམ་པ་ཆོས་སོ་སོ་ཡང་དག་པར་རིག་པ་དང༌།དོན་སོ་སོ་ཡང་དག་པར་རིག་པའི་ཤེས་པ་ནི་གང་ལགས།མཐོང་བ་ནི་གང་ལགས།བྱམས་པ་ང་ནི་ཤེས་པ་དང་མཐོང་བ་རྣམ་གྲངས་དུ་aམས་སྟོན་པར་བྱེད་མོད་ཀྱི།འོན་ཀྱང་མདོར་བསྡུས་ཏེ་བཤད་པར་བྱའོ།།འདྲེས་པའི་ཆོས་ལ་དམིགས་པའི་ཞི་གནས་དང་ལྷག་མཐོང་གི་ཤེས་རབ་གང་ཡིན་པ་དེ་ནི་ཤེས་པ་ཡིན་ནོ།།མ་འདྲེས་པའི་ཆོས་ལ་དམིགས་པའི་ཞི་གནས་དང་ལྷག་མཐོང་གི་ཤེས་རབ་གང་ཡིན་པ་aདེ་ནི་མཐོང་བ་ཡིན་ནོ།།བཅོམ་ལྡན་འདས་བྱང་ཆུབ་སེམས་དཔའ་ཞི་གནས་དང་ལྷག་མཐོང་བསྒོམ་པས་ཡིད་ལ་བགྱིད་པ་གང་གིས་མཚན་མ་གང་ཇི་ལྟར་རྣམ་པར་སེལ་བར་བགྱིད་ལགས།བྱམས་པ་དེ་བཞིན་ཉིད་ཡིད་ལ་བྱེད་པས་ཆོས་ཀྱི་མཚན་མ་དང༌།དོན་གྱི་མཚན་མ་རྣམ་aཔར་སེལ་བར་བྱེད་དེ
962. །མིང་ལ་མིང་གི་ངོ་བོ་ཉིད་ཀྱང་མི་དམིགས་ཤིང༌།དེའི་གནས་ཀྱི་མཚན་མ་ཡང་ཡང་
963. དག་པར་རྗེས་སུ་མི་མཐོང་བས་
964. རྣམ་པར་སེལ་ཏོ
965. །།མིང་ལ་ཇི་ལྟ་བ་བཞིན་དུ་ཚིག་དང༌།ཡི་གེ་དང༌།དོན་ཐམས་ཅད་ལ་ཡང་དེ་བཞིན་དུ་རིག་པར་བྱའོ།།བྱམས་པ་aཁམས་ཀྱི་བར་ལ་ཁམས་ཀྱི་ངོ་བོ་ཉིད་ཀྱང་
966. མི་དམིགས་ཤིང༌།དེའི་གནས་ཀྱི་
967. མཚན་མ་ཡང་ཡང་དག་པར་རྗེས་སུ་མི་མཐོང་བས་རྣམ་པར་སེལ་ཏོ།།བཅོམ་ལྡན་འདས་ཅི་ལགས།དེ་བཞིན་ཉིད་ཀྱི་དོན་སོ་སོ་
968. ཡང་དག་པར་རིག་པའི་མཚན་མ་གང་ལགས་པ་དེ་ཡང་རྣམ་པར་སེལ་aབར་བགྱིད་ལགས་སམ།བྱམས་པ་དེ་བཞིན་ཉིད་ཀྱི་དོན་སོ་སོ་
969. ཡང་དག་པར་རིག་པ་ལ་ནི་མཚན་མ་མེད་དེ།མི་དམིགས་ན།དེ་ལ་ཅི་ཞིག་རྣམ་པར་སེལ་བར་འགྱུར་ཏེ།བྱམས་པ་དེ་བཞིན་ཉིད་ཀྱི་དོན་སོ་སོ་ཡང་དག་པར་རིག་པས་
970. ནི།ཆོས་དང༌།དོན་གྱི་མཚན་མ་ཐམས་aཅད་ཟིལ་གྱིས་ནོན་གྱི།དེ་ནི་གང་གིས་ཀྱང་ཟིལ་གྱིས་མནན་པར་བྱ་བ་ཡིན་པར་ང་མི་སྨྲའོ།།བཅོམ་ལྡན་འདས་བཅོམ་ལྡན་འདས་ཀྱིས་ཆབ་རྙོག་མ་ཅན་མཆིས་པའི་སྣོད་ཀྱི་དཔེ་དང༌།མེ་ལོང་ཡོངས་སུ་མ་དག་པའི་དཔེ་དང༌།མཚེའུ་
971. འཁྲུགས་པའི་དཔེས་ཇི་ལྟར་རང་གི་aབཞིན་གྱི་མཚན་མ་བརྟག་པར་མི་ནུས་ལ།དེ་ལས་བཟློག་པས་ནི་ནུས་པ་དེ་བཞིན་དུ།མ་བསྒོམས་པའི་སེམས་ཀྱིས་ཡང་དག་པ་ཇི་ལྟ་བ་བཞིན་ཤེས་པར་མི་ནུས་ཀྱི།བསྒོམས་པས་ནི་ནུས་སོ་ཞེས་གང་
972. བཀའ་སྩལ་བ་དེ་ལ་སེམས་ཀྱི་
973. སོ་སོར་བརྟགས་
974. པ་ནི་གང་ལགས།aདེ་བཞིན་ཉིད་ནི་གང་ལ་དགོངས་ཏེ་བཀའ་སྩལ་བ་
975. ལགས།བཀའ་སྩལ་པ།བྱམས་པ་སེམས་ཀྱིས་སོ་སོར་བརྟག་པ་རྣམ་པ་གསུམ་གྱི་ཕྱིར་ཏེ།ཐོས་པ་ལས་བྱུང་བའི་སེམས་ཀྱིས་སོ་སོར་བརྟག་པ་དང༌།བསམས་པ་ལས་བྱུང་བའི་སེམས་ཀྱིས་སོ་སོར་བརྟག་པ་དང༌།aབསྒོམས་པ་ལས་བྱུང་བའི་སེམས་ཀྱིས་སོ་སོར་བརྟག་པའོ།།རྣམ་པར་རིག་པའི་དེ་བཞིན་ཉིད་ལས་དགོངས་ཏེ།ཡོངས་སུ་བསྟན་པ་ཡིན་ནོ།།བཅོམ་ལྡན་འདས་བྱང་ཆུབ་སེམས་དཔའ་དེ་ལྟར་ཆོས་དང་དོན་སོ་སོ་ཡང་དག་པར་རིག་པ་དང༌།མཚན་མ་རྣམ་པར་aསེལ་བ་ལ་ཞུགས་པའི་མཚན་མ་དུ་ཞིག་ནི་རྣམ་པར་
976. བསལ་དཀའ་བ་ལགས
977. །གང་གིས་ནི་དེ་དག་རྣམ་པར་སེལ་ལགས།བྱམས་པ་བཅུ་སྟེ།དེ་དག་ནི་སྟོང་པ་ཉིད་ཀྱིས་རྣམ་པར་སེལ་ཏོ།།བཅུ་གང་ཞེ་ན།ཆོས་ཀྱི་དོན་སོ་སོ་ཡང་དག་པར་རིག་པར་བྱེད་པ་ན།ཚིག་དང་aཡི་གེའི་མཚན་མ་སྣ་ཚོགས་གང་ཡིན་པ་དེ་ནི་ཆོས་ཐམས་ཅད་སྟོང་པ་ཉིད་ཀྱིས་རྣམ་པར་སེལ་ཏོ།།གནས་པའི་དེ་བཞིན་ཉིད་ཀྱི་དོན་སོ་སོར་ཡང་དག་པར་རིག་པར་བྱེད་པ་ན།སྐྱེ་བ་དང༌།འཇིག་པ་དང༌།གནས་པ་དང༌།གཞན་དུ་འགྱུར་བ་ཉིད་ཀྱི་རྒྱུན་གྱི་རྗེས་སུ་འཇུག་aཔའི་མཚན་མ་གང་ཡིན་པ་དེ་ནི་མཚན་ཉིད་སྟོང་པ་ཉིད་ཀྱིས་ཀྱང་རྣམ་པར་སེལ་ལ།དེ་ནི་ཐོག་མ་དང་ཐ་མ་མེད་པ་སྟོང་པ་ཉིད་ཀྱིས་ཀྱང་རྣམ་པར་སེལ་ཏོ།།འཛིན་པའི་དོན་སོ་སོར་ཡང་དག་པར་རིག་པར་བྱེད་པའི་འཇིག་ཚོགས་ལ་
978. ལྟ་བའི་མཚན་མ་དང༌།ངའོ་aསྙམ་པའི་མཚན་མ་གང་ཡིན་པ་དེ་ནི་ནང་སྟོང་པ་ཉིད་དང༌།མི་དམིགས་པ་སྟོང་པ་ཉིད་ཀྱིས་རྣམ་པར་སེལ་ཏོ།།གཟུང་བའི་དོན་སོ་སོ་
979. ཡང་དག་པར་རིག་པར་བྱེད་པའི་
980. ལོངས་སྤྱོད་ལ་ལྟ་
981. བའི་མཚན་མ་གང་ཡིན་པ་དེ་ནི་ཕྱི་སྟོང་པ་ཉིད་ཀྱིས་རྣམ་པར་སེལ་ཏོ།།ཡོངས་སུ་aལོངས་སྤྱོད་པའི་དོན་དུ་སྐྱེས་པ་དང༌།བུད་མེད་ཀྱི་
982. བསྙེན་བཀུར་དང༌།ཡོ་བྱད་དང་ལྡན་པ་སོ་སོ་ཡང་དག་པར་རིག་པར་བྱེད་པ་ན།ནང་གི་བདེ་བའི་མཚན་མ་དང༌།ཕྱི་རོལ་གྱི་སྡུག་པའི་མཚན་མ་གང་ཡིན་པ་དེ་ནི།ཕྱི་ནང་སྟོང་པ་ཉིད་དང༌།རང་བཞིན་གྱིས་སྟོང་aཔ་ཉིད་ཀྱིས་རྣམ་པར་སེལ་ཏོ།།གནས་ཀྱི་དོན་སོ་སོ་
983. ཡང་དག་པར་རིག་པར་བྱེད་པ་ན།ཚད་མེད་པའི་མཚན་མ་གང་ཡིན་པ་དེ་ནི་ཆེན་པོ་སྟོང་པ་ཉིད་ཀྱིས་རྣམ་པར་སེལ་ཏོ།།གཟུགས་མེད་པ་ལ་བརྟེན་ཏེ།གང་གི་ཞི་བ་ལ་
984. རྣམ་པར་ཐར་པའི་མཚན་མ་གང་ཡིན་པ་དེ་ནི་aའདུས་བྱས་སྟོང་པ་ཉིད་ཀྱིས་རྣམ་པར་སེལ་ཏོ།།མཚན་ཉིད་ཀྱི་
985. དེ་བཞིན་ཉིད་ཀྱི་དོན་སོ་སོ་
986. ཡང་དག་པར་རིག་པར་བྱེད་པ་ན།གང་ཟག་བདག་མེད་པའི་མཚན་མ་དང་།ཆོས་ལ་
987. བདག་མེད་པའི་མཚན་མ་དང་།རྣམ་པར་རིག་པ་ཙམ་གྱི་མཚན་མ་དང༌།དོན་དམ་པའི་མཚན་aམ་གང་ཡིན་པ་དེ་ནི་མཐའ་ལས་འདས་པ་སྟོང་པ་ཉིད་དང༌།དངོས་པོ་མེད་པ་སྟོང་པ་ཉིད་དང༌།དངོས་པོ་མེད་པའི་ངོ་བོ་ཉིད་སྟོང་པ་ཉིད་དང༌།དོན་དམ་པ་སྟོང་པ་ཉིད་ཀྱིས་རྣམ་པར་སེལ་ཏོ།།རྣམ་པར་དག་པའི་དེ་བཞིན་ཉིད་ཀྱི་དོན་སོ་སོ་
988. ཡང་དག་པར་རིག་པར་བྱེད་པ་ན།aའདུས་མ་བྱས་ཀྱི་མཚན་མ་དང༌།འགྱུར་བ་མེད་པའི་མཚན་མ་གང་ཡིན་པ་དེ་ནི་འདུས་མ་བྱས་སྟོང་པ་ཉིད་དང༌།དོར་བ་མེད་པ་སྟོང་པ་ཉིད་ཀྱིས་རྣམ་པར་སེལ་ཏོ།།མཚན་མ་དེའི་གཉེན་པོ་སྟོང་པ་ཉིད་དེ་དག་
989. ཡིད་ལ་བྱེད་པའི་སྟོང་པ་ཉིད་ཀྱི་མཚན་མ་གང་ཡིན་པ་དེ་ནི།སྟོང་པ་aཉིད་སྟོང་པ་ཉིད་ཀྱིས་རྣམ་པར་
990. སེལ་ཏོ།།བཅོམ་ལྡན་འདས་མཚན་མ་རྣམ་པ་བཅུ་རྣམ་པར་སེལ་བར་བགྱིད་པ་ན།མཚན་མ་གང་རྣམ་པར་སེལ་བར་བགྱིད་ཅིང༌།མཚན་མའི་འཆིང་བ་གང་ལས་རྣམ་པར་གྲོལ་བར་འགྱུར་ལགས།བྱམས་པ་ཏིང་ངེ་འཛིན་གྱི་སྤྱོད་ཡུལ་གཟུགས་aབརྙན་གྱི་མཚན་མ་རྣམ་པར་སེལ་བར་བྱེད་ཅིང༌།ཀུན་ནས་ཉོན་མོངས་པའི་འཆིང་བའི་མཚན་མ་ལས་ཡོངས་སུ་གྲོལ་བར་འགྱུར་ལ།དེ་ཡང་རྣམ་པར་སེལ་ཏོ།།བྱམས་པ་སྟོང་པ་ཉིད་དེ་དག་ནི་དངོས་སུ་ན་མཚན་མ་དེ་དག་གི་གཉེན་པོར་གྱུར་པ་ཡིན་པར་རིག་པར་བྱའོ།།aརེ་རེ་ཡང་མཚན་མ་ཐམས་ཅད་ཀྱི་གཉེན་པོར་མི་འགྱུར་བ་ནི་མ་ཡིན་ནོ།།བྱམས་པ་འདི་ལྟ་སྟེ་དཔེར་ན།མ་རིག་པ་ནི་
991. རྒ་ཤིའི་བར་གྱི་ཀུན་ནས་ཉོན་མོངས་པ་འགྲུབ་པར་མི་བྱེད་པ་མ་ཡིན་མོད་ཀྱི།ཉེ་བ་དང༌།ཤིན་ཏུ་ཉེ་བའི་རྐྱེན་ཉིད་ཡིན་པའི་ཕྱིར་དངོས་སུ་ན་འདུ་བྱེད་འགྲུབ་པར་བྱེད་aཔ་ཡིན་པར་བསྟན་པ་བཞིན་དུ་འདི་ལ་ཡང་ཚུལ་དེ་བཞིན་དུ་བལྟ་བར་བྱའོ།།བཅོམ་ལྡན་འདས་ཐེག་པ་ཆེན་པོ་ལ་བྱང་ཆུབ་སེམས་དཔའ་རྣམས་ཀྱིས་གང་རྟོགས་ན་སྟོང་པ་ཉིད་ཀྱི་མཚན་ཉིད་ལ་མངོན་པའི་ང་རྒྱལ་མ་མཆིས་པས་རབ་ཏུ་ཉམས་པར་མི་འགྱུར་བའི་སྟོང་པ་ཉིད་ཀྱི་
992. aམཚན་ཉིད་བསྡུས་པ་གང་ལགས།དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་བྱམས་པ་ལ་ལེགས་སོ་ལེགས་སོ་ཞེས་བྱ་བ་བྱིན་ཏེ།བྱམས་པ་ཁྱོད་དེ་ལྟར་བྱང་ཆུབ་སེམས་དཔའ་རྣམས་སྟོང་པ་ཉིད་ལས་རབ་ཏུ་ཉམས་པར་མི་འགྱུར་བར་བྱ་བའི་ཕྱིར་དེ་བཞིན་aགཤེགས་པ་ལ་ཁྱོད་དོན་འདི་ཉིད་འདྲི་བ་ལེགས་སོ་ལེགས་སོ།།དེ་ཅིའི་ཕྱིར་ཞེ་ན།བྱམས་པ་བྱང་ཆུབ་སེམས་དཔའ་སྟོང་པ་ཉིད་ལས་རབ་ཏུ་ཉམས་པ་ནི་ཐེག་པ་ཆེན་པོ་མཐའ་དག་ལས་ཀྱང་རབ་ཏུ་ཉམས་པར་འགྱུར་བའི་ཕྱིར་རོ།།བྱམས་པ་དེའི་ཕྱིར་ཉོན་ཅིག་དང༌།སྟོང་པ་aཉིད་ཀྱི་མཚན་ཉིད་བསྡུས་པ་ཁྱོད་ལ་བཤད་པར་བྱའོ།།བྱམས་པ་གཞན་གྱི་དབང་གི་མཚན་ཉིད་དང༌།ཡོངས་སུ་གྲུབ་པའི་མཚན་ཉིད་རྣམ་པ་ཐམས་ཅད་དུ་ཀུན་ནས་ཉོན་མོངས་པ་དང༌།རྣམ་པར་བྱང་བ་པའི་ཀུན་བརྟགས་པའི་མཚན་ཉིད་དང་ཤིན་ཏུ་རྣམ་པར་བྲལ་བ་ཉིད་aདང་།དེ་དེ་ལ་མི་དམིགས་པ་གང་ཡིན་པ་དེ་ནི་ཐེག་པ་ཆེན་པོ་ལ་སྟོང་པ་ཉིད་ཀྱི་མཚན་ཉིད་བསྡུས་པ་ཞེས་བྱའོ།།བཅོམ་ལྡན་འདས་ཞི་གནས་དང་ལྷག་མཐོང་དག་གིས་ཏིང་ངེ་འཛིན་དུ་ཞིག་བསྡུས་ལགས།བཀའ་སྩལ་པ།བྱམས་པ་ངས་ཉན་aཐོས་རྣམས་དང༌།བྱང་ཆུབ་སེམས་དཔའ་རྣམས་དང༌།དེ་བཞིན་གཤེགས་པ་རྣམས་ཀྱི་ཏིང་ངེ་འཛིན་རྣམ་པ་དུ་མ་བསྟན་པ་གང་དག་ཡིན་པ་དེ་དག་ཐམས་ཅད་བསྡུས་པར་རིག་པར་བྱའོ།།བཅོམ་ལྡན་འདས་ཞི་གནས་དང་ལྷག་མཐོང་རྒྱུ་གང་ལས་བྱུང་བ་ལགས།aབྱམས་པ་ཚུལ་ཁྲིམས་རྣམ་པར་དག་པའི་རྒྱུ་ལས་བྱུང་བ་དང༌།ཐོས་པ་དང༌།བསམས་པ་ལས་བྱུང་བའི་ལྟ་བ་རྣམ་པར་དག་པའི་རྒྱུ་ལས་བྱུང་བ་ཡིན་ནོ།།བཅོམ་ལྡན་འདས་དེ་དག་གི་འབྲས་བུ་གང་ལགས་པར་བརྗོད་པར་བགྱི།བྱམས་པ་སེམས་རྣམ་པར་དག་པ་aནི་འབྲས་བུ་ཡིན།ཤེས་རབ་རྣམ་པར་དག་པ་ནི་འབྲས་བུ་ཡིན་ནོ།།བྱམས་པ་ཡང་ཉན་ཐོས་རྣམས་ཀྱིའམ།བྱང་ཆུབ་སེམས་དཔའ་རྣམས་ཀྱིའམ།དེ་བཞིན་གཤེགས་པ་རྣམས་ཀྱི་དགེ་བའི་ཆོས་འཇིག་རྟེན་པ་དང༌།འཇིག་རྟེན་ལས་འདས་པ་ཐམས་ཅད་ཀྱང་aཞི་གནས་དང་ལྷག་མཐོང་གི་འབྲས་བུ་ཡིན་པར་རིག་པར་བྱའོ།།བཅོམ་ལྡན་འདས་ཞི་གནས་དང་ལྷག་མཐོང་གི་ལས་ཅི་ལགས།བྱམས་པ་འཆིང་བ་རྣམ་པ་གཉིས་པོ་མཚན་མའི་འཆིང་བ་དང༌།གནས་ངན་ལེན་གྱི་འཆིང་བ་ལས་རྣམ་པར་ཐར་བར་བྱེད་པ་ཡིན་ནོ།།aབཅོམ་ལྡན་འདས་བཅོམ་ལྡན་འདས་ཀྱིས་གགས་རྣམ་པ་ལྔ་གསུངས་པ་གང་དག་ལགས་པ་དེ་དག་ལས།དུ་ནི་ཞི་གནས་ཀྱི་གགས་དག་ལགས།དུ་ནི་ལྷག་མཐོང་གི་གགས་དག་ལགས།དུ་ནི་གཉི་གའི་གགས་དག་ལགས།བྱམས་པ་ལུས་དང་ལོངས་སྤྱོད་ལ་ལྟ་བ་aནི་ཞི་གནས་ཀྱི་གགས་ཡིན་ནོ།།འཕགས་པའི་གཏམ་འདོད་པ་བཞིན་མ་ཐོབ་པ་ནི་ལྷག་མཐོང་གི་གགས་ཡིན་ནོ།།འདྲེས་པར་གནས་པ་དང༌།ཅུང་ཟད་ཙམ་གྱིས་ཆོག་པར་འཛིན་པ་ནི་དེ་གཉི་གའི་གགས་ཡིན་ཏེ།དེ་ལ་ཡང་གཅིག་གིས་ནི་སྦྱོར་བར་མི་བྱེད་དོ།།aཅིག་ཤོས་ཀྱིས་ནི་སྦྱོར་བ་མཐར་ཐུག་པར་མི་འགྱུར་རོ།།བཅོམ་ལྡན་འདས་སྒྲིབ་པ་ལྔ་པོ་གང་དག་ལགས་པ་དེ་དག་ལས།དུ་ནི་ཞི་གནས་ཀྱི་སྒྲིབ་པ་དག་
993. ལགས།དུ་ནི་ལྷག་མཐོང་གི་སྒྲིབ་པ་དག་ལགས།དུ་ནི་གཉི་གའི་སྒྲིབ་པ་དག་ལགས།བྱམས་
994. པ་རྒོད་པ་aདང་།འགྱོད་པ་ནི་ཞི་གནས་ཀྱི་སྒྲིབ་པ་ཡིན་ནོ།།རྨུགས་པ་དང༌།གཉིད་དང༌།ཐེ་ཚོམ་ནི་ལྷག་མཐོང་གི་སྒྲིབ་པ་ཡིན་ནོ།།འདོད་པ་ལ་འདུན་པ་དང༌།གནོད་སེམས་ནི་དེ་གཉི་གའི་སྒྲིབ་པ་ཡིན་ནོ།།བཅོམ་ལྡན་འདས་ཇི་ཙམ་གྱིས་ན་ཞི་གནས་ཀྱི་ལམ་ཡོངས་སུ་དག་པ་aལགས།བྱམས་པ་གང་གི་ཚེ་རྨུགས་པ་དང༌།གཉིད་ལེགས་པར་རབ་ཏུ་ཆོམས་
995. པར་གྱུར་བའོ།།བཅོམ་ལྡན་འདས་ཇི་ཙམ་གྱིས་ན་ལྷག་མཐོང་གི་ལམ་ཡངས་
996. སུ་དག་པ་ལགས།བྱམས་པ་གང་གི་ཚེ་རྒོད་པ་དང་འགྱོད་པ་ལེགས་པར་རབ་ཏུ་ཆོམས་པར་གྱུར་པའོ།།aབཅོམ་ལྡན་འདས་བྱང་ཆུབ་སེམས་དཔའ་ཞི་གནས་དང་ལྷག་མཐོང་ལ་ཞུགས་པས་རྣམ་པ་
997. དུ་དག་གིས་སེམས་རྣམ་པར་གཡེང་བ་ཡོངས་སུ་འཚལ་བར་བགྱི་ལགས།བཀའ་སྩལ་བ།བྱམས་པ་རྣམ་པ་ལྔ་སྟེ།ཡིད་ལ་བྱེད་པའི་རྣམ་པར་གཡེང་བ་དང༌།ཕྱི་རོལ་དུ་aསེམས་རྣམ་པར་གཡེང་བ་དང༌།ནང་དུ་སེམས་རྣམ་པར་གཡེང་བ་དང༌།མཚན་མའི་རྣམ་པར་གཡེང་བ་དང༌།གནས་ངན་ལེན་གྱི་རྣམ་པར་གཡེང་བའོ
998. །།བྱམས་པ་གལ་ཏེ་བྱང་ཆུབ་སེམས་དཔའ་ཐེག་པ་ཆེན་པོ་དང་ལྡན་པའི་ཡིད་ལ་བྱེད་པ་བཏང་སྟེ།ཉན་ཐོས་aདང་།རང་སངས་རྒྱས་དང་ལྡན་པའི་ཡིད་ལ་བྱེད་པར་རབ་ཏུ་ལྷུང་ན།དེ་ནི་ཡིད་ལ་བྱེད་པའི་རྣམ་པར་གཡེང་བ་ཡིན་ནོ།།གལ་ཏེ་ཕྱི་རོལ་གྱི་འདོད་པའི་ཡོན་ཏན་ལྔ་པོ་དག་དང༌།འདུ་འཛི་དང་།མཚན་མ་དང༌།རྣམ་པར་རྟོག་པ་དང༌།ཉོན་མོངས་པ་དང༌།
999. ཉེ་བའི་aཉོན་མོངས་པ་དང༌།ཕྱི་རོལ་གྱི་དམིགས་པ་རྣམས་ལ་སེམས་རྣམ་པར་འཕྲོ་བར་གཏོང་ན་དེའི་
1000. ཕྱི་རོལ་དུ་སེམས་རྣམ་པར་གཡེང་བ་ཡིན་ནོ།།གལ་ཏེ་རྨུགས་པ་དང༌།གཉིད་ཀྱིས་བྱིང་བའམ།སྙོམས་པར་འཇུག་པའི་རོ་མྱང་བའམ།སྙོམས་པར་འཇུག་པའི་ཉེ་aབའི་ཉོན་མོངས་པ་གང་ཡང་རུང་བས་ཉོན་མོངས་པར་གྱུར་ན།དེ་ནི་ནང་དུ་སེམས་རྣམ་པར་གཡེང་བ་ཡིན་ནོ།།གལ་ཏེ་ཕྱི་རོལ་གྱི་མཚན་མ་ལ་བརྟེན་ནས་ནང་གི་ཏིང་ངེ་འཛིན་གྱི་སྤྱོད་ཡུལ་གྱི་མཚན་མ་ཡིད་ལ་བྱེད་ན།དེ་ནི་མཚན་མའི་རྣམ་པར་གཡེང་aབ་ཡིན་ནོ།།གལ་ཏེ་ནང་གི་ཡིད་ལ་བྱེད་པ་ལ་བརྟེན་ནས་བྱུང་བའི་ཚོར་བ་ལ་གནས་ངན་ལེན་གྱི་ཚོགས་ཀྱིས་ངའོ་སྙམ་དུ་རློམ་སེམས་སུ་བྱེད་ན།དེ་ནི་གནས་ངན་ལེན་གྱི་རྣམ་པར་གཡེང་བ་ཡིན་ནོ།།བཅོམ་ལྡན་འདས་ཞི་གནས་དང་ལྷག་མཐོང་དག་བྱང་ཆུབ་སེམས་aདཔའི་ས་དང་པོ་ནས་བཟུང་སྟེ།དེ་བཞིན་གཤེགས་པའི་སའི་བར་ལ་གང་གི་གཉེན་པོ་ལགས།བྱམས་པ་ཞི་གནས་དང་ལྷག་མཐོང་གི་
1001. ས་དང་པོ་ལ་ནི་
1002. ངན་སོང་བའི་ཉོན་མོངས་པ་དང༌།ལས་དང༌།སྐྱེ་བའི་ཀུན་ནས་ཉོན་མོངས་པའི་གཉེན་པོ་ཡིན་ནོ།།གཉིས་པ་ལ་aནི་ལྟུང་བ་ཕྲ་མོའི་འཁྲུལ་པ་ཀུན་ཏུ་འབྱུང་བ་རྣམས་ཀྱིའོ།།གསུམ་པ་ལ་ནི་འདོད་པའི་འདོད་ཆགས་ཀྱིའོ།།བཞི་པ་ལ་ནི་སྙོམས་པར་འཇུག་པ་ལ་སྲེད་པ་དང་ཆོས་ལ་སྲེད་པའི་འོ།།ལྔ་པ་ལ་ནི་འཁོར་བ་དང༌།མྱ་ངན་ལས་འདས་པ་དག་ལ་གཅིག་ཏུ་མི་ཕྱོགས་པ་ཉིད་དང༌།aམངོན་དུ་
1003. ཕྱོགས་པ་ཉིད་ཀྱིའོ།།དྲུག་པ་ལ་ནི་མཚན་མ་མང་པོ་ཀུན་ཏུ་འབྱུང་བའིའོ།།བདུན་པ་ལ་ནི་མཚན་མ་ཕྲ་མོ་ཀུན་ཏུ་འབྱུང་བའིའོ།།བརྒྱད་པ་ལ་ནི་མཚན་མ་མེད་པ་ལ་རྩོལ་
1004. བ་དང༌།མཚན་མ་ལ་དབང་དུ་མ་གྱུར་པའིའོ།།དགུ་པ་ལ་ནི་རྣམ་པ་ཐམས་ཅད་དུ་ཆོས་aསྟོན་པ་ལ་དབང་དུ་མ་གྱུར་པའིའོ།།བཅུ་པ་ལ་ནི་ཆོས་ཀྱི་སྐུ་ཡོངས་སུ་རྫོགས་པ་སོ་སོ་ཡང་དག་པར་རིག་པ་ནི་
1005. མི་འཐོབ་པའིའོ།།བྱམས་པ་ཞི་གནས་དང་ལྷག་མཐོང་དེ་བཞིན་གཤེགས་པའི་ས་ལ་ནི་ཉོན་མོངས་པ་དང་ཤེས་བྱའི་སྒྲིབ་པ་ཤིན་ཏུ་ཕྲ་བ།མཆོག་ཏུ་ཆེས་ཤིན་ཏུ་ཕྲ་aབའི་གཉེན་པོ་ཡིན་ཏེ།དེ་ལེགས་པར་བཅོམ་པས་ཆོས་ཀྱི་སྐུ་ཤིན་ཏུ་རྣམ་པར་དག་པ་ལ་གནས་པ་ན།དགོས་པ་ཡོངས་སུ་གྲུབ་པའི་དམིགས་པ་ལ།ཐམས་ཅད་དུ་ཆགས་པ་མེད་པ་དང༌།ཐོགས་པ་མེད་པའི་ཤེས་པ་དང་མཐོང་བ་ཐོབ་པོ།།བཅོམ་ལྡན་འདས་བྱང་aཆུབ་སེམས་དཔའ་ཞི་གནས་དང་ལྷག་མཐོང་ལ་ཇི་ལྟར་བསྒྲུབ་ན།བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
1006. འཚང་རྒྱ་བར་འགྱུར་བ་
1007. ལགས།བཅོམ་ལྡན་འདས་ཀྱིས་བཀའ་སྩལ་བ།བྱམས་པ་འདི་ལ་བྱང་ཆུབ་སེམས་དཔའ་ཞི་གནས་དང་ལྷག་མཐོང་aཐོབ་ནས།དེ་བཞིན་ཉིད་རྣམ་པ་བདུན་ལས་བརྩམས་ཏེ་ཇི་ལྟར་ཐོས་པ་དང་བསམས་པའི་ཆོས་རྣམས་ལ་མཉམ་པར་གཞག་པའི་སེམས་ཀྱིས་ལེགས་པར་གཟུང་བ་དང༌།ལེགས་པར་བསམས་པ་དང༌།ལེགས་པར་རྣམ་པར་གཞག་པའི་དེ་བཞིན་ཉིད་དེ་ཉིད་ནང་དུ་ཡིད་ལ་aབྱེད་དེ།དེ་ལྟར་ན་དེ་དེ་བཞིན་ཉིད་ཡིད་ལ་བྱེད་པ་ན།མཚན་མ་ཕྲ་མོ་ཀུན་ཏུ་འབྱུང་བ་ཐམས་ཅད་ལ་ཡང་རེ་ཞིག་སེམས་ལྷག་པར་བཏང་སྙོམས་སུ་འཇོག་ན།རགས་པ་དག་ལ་ལྟ་སྨོས་ཀྱང་ཅི་དགོས།བྱམས་པ་དེ་ལ་མཚན་མ་ཕྲ་མོ་ནི་འདི་དག་ཡིན་ཏེ།སེམས་ཀྱི་aལེན་པའི་མཚན་མའམ།མྱོང་བའི་མཚན་མའམ།རྣམ་པར་རིག་པའི་མཚན་མའམ།ཀུན་ནས་ཉོན་མོངས་པ་དང་རྣམ་པར་བྱང་བའི་མཚན་མའམ།ནང་གི་མཚན་མའམ།ཕྱི་རོལ་གྱི་མཚན་མའམ།དེ་གཉི་གའི་མཚན་མའམ།སེམས་ཅན་ཐམས་ཅད་ཀྱི་aདོན་ལ་སྦྱར་བར་བྱའོ་སྙམ་པའི་མཚན་མའམ།ཤེས་པའི་མཚན་མའམ།དེ་བཞིན་ཉིད་དང༌།སྡུག་བསྔལ་དང༌།ཀུན་འབྱུང་བ་དང༌།འགོག་པ་དང༌།ལམ་གྱི་མཚན་མའམ།འདུས་བྱས་ཀྱི་མཚན་མའམ།འདུས་མ་བྱས་ཀྱི་མཚན་མའམ།རྟག་པའི་aམཚན་མའམ།མི་རྟག་པའི་མཚན་མའམ།སྡུག་བསྔལ་དང་
1008. འགྱུར་བ་དང་བཅས་པའི་རང་བཞིན་གྱི་མཚན་མའམ།དེ་མི་འགྱུར་བའི་རང་བཞིན་གྱི་མཚན་མའམ།འདུས་བྱས་ཀྱི་མཚན་ཉིད་མི་འདྲ་བའི་མཚན་མའམ།དེའི་རང་གི་མཚན་ཉིད་ཀྱི་མཚན་མའམ།ཐམས་aཅད་ཐམས་ཅད་ཅེས་བྱ་བར་རིག་ནས་ཐམས་ཅད་ཀྱི་མཚན་མའམ།གང་ཟག་ལ་བདག་མེད་པའི་མཚན་མའམ།ཆོས་ལ་བདག་མེད་པའི་མཚན་མ་གང་དག་ཡིན་པ་སྟེ།དེ་དག་ཀུན་ཏུ་འབྱུང་བ་ལ་སེམས་ལྷག་པར་བཏང་སྙོམས་སུ་འཇོག་གོ།།དེ་ལྟར་ཞུགས་ཤིང་དེ་ལ་ལན་
1009. མང་དུ་aགནས་པ་དུས་དུས་སུ་གགས་དང༌།སྒྲིབ་པ་དང༌།རྣམ་པར་གཡེང་བ་དག་ལས་སེམས་རྣམ་པར་སྤྱོད་པར་བྱེད་པ་དེ་ལ།ནང་གི་སོ་སོའི་བདག་ཉིད་ལ་སོ་སོ་རང་གིས་རིག་པ་དེ་བཞིན་ཉིད་རྣམ་པ་བདུན་སོ་སོར་རྟོགས་པའི་ཤེས་པ་རྣམ་པ་བདུན་སྐྱེ་བར་aའགྱུར་ཏེ།དེ་ནི་དེའི་མཐོང་བའི་ལམ་ཡིན་ནོ།།དེ་ཐོབ་པས་བྱང་ཆུབ་སེམས་དཔའ་ཡང་དག་པ་ཉིད་སྐྱོན་མེད་པ་ལ་ཞུགས་པ་ཡིན།དེ་བཞིན་གཤེགས་པའི་རིགས་སུ་སྐྱེས་པ་ཡིན།ས་དང་པོ་ཐོབ་པ་དང༌།ས་དེའི་ཕན་ཡོན་ཡང་ཉམས་སུ་མྱོང་བ་ཡིན་ནོ།།དེས་སྔར་aཞི་གནས་དང་ལྷག་མཐོང་ཐོབ་པས་ནི་རྣམ་པར་རྟོག་པ་དང་བཅས་པའི་གཟུགས་བརྙན་དང༌།རྣམ་པར་མི་རྟོག་པའི་གཟུགས་བརྙན་གྱི་དམིགས་པ་རྣམ་པ་གཉིས་ཐོབ་པ་ཡིན་ནོ།།དེ་ལྟར་མཐོང་བའི་ལམ་ཐོབ་པས་དངོས་པོའི་མཐའི་དམིགས་པ་ཐོབ་པ་ཡིན་ཏེ།aདེས་ས་གོང་མ་གོང་མ་རྣམས་སུ་བསྒོམ་པའི་ལམ་ལ་ཞུགས་ཤིང་དམིགས་པ་རྣམ་པ་གསུམ་པོ་དེ་དག་ཉིད་ཡིད་ལ་བྱེད་པ་ན།འདི་ལྟ་སྟེ།དཔེར་ན་ལ་ལ་ཞིག་ཁྱེའུ་ཆེས་ཕྲ་མོས་ཁྱེའུ་ཆེས་སྦོམ་པོ་འབྱིན་པར་བྱེད་པ་དེ་བཞིན་དུ།དེ་ཡང་ཁྱེའུས་ཁྱེའུ་དབྱུང་
1010. བའི་ཚུལ་དུ་ནང་གི་aམཚན་མ་རྣམ་པར་སེལ་བ་ཉིད་ཀྱིས་ཀུན་ནས་ཉོན་མོངས་པའི་ཆ་དང་མཐུན་པའི་མཚན་མ་ཐམས་ཅད་རྣམ་པར་སེལ་བར་བྱེད་དེ།མཚན་མ་རྣམས་རྣམ་པར་སེལ་བ་ན་གནས་ངན་ལེན་རྣམས་ཀྱང་རྣམ་པར་སེལ་བར་བྱེད་དོ།།མཚན་མ་དང་གནས་ངན་ལེན་ཐམས་ཅད་ལེགས་aཔར་བཅོམ་པས་རིམ་གྱིས་ས་
1011. གོང་མ་གོང་མ་རྣམས་སུ་གསེར་ལྟ་བུར་སེམས་རྣམ་པར་སྦྱོང་ལ།བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་བར་དུ་མངོན་པར་རྫོགས་པར་འཚང་རྒྱ་ཞིང༌།དགོས་པ་ཡོངས་སུ་གྲུབ་པའི་དམིགས་པ་ཡང་འཐོབ་སྟེ།བྱམས་པ་དེ་ལྟར་ན་aབྱང་ཆུབ་སེམས་དཔའ་ཞི་གནས་དང་ལྷག་མཐོང་ལ་དེ་ལྟར་བསྒྲུབ་
1012. ན།བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་རོ།།བྱང་ཆུབ་སེམས་དཔའ་ཇི་ལྟར་སྒྲུབ་པར་བགྱིད་ན།བྱང་ཆུབ་སེམས་དཔའ་མཐུ་ཆེན་པོ་མངོན་པར་aབསྒྲུབ་
1013. པ་ལགས།བྱམས་པ་བྱང་ཆུབ་སེམས་དཔའ་གནས་དྲུག་ལ་མཁས་པ་ནི་བྱང་ཆུབ་སེམས་དཔའི་མཐུ་ཆེན་པོ་མངོན་པར་བསྒྲུབ་
1014. པ་ཡིན་ཏེ།སེམས་ཀྱི་སྐྱེ་བ་ལ་མཁས་པ་དང༌
1015. །གནས་པ་ལ་མཁས་པ་དང༌།བསླང་བ་ལ་མཁས་པ་དང༌།འཕེལ་བ་ལ་མཁས་པ་aདང་།འགྲིབ་པ་ལ་མཁས་པ་དང༌།ཐབས་ལ་མཁས་པའོ།།ཇི་ལྟར་ན་སེམས་ཀྱི་སྐྱེ་བ་ལ་མཁས་པ་ཡིན་ཞེ་ན།སེམས་ཀྱི་སྐྱེ་བ་རྣམ་པ་བཅུ་དྲུག་ཤེས་ན།སེམས་ཀྱི་སྐྱེ་བ་ལ་ཡང་དག་པ་ཇི་ལྟ་བ་བཞིན་དུ་མཁས་པ་ཡིན་ཏེ།དེ་ལ་སེམས་ཀྱི་སྐྱེ་བ་རྣམ་པ་བཅུ་དྲུག་aནི།བརྟན་པ་དང༌།སྣོད་ཀྱི་རྣམ་པར་རིག་པ་
1016. ནི་འདི་ལྟ་སྟེ།ལེན་པའི་རྣམ་པར་ཤེས་པའིའོ།།དམིགས་པ་རྣམ་པ་སྣ་ཚོགས་རྣམ་པར་རིག་པ་
1017. ནི་འདི་ལྟ་སྟེ།རྣམ་པར་རྟོག་པའི་ཡིད་ཀྱི་རྣམ་པར་ཤེས་པ་གཟུགས་ལ་སོགས་པ་ཡུལ་ཅིག་ཅར་འཛིན་པ།ཕྱི་རོལ་དང༌།aནང་གི་ཡུལ་ཅིག་ཅར་འཛིན་པ་དང༌
1018. །སྐད་ཅིག་དང༌།ཐང་ཅིག་དང༌།ཡུད་ཙམ་ཅིག་ལ།ཅིག་ཅར་ཏིང་ངེ་འཛིན་མང་པོ་ལ་སྙོམས་པ་
1019. འཇུག་པ།སངས་རྒྱས་ཀྱི་ཞིང་མང་པོ་མཐོང་བ།དེ་བཞིན་གཤེགས་པ་མང་པོ་མཐོང་བ།རྣམ་པར་རྟོག་པའི་ཡིད་ཀྱི་རྣམ་aཔར་ཤེས་པ་ཁོ་ནའིའོ།།དམིགས་པའི་མཚན་མ་ཆུང་ངུ་རྣམ་པར་རིག་པའི་ནི་འདི་ལྟ་སྟེ།འདོད་པ་དང་ལྡན་པའིའོ
1020. །།དམིགས་པའི་མཚན་མ་རྒྱ་ཆེན་པོར་གྱུར་པ་རྣམ་པར་རིག་པའི་ནི་འདི་ལྟ་སྟེ།གཟུགས་དང་ལྡན་པའིའོ།།དམིགས་པའི་མཚན་མ་ཚད་མེད་པ་རྣམ་aཔར་རིག་པའི་ནི་འདི་ལྟ་སྟེ།ནམ་མཁའ་དང༌།རྣམ་ཤེས་མཐའ་ཡས་སྐྱེ་མཆེད་དང་ལྡན་པའིའོ།།དམིགས་པའི་མཚན་མ་ཕྲ་མོ་རྣམ་པར་རིག་པའི་ནི་འདི་ལྟ་སྟེ།ཅི་ཡང་མེད་པའི་སྐྱེ་མཆེད་དང་ལྡན་པའིའོ།།དམིགས་པའི་མཚན་མ་མཐར་ཐུག་པ་རྣམ་པར་རིག་aཔའི་ནི་འདི་ལྟ་སྟེ།འདུ་ཤེས་མེད་འདུ་ཤེས་མེད་མིན་སྐྱེ་མཆེད་དང་ལྡན་པའིའོ།།མཚན་མ་མེད་པ་རྣམ་པར་རིག་པའི་ནི་འདི་ལྟ་སྟེ།འཇིག་རྟེན་ལས་འདས་པ་དང༌།འགོག་པ་ལ་དམིགས་པའིའོ།།སྡུག་བསྔལ་དང་ལྡན་པའི་ནི་འདི་ལྟ་སྟེ།སེམས་ཅན་དམྱལ་aཔའིའོ།།ཚོར་བ་འདྲེན་མ་དང་ལྡན་པའི་ནི་འདི་ལྟ་སྟེ།འདོད་པ་ན་སྤྱོད་པའིའོ།།དགའ་བ་དང་ལྡན་པའི་ནི་འདི་ལྟ་སྟེ།བསམ་གཏན་དང་པོ་དང་གཉིས་པའིའོ།།བདེ་བ་དང་ལྡན་པའི་ནི་འདི་ལྟ་སྟེ།བསམ་གཏན་གསུམ་པའིའོ།།སྡུག་བསྔལ་aཡང་མ་ཡིན།བདེ་བ་ཡང་མ་ཡིན་པ་དང་ལྡན་པའི་ནི་འདི་ལྟ་སྟེ།བསམ་གཏན་བཞི་པ་
1021. དང༌།འདུ་ཤེས་མེད་འདུ་ཤེས་མེད་མིན་སྐྱེ་མཆེད་པའི་བར་གྱིའོ།།ཉོན་མོངས་པ་ཅན་དང་ལྡན་པའི་ནི་འདི་ལྟ་སྟེ།ཉོན་མོངས་པ་དང༌།ཉེ་བའི་ཉོན་མོངས་པ་དང་ལྡན་པའིའོ།།aདགེ་བ་དང་ལྡན་པའི་ནི་འདི་ལྟ་སྟེ།དད་པ་ལ་སོགས་པ་དང་ལྡན་པའིའོ།།ལུང་དུ་མ་བསྟན་པ་དང་ལྡན་པའི་ནི་འདི་ལྟ་སྟེ།གཉི་ག་དང་མི་ལྡན་པའིའོ།།ཇི་ལྟར་ན་གནས་པ་ལ་མཁས་པ་ཡིན་ཞེ་ན།གལ་ཏེ་རྣམ་པར་རིག་པའི་དེ་བཞིན་ཉིད་ཡང་དག་པ་ཇི་ལྟ་བ་བཞིན་
1022. རབ་aཏུ་ཤེས་པའོ།།ཇི་ལྟར་ན་བསླང་བ་ལ་མཁས་པ་ཡིན་ཞེ་ན།གལ་ཏེ་འཆིང་བ་རྣམ་པ་གཉིས་པོ་མཚན་མའི་འཆིང་བ་དང༌།གནས་ངན་ལེན་གྱི་འཆིང་བ་ཡང་དག་པ་
1023. ཇི་ལྟ་བ་བཞིན་རབ་ཏུ་ཤེས་ཏེ།དེ་རབ་ཏུ་ཤེས་ནས་དེ་ལས་སེམས་འདི་བསླང་བར་བྱའོ་ཞེས་བྱ་བ་ལ་aམཁས་པ་ཡིན་ནོ།།ཇི་ལྟར་ན་འཕེལ་བ་ལ་མཁས་པ་ཡིན་ཞེ་ན།གལ་ཏེ་མཚན་མ་དང་གནས་ངན་ལེན་གྱི་གཉེན་པོའི་སེམས་གང་ཡིན་པ་དེ་སྐྱེ་བ་དང་འཕེལ་བའི་ཚེ་སྐྱེའོ།།འཕེལ་ལོ་ཞེས་འཕེལ་བ་ལ་མཁས་པ་ཡིན་ནོ།།ཇི་ལྟར་ན་འགྲིབ་པ་ལ་མཁས་པ་ཡིན་ཞེ་ན།aགལ་ཏེ་དེ་དང་མི་མཐུན་པའི་ཕྱོགས་སུ་གྱུར་པ་མཚན་མ་དང༌།གནས་ངན་ལེན་གྱིས་ཀུན་ནས་ཉོན་མོངས་པ་ཅན་དུ་
1024. གྱུར་པའི་སེམས་དེ་འགྲིབ་ཅིང་འབྲི་བར་གྱུར་པ་ན
1025. །འགྲིབ་ཅིང་འབྲིའོ་ཞེས་འགྲིབ་པ་ལ་མཁས་པ་ཡིན་ནོ།།ཇི་ལྟར་ན་ཐབས་ལ་མཁས་པ་ཡིན་ཞེ་ན།aགལ་ཏེ་རྣམ་པར་ཐར་པ་དང༌།ཟིལ་གྱིས་གནོན་པའི་སྐྱེ་མཆེད་དང༌།ཟད་པར་གྱི་སྐྱེ་མཆེད་དག་སྒོམ་པར་བྱེད་པ་སྟེ།བྱམས་པ་དེ་ལྟར་ན་བྱང་ཆུབ་སེམས་དཔའ་རྣམས་ལ་བྱང་ཆུབ་སེམས་དཔའི་མཐུ་ཆེན་པོ་མངོན་པར་བསྒྲུབས་པ་དང༌།མངོན་པར་སྒྲུབ་པར་འགྱུར་བ་aདང་།མངོན་པར་སྒྲུབ་པར་བྱེད་པ་ཡིན་ནོ།།བཅོམ་ལྡན་འདས་བཅོམ་ལྡན་འདས་ཀྱིས་ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཚོར་བ་ཐམས་ཅད་མ་ལུས་པར་འགག་གོ་ཞེས་གང་
1026. གསུངས་པ་དེ་
1027. ལ།བཅོམ་ལྡན་འདས་གང་དག་འགག་པའི་ཚོར་བ་དེ་aདག་གང་ལགས།བྱམས་པ་མདོར་བསྡུ་ན་ཚོར་བ་རྣམ་པ་གཉིས་འགགས་ཏེ
1028. །གནས་ཀྱི་གནས་ངན་ལེན་རིག་
1029. པ་དང༌།དེའི་འབྲས་བུ་ནི་
1030. ཡུལ་རིག་པའོ།།དེ་ལ་གནས་ཀྱི་གནས་ངན་ལེན་རིག་པ་ནི་རྣམ་པ་བཞིར་རིག་པར་བྱ་སྟེ།གཟུགས་ཀྱི་གནས་ངན་ལེན་
1031. རིག་པ་aདང་།གཟུགས་མེད་པའི་གནས་ངན་ལེན་
1032. རིག་པ་དང༌།འབྲས་བུ་གྲུབ་པའི་གནས་ངན་ལེན་རིག་པ་དང༌།འབྲས་བུ་མ་གྲུབ་པའི་གནས་ངན་ལེན་རིག་པའོ།།དེ་ལ་འབྲས་བུ་གྲུབ་པ་ནི་ད་ལྟར་གྱི་གང་ཡིན་པའོ།།འབྲས་བུ་མ་གྲུབ་པ་ནི་མ་འོངས་པའི་རྒྱུར་གྱུར་པ་གང་ཡིན་aཔའོ།།ཡུལ་རིག་པ་ཡང་རྣམ་པ་བཞིར་རིག་པར་བྱ་སྟེ།གནས་རིག་པ་དང༌།ཡོ་བྱད་རིག་པ་དང༌།ལོངས་སྤྱོད་རིག་པ་དང༌།ལྟོས་
1033. པ་རིག་པའོ།།དེ་ཡང་ཕུང་པོའི་
1034. ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་ནའོ།།འབྲས་བུ་མ་གྲུབ་པའི་རིག་པའི་འདུས་aཏེ་རེག་པ་ལས་བྱུང་བའི་ཚོར་བ་མྱོང་བའི་ནི་དེའི་མི་མཐུན་པའི་ཕྱོགས་ཐམས་ཅད་ཀྱི་ཐམས་ཅད་དུ་འགག་པ་མ་ཡིན་ཏེ།འདྲེན་མར་མྱོང་ངོ༌།།འབྲས་བུ་གྲུབ་པའི་མྱོང་བ་ཡིན་ན་
1035. ནི་ཚོར་བ་རྣམ་པ་དེ་གཉི་ག་
1036. ཐམས་ཅད་ཀྱི་
1037. ཐམས་ཅད་འགགས་ཏེ
1038. །རིག་པའི་འདུས་ཏེ་རེག་པ་ལས་བྱུང་བའི་aཚོར་བ་འབའ་ཞིག་མྱོང་ངོ༌།།ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདའ་བ་ན་དེ་ཡང་འགག་པར་འགྱུར་ཏེ།དེའི་ཕྱིར་ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཚོར་བ་ཐམས་ཅད་འགག་ཅེས་བྱའོ།།དེ་སྐད་ཅེས་aབཀའ་སྩལ་ནས།བཅོམ་ལྡན་འདས་ཀྱིས་བྱང་ཆུབ་སེམས་དཔའ་བྱམས་པ་ལ་བཀའ་སྩལ་བ།།བྱམས་པ་ཁྱོད་ཀྱིས་རྣལ་འབྱོར་གྱི་ལམ་ཡོངས་སུ་རྫོགས་པ་དང༌།ཤིན་ཏུ་ཡོངས་སུ་དག་པ་ལས་
1039. བརྩམས་ནས་འདི་ལྟ་སྟེ།རྣལ་འབྱོར་ལ་ཤིན་ཏུ་རྣམ་པར་ངེས་ཤིང་མཁས་པས་དེ་aབཞིན་གཤེགས་པ་ལ་དྲི་བ་དྲིས་པ་ལེགས་སོ་ལེགས་སོ།།ངས་ཀྱང་རྣལ་འབྱོར་གྱི་ལམ་དེ་ཡོངས་སུ་རྫོགས་པ་དང༌།ཡོངས་སུ་དག་པར་
1040. བསྟན་ཏེ།འདས་པ་དང༌།མ་འོངས་པའི་ཡང་དག་པར་རྫོགས་པའི་སངས་རྒྱས་གང་དག་ཡིན་པ་དེ་དག་aཐམས་ཅད་ཀྱིས་ཀྱང་དེ་ལྟར་བསྟན་ཅིང་སྟོན་པར་འགྱུར་རོ།།རིགས་ཀྱི་བུ་རྣམས་དང༌།རིགས་ཀྱི་བུ་མོ་དག་གིས་འདི་ལ་ཤིན་ཏུ་བརྩོན་པར་བྱ་བའི་
1041. རིགས་སོ།།དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ།།ཆོས་རྣམས་གདགས་པ་རྣམ་aགཞག་གང་ཡིན་པ།།དེ་ནི་རྣལ་འབྱོར་བག་ཡོད་དོན་ཆེན་ཡིན།།གང་དག་ཆོས་དེར་བརྟེན་ནས་རྣལ་འབྱོར་འདིར།།ཡང་དག་བརྩོན་པ་དེ་དག་བྱང་ཆུབ་འཐོབ།།གང་དག་གླགས་ལྟ་དེ་སྐད་རྒོལ་བ་ལས།།ཐར་པར་ལྟ་བས་ཆོས་ཀུན་ཆུབ་བྱེད་པ།།བྱམས་པ་དེ་དག་རྣལ་aའབྱོར་འདི་ལས་ནི།།ཐག་རིང་གནམ་ས་རིང་བ་དེ་བཞིན་ནོ།།བློ་ལྡན་སེམས་ཅན་དོན་ཅེས་
1042. དེ་དག་ལས
1043. །།ལན་བྱེད་རིག་ནས་སེམས་ཅན་དོན་བརྩོན་མིན།།ལན་དེར་རྟོགས་
1044. ན་ཀུན་གྱི་དམ་པ་དང༌།།ཟང་ཟིང་མེད་པའི་དགའ་བ་འཐོབ་མི་འགྱུར།།གང་དག་འདོད་ཕྱིར་ཆོས་ཀྱི་aལུང་འབོགས་
1045. པ།།དེ་དག་འདོད་པ་སྤངས་པ་ཕྱིར་ལེན་ཏེ།།རྨོངས་པ་དེ་དག་ཆོས་ཀྱི་རིན་པོ་ཆེ།།རིན་ཐང་མེད་པ་རྙེད་ཀྱང་སྤོང་ཞིང་རྒྱུ།།དེ་ཕྱིར་བརྩོད་
1046. དང་འདུ་འཛི་སྤྲོས་ལྡན་པ།།རྣམ་པར་སྤོང་
1047. ལ་བརྩོན་འགྲུས་མཆོག་བྱོས་ཏེ།།ལྷར་བཅས་འཇིག་རྟེན་བསྒྲལ་བར་བྱ་བའི་aཕྱིར།།རྣལ་འབྱོར་འདི་ལ་རབ་ཏུ་བརྩོན་པར་གྱིས།།དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་བྱམས་པས་འདི་སྐད་ཅེས་གསོལ་ཏོ།།བཅོམ་ལྡན་འདས་དགོངས་པ་ངེས་པར་འགྲེལ་པའི་ཆོས་ཀྱི་རྣམ་གྲངས་འདིར་བསྟན་པ་འདིའི་མིང་ཅི་ལགས།འདི་ཇི་ལྟར་གཟུང་aབར་བགྱི།བཅོམ་ལྡན་འདས་ཀྱིས་དེ་ལ་བཀའ་སྩལ་པ།བྱམས་པ་འདི་ནི་རྣལ་འབྱོར་ངེས་པའི་དོན་བསྟན་པ་ཡིན་ཏེ།འདི་ནི་རྣལ་འབྱོར་ངེས་པའི་དོན་བསྟན་པ་
1048. ཞེས་བྱ་བར་ཟུང་ཤིག།རྣལ་འབྱོར་ངེས་པའི་དོན་བསྟན་པ་འདི་བཤད་པ་ན་སྲོག་ཆགས་དྲུག་འབུམ་ནི་བླ་ན་མེད་པ་aཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེས་སོ།།ཉན་ཐོས་སུམ་འབུམ་ནི་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་གོ།།ཉན་ཐོས་འབུམ་ལྔ་ཁྲི་ནི་ལེན་པ་མེད་པར་ཟག་པ་རྣམས་ལས་སེམས་རྣམ་པར་གྲོལ་ལོ།།བྱང་ཆུབ་སེམས་དཔའ་aབདུན་ཁྲི་ལྔ་སྟོང་གིས་ནི་རྣལ་འབྱོར་ཆེན་པོ་ཡིད་ལ་བྱེད་པ་ཐོབ་པར་གྱུར་ཏོ་ཞེས་གསུངས་པའོ།།།།བམ་པོ་བཞི་བཅུ་པ།ཐེག་པ་རྣམ་པར་གཞག་པ་ལས་བརྩམས་ནས།ཐེག་པའི་རྣམ་པར་དབྱེ་བ་ཇི་ལྟ་བ་བཞིན་བསྟན་པ་ནི་དགོངས་པ་ངེས་པར་འགྲེལ་པའི་མདོ་aལས་ཇི་སྐད་འབྱུང་བ་བཞིན་བལྟ་བར་བྱ་སྟེ།བཅོམ་ལྡན་འདས་ལ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས་ཞུ་བ་ཞུས་པ།བཅོམ་ལྡན་འདས་བྱང་ཆུབ་སེམས་དཔའ་རྣམས་ཀྱི་ས་བཅུ་གང་ལགས་པ་དེ་དག་ནི་འདི་ལྟ་སྟེ།བྱང་ཆུབ་སེམས་དཔའི་ས་རབ་ཏུ་དགའ་aབ་ཞེས་བགྱི་བ་དང༌།དྲི་མ་མེད་པ་དང༌།འོད་བྱེད་པ་དང༌།འོད་འཕྲོ་བ་ཅན་དང༌།ཤིན་ཏུ་སྦྱང་དཀའ་བ་
1049. དང༌།མངོན་དུ་གྱུར་པ་དང༌།རིང་དུ་སོང་བ་དང༌།མི་གཡོ་བ་དང༌།ལེགས་པའི་བློ་གྲོས་དང༌།ཆོས་ཀྱི་
1050. སྤྲིན་ལགས།སངས་རྒྱས་ཀྱི་ས་ནི་བཅུ་གཅིག་པ་ལགས་aན།ས་དེ་དག་རྣམ་པར་དག་པ་དུ་དག་དང༌།ཡན་ལག་དུ་དག་གིས་བསྡུས་པ་
1051. ལགས།བཅོམ་ལྡན་འདས་ཀྱིས་བཀའ་སྩལ་པ།སྤྱན་རས་གཟིགས་དབང་ཕྱུག་ས་དེ་དག་ནི་རྣམ་པར་དག་པ་བཞི་དང༌།ཡན་ལག་བཅུ་གཅིག་གིས་བསྡུས་པར་རིག་པར་བྱའོ།།སྤྱན་རས་aགཟིགས་དབང་ཕྱུག་དེ་ལ་ས་དང་པོ་ནི་བསམ་པ་རྣམ་པར་དག་པས་བསྡུས་སོ།།ས་གཉིས་པ་ནི་ལྷག་པའི་ཚུལ་ཁྲིམས་རྣམ་པར་དག་པས་སོ།།ས་གསུམ་པ་ནི་ལྷག་པའི་སེམས་རྣམ་པར་དག་པས་སོ།།ས་བཞི་པ་ནས་བཟུང་
1052. སྟེ་སངས་རྒྱས་ཀྱི་སའི་བར་ནི་ལྷག་པའི་ཤེས་རབ་རྣམ་པར་aདག་པ་གོང་ནས་གོང་དུ་གྱ་ནོམ་པ་བས་
1053. ཀྱང་ཆེས་གྱ་ནོམ་པས་བསྡུས་པར་རིག་པར་བྱ་སྟེ།ས་དེ་དག་ནི་རྣམ་པར་དག་པ་བཞི་པོ་དེ་
1054. དག་གིས་བསྡུས་པ་ཡིན་ནོ།།ཡན་ལག་བཅུ་གཅིག་གང་ཞེ་ན།སྤྱན་རས་གཟིགས་དབང་ཕྱུག་མོས་པས་སྤྱོད་པའི་ས་ལ་བྱང་ཆུབ་སེམས་དཔའ་ཆོས་aསྤྱད་པ་
1055. རྣམ་པ་བཅུ་པོ་དག་ལ་མོས་པ་ཤིན་ཏུ་བསྒོམས་པའི་ཕྱིར་བཟོད་པས་ས་དེ་ལས་ཡང་དག་པར་འདས་ནས།བྱང་ཆུབ་སེམས་དཔའི་
1056. ཡང་དག་པ་
1057. ཉིད་སྐྱོན་མེད་པ་ལ་འཇུག་གོ།།དེ་ཡན་ལག་དེས་ཡོངས་སུ་རྫོགས་པ་ཡིན་ཡང༌།ལྟུང་བ་ཕྲ་མོའི་འཁྲུལ་པ་aཀུན་ཏུ་འབྱུང་བ་དག་ལ་ཤེས་བཞིན་དུ་སྤྱོད་པར་མི་ནུས་པས།དེ་ཡན་ལག་དེས་ཡོངས་སུ་མ་རྫོགས་པ་ཡིན་ཏེ།དེ་ཡན་ལག་དེ་ཡོངས་སུ་རྫོགས་པར་བྱ་བའི་ཕྱིར་འབད་པས་དེ་ཡང་འཐོབ་པོ།།དེ་ཡན་ལག་དེ་ཡོངས་སུ་རྫོགས་པ་ཡིན་ཡང༌།འཇིག་རྟེན་པའི་ཏིང་ངེ་འཛིན་ཡོངས་སུ་aརྫོགས་པ་ལ་སྙོམས་པར་འཇུག་པ་དང༌།ཐོས་པའི་གཟུངས་ཡོངས་སུ་རྫོགས་པ་ཐོབ་པར་མི་ནུས་པས།དེ་ཡན་ལག་དེས་ཡོངས་སུ་མ་རྫོགས་པ་ཡིན་ཏེ།དེ་
1058. ཡན་ལག་དེ་ཡོངས་སུ་རྫོགས་པར་བྱ་བའི་ཕྱིར།འབད་པས་དེ་ཡང་འཐོབ་པོ།།དེ་
1059. ཡན་ལག་དེས་
1060. ཡོངས་སུ་རྫོགས་aཔ་ཡིན་ཡང༌།བྱང་ཆུབ་ཀྱི་ཕྱོགས་དང་མཐུན་པའི་ཆོས་ཇི་ལྟར་ཐོབ་པ་དེ་དག་གིས་དེ་ལན་མང་དུ་གནས་པར་བྱ་བ་དང༌།སྙོམས་པར་འཇུག་པ་ལ་སྲེད་པ་དང༌།ཆོས་ལ་སྲེད་པ་ལས་སེམས་ལྷག་པར་བཏང་སྙོམས་སུ་འཇོག་མི་ནུས་པས།དེ་ཡན་ལག་དེས་ཡོངས་སུ་
1061. མ་རྫོགས་པ་ཡིན་aཏེ།དེ་ཡན་ལག་དེས་
1062. ཡོངས་སུ་རྫོགས་པར་བྱ་བའི་ཕྱིར་འབད་པས་དེ་ཡང་འཐོབ་པོ།།དེ་ཡན་ལག་དེས་ཡོངས་སུ་རྫོགས་པ་ཡིན་ཡང༌།བདེན་པ་རྣམས་རྣམ་པར་དཔྱད་པ་དང༌།འཁོར་བ་དང་མྱ་ངན་ལས་འདས་པ་དག་ལ་གཅིག་ཏུ་མི་ཕྱོགས་པ་ཉིད་དང༌།མངོན་དུ་ཕྱོགས་པའི་aཡིད་ལ་བྱེད་པ་ལྷག་པར་བཏང་སྙོམས་སུ་གཞག་པ་དང༌།ཐབས་ཀྱིས་ཡོངས་སུ་ཟིན་པའི་བྱང་ཆུབ་ཀྱི་ཕྱོགས་དང་མཐུན་པའི་ཆོས་རྣམས་བསྒོམ་
1063. པར་མི་ནུས་པས།དེ་ཡན་ལག་དེས་ཡོངས་སུ་མ་རྫོགས་པ་ཡིན་ཏེ།དེ་ཡན་ལག་དེས་ཡོངས་སུ་རྫོགས་པར་བྱ་བའི་ཕྱིར་འབད་aཔས་དེ་ཡང་འཐོབ་པོ།།དེ་ཡན་ལག་དེས་ཡོངས་སུ་རྫོགས་པ་ཡིན་ཡང༌།འདུ་བྱེད་ཀྱི་འཇུག་པ་ཇི་ལྟ་བ་བཞིན་མངོན་སུམ་དུ་བྱས་ནས་དེ་ལ་སྤྱོ་
1064. བ་མང་བ་དང༌།མཚན་མ་མེད་པ་ཡིད་ལ་བྱེད་པས་ལན་
1065. མང་དུ་གནས་པར་མི་ནུས་པས།དེ་ཡན་ལག་དེས་ཡོངས་སུ་མ་རྫོགས་པ་ཡིན་ཏེ།aདེ་ཡན་ལག་དེས་
1066. ཡོངས་སུ་རྫོགས་པར་བྱ་བའི་ཕྱིར་འབད་པས་དེ་ཡང་འཐོབ་པོ།།དེ་
1067. ཡན་ལག་དེས་ཡོངས་སུ་རྫོགས་པ་ཡིན་ཡང༌།བར་ཆད་མེད་པ་དང༌།རྒྱུན་མི་འཆད་པར་མཚན་མ་མེད་པའི་ཡིད་ལ་བྱེད་པས་མང་དུ་གནས་པར་མི་ནུས་པས།དེ་ཡན་ལག་དེས་ཡོངས་སུ་མ་
1068. aརྫོགས་པ་ཡིན་ཏེ།དེ་
1069. ཡན་ལག་དེས་
1070. ཡོངས་སུ་རྫོགས་པར་བྱ་བའི་ཕྱིར་འབད་པས་དེ་ཡང་འཐོབ་པོ།དེ་
1071. ཡན་ལག་དེས་ཡོངས་སུ་རྫོགས་པ་ཡིན་ཡང་མཚན་མ་མེད་པར་གནས་པ་
1072. དེ་ལ་རྩོལ་བ་ལྷག་པར་བཏང་སྙོམས་སུ་གཞག་པ་དང༌།མཚན་མ་ལ་དབང་ཐོབ་པར་མི་ནུས་aཔས།དེ་ཡན་ལག་དེས་ཡོངས་སུ་མ་རྫོགས་པ་ཡིན་ཏེ།དེ་ཡན་ལག་དེས་
1073. ཡོངས་སུ་རྫོགས་པར་བྱ་བའི་ཕྱིར་འབད་པས་དེ་ཡང་འཐོབ་པོ།།དེ་ཡན་ལག་དེས་ཡོངས་སུ་རྫོགས་པ་ཡིན་ཡང༌།རྣམ་གྲངས་དང༌།མཚན་ཉིད་ངེས་པའི་ཚིག་དང༌།རབ་ཏུ་དབྱེ་བ་རྣམ་པ་ཐམས་aཅད་དུ་ཆོས་སྟོན་པ་ལ་དབང་ཐོབ་
1074. པར་མི་ནུས་པས།དེ་ཡན་ལག་དེས་ཡོངས་སུ་མ་རྫོགས་པ་ཡིན་ཏེ།དེ་ཡན་ལག་དེས་
1075. ཡོངས་སུ་རྫོགས་པར་བྱ་བའི་ཕྱིར་འབད་པས་དེ་ཡང་འཐོབ་པོ།།དེ་ཡན་ལག་དེས་ཡོངས་སུ་རྫོགས་པ་ཡིན་ཡང༌།ཆོས་ཀྱི་སྐུ་ཡོངས་སུ་རྫོགས་པ་སོ་aསོར་
1076. ཡང་དག་པར་རིག་པ་འཐོབ་པར་མི་ནུས་པས།དེ་ཡན་ལག་དེས་
1077. ཡོངས་སུ་མ་རྫོགས་པ་ཡིན་ཏེ།དེ་ཡན་ལག་དེས་
1078. ཡོངས་སུ་རྫོགས་པར་བྱ་བའི་ཕྱིར་འབད་པས་དེ་ཡང་འཐོབ་པོ།།དེ་ཡན་ལག་དེས་ཡོངས་སུ་རྫོགས་པ་ཡིན་ཡང༌།ཤེས་བྱ་ཐམས་ཅད་ལ་ཆགས་པ་མེད་aཔ་དང༌།ཐོགས་པ་མེད་པའི་ཤེས་པ་དང༌།མཐོང་བ་འཐོབ་
1079. པར་མི་ནུས་པས།དེ་ཡན་ལག་དེས་ཡོངས་སུ་མ་རྫོགས་པ་ཡིན་ཏེ།དེ་ཡན་ལག་དེས་
1080. ཡོངས་སུ་རྫོགས་པར་བྱ་བའི་ཕྱིར་འབད་པས་དེ་ཡང་འཐོབ་སྟེ།དེ་ཡན་ལག་དེས་
1081. ཡོངས་སུ་རྫོགས་པ་ཡིན་ནོ།།དེ་aཡན་ལག་དེས་
1082. ཡོངས་སུ་རྫོགས་པའི་ཕྱིར་ཡན་ལག་ཐམས་ཅད་ཡོངས་སུ་རྫོགས་པ་ཡིན་ཏེ།།སྤྱན་རས་གཟིགས་དབང་ཕྱུག་ས་དེ་དག་ན
1083. །ཡན་ལག་བཅུ་གཅིག་པོ་དེ་དག་གིས་བསྡུས་པར་རིག་པར་བྱའོ།།བཅོམ་ལྡན་འདས་ཅིའི་སླད་དུ།ས་དང་པོ་ལ་རབ་ཏུ་དགའ་བ་aཞེས་བགྱི།ཅིའི་སླད་དུ་སངས་རྒྱས་ཀྱི་སའི་བར་ལ་སངས་རྒྱས་ཀྱི་ས་ཞེས་བགྱི་ལགས།ས་དང་པོ་ནི་དོན་ཆེ་བ་འདྲིས་པ་མ་ཡིན་པ་འཇིག་རྟེན་ལས་འདས་པའི་སེམས་ཐོབ་པས་དགའ་བ་དང༌།མཆོག་ཏུ་དགའ་བ་རྒྱ་ཆེ་བའི་ཕྱིར་རབ་ཏུ་དགའ་བ་ཞེས་བྱའོ།།aས་གཉིས་པ་ནི་ལྟུང་བ་ཕྲ་མོ་དང་འཆལ་བའི་ཚུལ་ཁྲིམས་ཀྱི་དྲི་མ་ཐམས་ཅད་དང་བྲལ་བ་ཉིད་ཀྱི་ཕྱིར་དྲི་མ་མེད་པ་ཞེས་བྱའོ།།ས་གསུམ་པ་ནི་ཏིང་ངེ་འཛིན་དེ་དང་ཐོས་པའི་གཟུངས་དེ་ཤེས་པའི་སྣང་བ་ཚད་མེད་པའི་གནས་ཉིད་ཡིན་པའི་ཕྱིར་འོད་བྱེད་པ་ཞེས་བྱའོ།།ས་བཞི་aཔ་ནི་ཉོན་མོངས་པའི་ཤིང་བསྲེག་པའི་ཕྱིར།བྱང་ཆུབ་ཀྱི་ཕྱོགས་དང་མཐུན་པའི་ཆོས་བསྒོམས་
1084. པ་དེ་ཡེ་ཤེས་ཀྱི་མེའི་འོད་འཕྲོ་བར་གྱུར་པའི་ཕྱིར་འོད་འཕྲོ་བ་ཅན་ཞེས་བྱའོ།།ས་ལྔ་པ་ནི་བྱང་ཆུབ་ཀྱི་ཕྱོགས་དང་མཐུན་པའི་ཆོས་དེ་དག་ཉིད་ཐབས་ཀྱིས་བསྒོམ་པ་དེ་ལ་དབང་aབྱ་བར་དཀའ་བ་ཉིད་ཀྱི་ཕྱིར་ཤིན་ཏུ་སྦྱང་དཀའ་ཞེས་བྱའོ།།ས་དྲུག་པ་ནི་འདུ་བྱེད་ཀྱི་འཇུག་པ་མངོན་སུམ་དུ་གྱུར་པ་ཉིད་དང༌།མཚན་མ་མེད་པ་ལ་ལན་མང་དུ་ཡིད་ལ་བྱེད་པ་མངོན་དུ་གྱུར་པའི་ཕྱིར་མངོན་དུ་གྱུར་པ་ཞེས་བྱའོ།།ས་བདུན་པ་ནི་མཚན་མ་མེད་པ་ཡིད་ལ་བྱེད་པ་ལ་བར་aཆད་མེད་ཅིང་རྒྱུན་མི་འཆད་པ་རིང་དུ་རྗེས་སུ་ཞུགས་པ་དང༌།རྣམ་པར་དག་པའི་ས་དང་རྗེས་སུ་འབྲེལ་པ་ཉིད་ཀྱི་ཕྱིར་རིང་དུ་སོང་བ་ཞེས་བྱའོ།།ས་བརྒྱད་པ་ནི་མཚན་མ་མེད་པ་ལ་ལྷུན་གྱིས་གྲུབ་པ་ཉིད་དང༌།མཚན་མའི་ཉོན་མོངས་པ་ཀུན་དུ་
1085. འབྱུང་བས་མི་བསྐྱོད་པ་ཉིད་ཀྱི་ཕྱིར་མི་གཡོ་བ་aཞེས་བྱའོ།།ས་དགུ་པ་ནི་རྣམ་པ་ཐམས་ཅད་དུ་ཆོས་སྟོན་པའི་དབང་ལ་ཁ་ན་མ་ཐོ་བ་མེད་པའི་བློ་གྲོས་ཤིན་ཏུ་ཡངས་པ་ཐོབ་པ་ཉིད་ཀྱི་
1086. ཕྱིར་ལེགས་པའི་བློ་གྲོས་ཞེས་བྱའོ།།ས་བཅུ་པ་ནི་གནས་ངན་ལེན་གྱི་ལུས་ནམ་མཁའ་ལྟ་བུ་ལ་ཆོས་ཀྱི་སྐུ་སྤྲིན་ཆེན་པོ་ལྟ་བུས་ཁྱབ་ཅིང་ཁེབས་པའི་ཕྱིར་aཆོས་ཀྱི་སྤྲིན་ཞེས་བྱའོ།།ས་བཅུ་གཅིག་པ་ནི་ཉོན་མོངས་པ་དང་ཤེས་བྱའི་སྒྲིབ་པ་ཤིན་ཏུ་
1087. ཕྲ་མོ་སྤངས་པས།ཆགས་པ་མེད་ཅིང་ཐོགས་པ་མེད་པར་ཤེས་བྱའི་རྣམ་པ་ཐམས་ཅད་མངོན་པར་རྫོགས་པར་བྱང་ཆུབ་པ་ཉིད་ཀྱི་ཕྱིར་སངས་རྒྱས་ཀྱི་ས་ཞེས་བྱའོ།།བཅོམ་ལྡན་འདས་aས་དེ་དག་ལ་ཀུན་ཏུ་རྨོངས་པ་ནི་དུ་མཆིས།གནས་ངན་ལེན་གྱི་མི་མཐུན་པའི་ཕྱོགས་ནི་དུ་མཆིས་ལགས།བཅོམ་ལྡན་འདས་ཀྱིས་བཀའ་སྩལ་པ།སྤྱན་རས་གཟིགས་དབང་ཕྱུག་ཀུན་ཏུ་རྨོངས་པ་ཉི་ཤུ་རྩ་གཉིས་དང༌།གནས་ངན་ལེན་མི་མཐུན་པའི་
1088. ཕྱོགས་བཅུ་གཅིག་སྟེ།aས་དང་པོ་ལ་ནི་གང་ཟག་དང་ཆོས་ལ་མངོན་པར་ཞེན་པ་ཀུན་ཏུ་རྨོངས་པ་དང༌།ངན་སོང་བའི་ཉོན་མོངས་པ་ཀུན་ཏུ་རྨོངས་པ་དང༌།དེའི་གནས་ངན་ལེན་མི་མཐུན་པའི་ཕྱོགས་སོ།།ས་གཉིས་པ་ལ་ནི་ལྟུང་བ་ཕྲ་མོའི་འཁྲུལ་པ་ཀུན་ཏུ་རྨོངས་པ་དང༌།ལས་ཀྱི་རྣམ་པ།རྣམ་པ་སྣ་aཚོགས་ལ་
1089. ཀུན་ཏུ་རྨོངས་པ་དང༌།དེའི་གནས་ངན་ལེན་མི་མཐུན་པའི་ཕྱོགས་སོ།།གསུམ་པ་ལ་ནི་འདོད་པའི་འདོད་ཆགས་ཀྱིས་ཀུན་ཏུ་རྨོངས་པ་དང༌།ཐོས་པའི་གཟུངས་ཡོངས་སུ་རྫོགས་པ་ལ་ཀུན་ཏུ་རྨོངས་པ་དང༌།དེའི་གནས་ངན་ལེན་མི་མཐུན་པའི་ཕྱོགས་སོ།།བཞི་པ་ལ་aནི་སྙོམས་པར་འཇུག་པ་ལ་སྲེད་པ་ཀུན་ཏུ་རྨོངས་པ་དང༌།ཆོས་ལ་སྲེད་པ་ཀུན་ཏུ་རྨོངས་པ་དང༌།དེའི་གནས་ངན་ལེན་མི་མཐུན་པའི་ཕྱོགས་སོ།།ལྔ་པ་ལ་ནི་འཁོར་བ་ལ་གཅིག་ཏུ་མི་ཕྱོགས་པ་ཉིད་དང༌།མངོན་དུ་ཕྱོགས་པ་དེ་
1090. ཉིད་ཡིད་ལ་བྱེད་པ་ཀུན་ཏུ་རྨོངས་པ་དང༌།མྱ་ངན་aལས་འདས་པ་ལ་གཅིག་ཏུ་མི་ཕྱོགས་པ་ཉིད་དང༌།མངོན་དུ་ཕྱོགས་པ་ཉིད་ཡིད་ལ་བྱེད་པ་ཀུན་ཏུ་རྨོངས་པ་དང༌།དེའི་གནས་ངན་ལེན་མི་མཐུན་པའི་ཕྱོགས་སོ།།དྲུག་པ་ལ་ནི་འདུ་བྱེད་ཀྱི་འཇུག་པ་མངོན་སུམ་དུ་བྱས་པ་ཉིད་ལ་ཀུན་ཏུ་རྨོངས་པ་དང༌།མཚན་མ་མང་པོ་ཀུན་ཏུ་aའབྱུང་བ་ཀུན་ཏུ་རྨོངས་པ་དང༌།དེའི་གནས་ངན་ལེན་མི་མཐུན་པའི་ཕྱོགས་སོ།།བདུན་པ་ལ་ནི་མཚན་མ་ཕྲ་མོ་ཀུན་ཏུ་འབྱུང་བ་ཀུན་ཏུ་རྨོངས་པ་དང༌།མཚན་མ་མེད་པ་གཅིག་ཏུ་ཡིད་ལ་བྱེད་པའི་ཐབས་ཀུན་ཏུ་རྨོངས་པ་དང༌།དེའི་གནས་ངན་ལེན་མི་མཐུན་པའི་ཕྱོགས་སོ།།aབརྒྱད་པ་ལ་ནི་མཚན་མ་མེད་པ་ལ་རྩོད་པ་ཀུན་ཏུ་རྨོངས་པ་དང༌།མཚན་མ་རྣམས་ལ་མི་དབང་བ་ཀུན་ཏུ་རྨོངས་པ་དང༌།དེའི་གནས་ངན་ལེན་མི་མཐུན་པའི་ཕྱོགས་སོ།།དགུ་པ་ལ་ནི་ཆོས་བསྟན་པ་དཔག་ཏུ་མེད་པ་དང༌།ཆོས་ཀྱི་ཚིག་དང༌།ཡི་གེ་དཔག་ཏུ་མེད་པ་དང༌།aགོང་ནས་གོང་དུ་ཤེས་རབ་དང༌།སྤོབས་པ་ལ་གཟུངས་ཀྱི་དབང་བ་
1091. ཀུན་ཏུ་རྨོངས་པ་དང༌།སྤོབས་པའི་དབང་ལ་ཀུན་ཏུ་རྨོངས་པ་དང༌།དེའི་གནས་ངན་ལེན་མི་མཐུན་པའི་ཕྱོགས་སོ།ས་
1092. བཅུ་པ་ལ་ནི་མངོན་པར་ཤེས་པ་ཆེན་པོ་ལ་ཀུན་ཏུ་རྨོངས་aཔ་དང༌།གསང་བ་དང་
1093. ཕྲ་བའི་རྗེས་སུ་འཇུག་པ་ལ་ཀུན་ཏུ་རྨོངས་པ་དང༌།དེའི་གནས་ངན་ལེན་མི་མཐུན་པའི་ཕྱོགས་སོ།།སངས་རྒྱས་ཀྱི་ས་ལ་ནི་ཤེས་བྱ་ཐམས་ཅད་ལ་ཆགས་པ་ཤིན་ཏུ་ཕྲ་མོ་ཀུན་ཏུ་རྨོངས་པ་དང༌།ཐོགས་པ་ཀུན་ཏུ་རྨོངས་པ་དང༌།དེའི་གནས་ངན་aལེན་མི་མཐུན་པའི་ཕྱོགས་སོ།།སྤྱན་རས་གཟིགས་དབང་ཕྱུག་ས་དེ་དག་ནི་ཀུན་ཏུ་རྨོངས་པ་ཉི་ཤུ་རྩ་གཉིས་དང༌།གནས་ངན་ལེན་བཅུ་གཅིག་པོ་དེ་དག་གི་རྣམ་པར་གཞག་སྟེ།བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི་མི་ལྡན་པ་ཡིན་ནོ།།བཅོམ་ལྡན་aའདས་གང་ལ་ད་ལྟར་བྱང་ཆུབ་སེམས་དཔའ་རྣམས་དེ་ལྟར་ཀུན་ཏུ་རྨོངས་པའི་དྲ་བ་ཆེན་པོ་རབ་ཏུ་དྲལ་ཅིང་
1094. དེའི་གནས་ངན་ལེན་ཐིབས་པོ་ཆེན་པོ་ལས་ཡང་དག་པར་འདས་ཏེ།བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བའི་བླ་ན་མེད་པ་ཡང་དག་aཔར་རྫོགས་པའི་བྱང་ཆུབ་ཅི་ཙམ་དུ་ཕན་ཡོན་ཆེ་ཞིང༌།འབྲས་བུ་ཆེ་བ་ནི་ངོ་མཚར་ལགས་སོ།།བཅོམ་ལྡན་འདས་ས་
1095. དེ་དག་རྣམ་པར་དག་པ་དུ་དག་གིས་རྣམ་པར་གཞག་ལགས།སྤྱན་རས་གཟིགས་དབང་ཕྱུག་བརྒྱད་ཀྱིས་ཏེ།ལྷག་པའི་བསམ་པ་རྣམ་པར་དག་པ་དང༌།aསེམས་རྣམ་པར་དག་པ་དང༌།སྙིང་རྗེ་རྣམ་པར་དག་པ་དང༌།ཕ་རོལ་ཏུ་ཕྱིན་པ་རྣམ་པར་དག་པ་དང༌།སངས་རྒྱས་མཐོང་ཞིང་བསྙེན་བཀུར་བྱེད་པ་རྣམ་པར་དག་པ་དང༌།སེམས་ཅན་ཡོངས་སུ་སྨིན་པར་བྱེད་པ་རྣམ་པར་དག་པ་དང༌།སྐྱེ་བ་རྣམ་པར་དག་པ་དང༌།མཐུ་རྣམ་aཔར་དག་པས་སོ།།སྤྱན་རས་གཟིགས་དབང་ཕྱུག་ས་དང་པོ་ལ་ལྷག་པའི་བསམ་པ་
1096. རྣམ་པར་དག་པ་ནས།མཐུ་རྣམ་པར་དག་པའི་བར་གང་ཡིན་པ་དང༌།ས་
1097. གོང་མ་གོང་མ་རྣམས་དང༌།སངས་རྒྱས་ཀྱི་སའི་བར་ལ་ལྷག་པའི་བསམ་པ་རྣམ་པར་དག་པ་ནས།མཐུ་རྣམ་aཔར་དག་པའི་བར་
1098. གང་ཡིན་པ་དེ་ནི་ཆེས་རྣམ་པར་དག་པ་དང༌།ཆེས་ཤིན་ཏུ་རྣམ་པར་དག་པ་ཡིན་པར་རིག་པར་བྱའོ།།དེ་ལ་སངས་རྒྱས་ཀྱི་ས་ལ་སྐྱེ་བ་རྣམ་པར་དག་པ་མ་རྟོགས་པ་དང༌
1099. །ས་དང་པོའི་ཡོན་ཏན་གང་དག་ཡིན་པ་དེ་དག་གིས་དེའི་གོང་མའི་ས་རྣམས་དེའི་ཡོན་ཏན་དང་aཡང་མཉམ་ལ།རང་གི་སའི་ཡོན་ཏན་གྱིས་ཀྱང་ཁྱད་པར་དུ་འཕགས་པར་ཡང་རིག་པར་བྱའོ།།བྱང་ཆུབ་སེམས་དཔའི་ས་བཅུ་པོ་ཐམས་ཅད་ནི་ཡོན་ཏན་བླ་ན་ཡོད་པ་དག་ཡིན་ལ།སངས་རྒྱས་ཀྱི་ས་ནི་ཡོན་ཏན་བླ་ན་མེད་པ་ཡིན་པར་རིག་པར་བྱའོ།།བཅོམ་ལྡན་aའདས་ཅིའི་སླད་དུ་སྲིད་པར་སྐྱེ་བ་ཐམས་ཅད་ཀྱི་ནང་ན།བྱང་ཆུབ་སེམས་དཔའི་སྐྱེ་བ་རབ་མཆོག་ཅེས་བགྱི་ལགས།སྤྱན་རས་གཟིགས་དབང་ཕྱུག་རྣམ་པ་བཞིའི་ཕྱིར་ཏེ།དགེ་བའི་རྩ་བ་ཤིན་ཏུ་རྣམ་པར་དག་པ་ཡང་དག་པར་འགྲུབ་པ་ཉིད་ཀྱི་ཕྱིར་དང༌།སོ་སོར་བརྟགས་aཏེ་ལེན་པ་ཉིད་ཀྱི་ཕྱིར་དང༌།འགྲོ་བ་ཐམས་ཅད་ཡོངས་སུ་བསྐྱབ་པའི་ཕྱིར་སྙིང་རྗེ་དང་ལྡན་པ་ཉིད་ཀྱི་ཕྱིར་དང༌།བདག་ཉིད་ཀུན་ནས་ཉོན་མོངས་པ་ཅན་མ་ཡིན་པ་ཉིད་
1100. དང༌།གཞན་གྱི་ཀུན་ནས་ཉོན་མོངས་པ་རྣམ་པར་ཟློག་པར་བྱེད་པ་ཉིད་ཀྱི་ཕྱིར་རོ།།བཅོམ་ལྡན་འདས་ཅིའི་aསླད་དུ།བྱང་ཆུབ་སེམས་དཔའ་རྣམས་སྨོན་ལམ་རྒྱ་ཆེན་པོས་མཆི་བ་དང་སྨོན་ལམ་གྱ་ནོམ་པ་དང་ལྡན་པ་དང༌།སྨོན་ལམ་གྱི་སྟོབས་ཅན་ལགས།སྤྱན་རས་གཟིགས་དབང་ཕྱུག་རྣམ་པ་བཞིའི་ཕྱིར་ཏེ།འདི་ལྟར་བྱང་ཆུབ་སེམས་དཔའ་རྣམས་ནི་མྱ་ངན་ལས་འདས་aཔའི་བདེ་བ་
1101. ལ་གནས་པར་མཁས་པ་དང༌།དེ་མྱུར་དུ་འཐོབ་པར་ནུས་པ་དང༌།མྱུར་དུ་འཐོབ་པ་དེ་དང༌།བདེ་བར་གནས་པ་དེ་ཡང་སྤངས་ཏེ།སེམས་ཅན་གྱི་དོན་རྒྱུ་མེད་པ།དགོས་པ་མེད་པ།སྡུག་བསྔལ་མང་པོ་སྣ་ཚོགས་ཡུན་རིང་པོ་འབྱུང་བ་ལ་ཡིད་ཀྱིས་སྨོན་པར་བྱེད་པ་སྟེ།aདེའི་ཕྱིར་སྨོན་ལམ་རྒྱ་ཆེན་པོས་འགྲོ་བ་དང༌།སྨོན་ལམ་གྱ་ནོམ་པ་དང་ལྡན་པ་དང༌།སྨོན་ལམ་གྱི་སྟོབས་ཅན་རྣམས་ཞེས་བྱའོ།།བཅོམ་ལྡན་འདས་བྱང་ཆུབ་སེམས་དཔའ་རྣམས་ཀྱི་བསླབ་པའི་གཞི་དུ་མཆིས་ལགས།སྤྱན་རས་གཟིགས་དབང་ཕྱུག་དྲུག་སྟེ།སྦྱིན་པ་དང༌།aཚུལ་ཁྲིམས་དང༌།བཟོད་པ་དང༌།བརྩོན་འགྲུས་དང༌།བསམ་གཏན་དང༌།ཤེས་རབ་བོ།།བཅོམ་ལྡན་འདས་བསླབ་པའི་གཞི་དྲུག་པོ་དེ་དག་ལས།དུ་ནི་ལྷག་པའི་ཚུལ་ཁྲིམས་ཀྱི་བསླབ་པ་ལགས།དུ་ནི་ལྷག་པའི་སེམས་ཀྱི་བསླབ་པ་ལགས།aདུ་ནི་ལྷག་པའི་ཤེས་རབ་ཀྱི་བསླབ་པ་ལགས།སྤྱན་རས་གཟིགས་དབང་ཕྱུག་དང་པོ་གསུམ་ནི་ལྷག་པའི་ཚུལ་ཁྲིམས་ཀྱི་བསླབ་པ་ཡིན་པར་རིག་པར་བྱའོ།།བསམ་གཏན་ནི་ལྷག་པའི་སེམས་ཀྱི་བསླབ་པ་ཡིན་ནོ།།ཤེས་རབ་ནི་ལྷག་པའི་ཤེས་རབ་ཀྱི་
1102. བསླབ་པ་ཡིན་ནོ།།བརྩོན་aའགྲུས་ནི་ཀུན་ཏུ་འགྲོ་བ་ཡིན་པར་
1103. ང་སྨྲའོ།།བཅོམ་ལྡན་འདས་བསླབ་པའི་གཞི་དྲུག་པོ་དེ་དག་ལས།དུ་ནི་བསོད་ནམས་ཀྱི་ཚོགས་ལགས།དུ་ནི་ཡེ་ཤེས་ཀྱི་ཚོགས་ལགས།སྤྱན་རས་གཟིགས་དབང་ཕྱུག་ལྷག་པའི་ཚུལ་ཁྲིམས་ཀྱི་བསླབ་པ་གང་ཡིན་པ་དེ་ནི་བསོད་ནམས་aཀྱི་ཚོགས་ཡིན་ནོ།།ལྷག་པའི་ཤེས་རབ་ཀྱི་བསླབ་པ་གང་ཡིན་པ་དེ་ནི་ཡེ་ཤེས་ཀྱི་ཚོགས་ཡིན་ནོ།།བརྩོན་འགྲུས་དང་བསམ་གཏན་ནི་ཀུན་ཏུ་འགྲོ་བ་ཡིན་པར་ང་སྨྲའོ།།བཅོམ་ལྡན་འདས་བསླབ་པའི་གཞི་དྲུག་པོ་དེ་དག་ལ།བྱང་ཆུབ་སེམས་དཔའ་ཇི་ལྟར་བསླབ་པར་བགྱི་aལགས།སྤྱན་རས་གཟིགས་དབང་ཕྱུག་རྣམ་པ་ལྔ་སྟེ།ཕ་རོལ་ཏུ་ཕྱིན་པ་དང་ལྡན་པའི་དམ་པའི་ཆོས་བསྟན་པ་བྱང་ཆུབ་སེམས་དཔའི་སྡེ་སྣོད་ལ་ཐོག་མ་ཁོ་ནར་ཤིན་ཏུ་མོས་པ་དང༌།དེའི་འོག་ཏུ་ཆོས་སྤྱོད་པ་བཅུ་པོ་དག་གིས་ཐོས་པ་དང་བསམས་པ་དང༌།བསྒོམས་པ་aལས་བྱུང་བའི་ཤེས་པས་བསྒྲུབ་པ་དང༌།བྱང་ཆུབ་ཀྱི་སེམས་རྗེས་སུ་བསྲུང་བ་དང༌།དགེ་བའི་བཤེས་གཉེན་ལ་བསྟེན་པ་དང༌།རྒྱུན་མི་འཆད་པར་དགེ་བའི་ཕྱོགས་ལ་སྦྱོར་བས་བསླབ་པར་བྱའོ།།བཅོམ་ལྡན་འདས་ཅིའི་སླད་དུ་བསླབ་པའི་གཞི་དེ་དག་རྣམ་གྲངས་དྲུག་ཏུ་aགདགས་པར་རིག་པར་བགྱི་ལགས།སྤྱན་རས་གཟིགས་དབང་ཕྱུག་རྣམ་པ་གཉིས་ཀྱི་ཕྱིར་ཏེ།སེམས་ཅན་ལ་ཕན་གདགས་པ་དང༌།ཉོན་མོངས་པའི་གཉེན་པོ་ཉིད་ཀྱི་ཕྱིར་རོ།།དེ་ལ་གསུམ་ནི་སེམས་ཅན་ལ་ཕན་གདགས་པ་ཡིན་ལ།གསུམ་ནི་ཉོན་མོངས་པའི་གཉེན་aཔོ་ཡིན་པར་རིག་པར་བྱའོ
1104. །།དེ་ལ་བྱང་ཆུབ་སེམས་དཔའ་སྦྱིན་པས་ནི་སེམས་ཅན་རྣམས་ལ་ཡོ་བྱད་ཉེ་བར་བསྒྲུབ་པས་ཕན་འདོགས་པས་ཕན་འདོགས་སོ།།ཚུལ་ཁྲིམས་ཀྱིས་ནི་ཕོངས་
1105. པ་དང༌།གནོད་པ་དང་རྣམ་པར་ཐོ་འཚམས་
1106. པ་ཉེ་བར་ནི་སྒྲུབ་པའི་ཕན་འདོགས་པས་
1107. ཕན་འདོགས་aསོ།།བཟོད་པས་ནི་ཕོངས་
1108. པ་དང༌།གནོད་པ་དང་རྣམ་པར་ཐོ་འཚམས་པར་
1109. ཇི་མི་སྙམ་པས་ཕན་འདོགས་ཏེ།དེ་གསུམ་གྱིས་ནི་སེམས་ཅན་ལ་ཕན་འདོགས་སོ།།བརྩོན་འགྲུས་ཀྱིས་ནི་ཉོན་མོངས་པ་རྣམ་པར་མ་བཅིལ་བ་དང༌།ཉོན་མོངས་པ་ཡང་དག་པར་མ་བཅོམ་aཔས་
1110. དགེ་བའི་ཕྱོགས་ལ་སྦྱོར་བར་བྱེད་དེ།དེ་ནི་ཉོན་མོངས་པས་དགེ་བའི་ཕྱོགས་ལ་སྦྱོར་བ་ལས་བསྐྱོད་པར་མི་ནུས་སོ།།བསམ་གཏན་གྱིས་ནི་ཉོན་མོངས་པ་རྣམས་རྣམ་པར་གནོན་ཏོ།།ཤེས་རབ་ཀྱིས་ནི་བག་ལ་ཉལ་ཡང་དག་པར་འཇོམས་པར་བྱེད་དེ།དེ་གསུམ་ནི་ཉོན་aམོངས་པའི་གཉེན་པོ་ཡིན་ནོ།།བཅོམ་ལྡན་འདས་ཅིའི་སླད་དུ་ཕ་རོལ་ཏུ་ཕྱིན་པ་གཞན་དག་གྲངས་བཞིར་གདགས་པར་རིག་པར་བགྱི་ལགས།སྤྱན་རས་གཟིགས་དབང་ཕྱུག་ཕ་རོལ་ཏུ་ཕྱིན་པ་དྲུག་པ་དེ་དག་ཉིད་ཀྱི་གྲོགས་སུ་གྱུར་པ་ཉིད་ཡིན་པའི་ཕྱིར་ཏེ།དེ་ལ་ཕ་རོལ་ཏུ་ཕྱིན་aཔ་གསུམ་གྱིས་སེམས་ཅན་རྣམས་ལ་ཕན་བཏགས་ནས།བྱང་ཆུབ་སེམས་དཔས་བསྡུ་བའི་
1111. དངོས་པོས་ཟིན་པའི་ཐབས་ལ་མཁས་པས་དགེ་བ་ལ་འཇོག་པར་བྱེད་དོ།།དེའི་ཕྱིར་ངས་ཐབས་ལ་མཁས་པའི་ཕ་རོལ་ཏུ་ཕྱིན་པ་ནི་གསུམ་པོ་འདི་དག་གི་
1112. གྲོགས་སུ་གྱུར་པ་ཡིན་པར་aཡོངས་སུ་བསྟན་ཏོ།།སྤྱན་རས་གཟིགས་དབང་ཕྱུག་གལ་ཏེ་བྱང་ཆུབ་སེམས་དཔའ་ཚེ་འདི་ལ་ཉོན་མོངས་པ་མང་བས་རྟག་ཏུ་བསྒོམ་
1113. མི་ནུས་པ་དང༌།ཁམས་དང་མོས་པ་དམན་པའི་ཕྱིར་ལྷག་པའི་བསམ་པ་སྟོབས་ཆུང་བས་སེམས་ནང་དུ་འཇོག་མི་ནུས་པ་དང༌
1114. །བྱང་ཆུབ་སེམས་aདཔའི་སྡེ་སྣོད་ཐོས་པའི་དམིགས་པ་ལ་བསམ་གཏན་ཡོངས་སུ་མ་བསྒོམས་པས་འཇིག་རྟེན་ལས་འདས་པའི་ཤེས་རབ་མངོན་པར་སྒྲུབ་མི་ནུས་པ་ཡིན་ན།དེ་བསོད་ནམས་ཀྱི་ཚོགས་ཆུང་ངུ་ཡང་ཡང་
1115. དག་པར་བླངས་ཏེ་གནས་ཤིང་ཕྱི་མ་ལ་ཉོན་མོངས་པ་ཆུང་བ་ཉིད་དུ་ཡིད་ཀྱིས་སྨོན་aཔར་བྱེད་པ་དེ་ནི་དེའི་སྨོན་ལམ་གྱི་ཕ་རོལ་ཏུ་ཕྱིན་པ་ཡིན་ཏེ།དེས་ཉོན་མོངས་པ་ཆུང་བ་དང༌།བརྩོན་འགྲུས་རྩོམ་ནུས་པར་འགྱུར་བས།དེའི་ཕྱིར་སྨོན་ལམ་གྱི་ཕ་རོལ་ཏུ་ཕྱིན་པ་ནི་བརྩོན་འགྲུས་ཀྱི་ཕ་རོལ་ཏུ་ཕྱིན་པའི་གྲོགས་སུ་གྱུར་པ་ཡིན་ནོ།།དེས་སྐྱེས་aབུ་དམ་པ་ལ་ཡང་ཡང་
1116. དག་པར་བསྟེན་
1117. པ་དང༌།དམ་པའི་ཆོས་མཉན་པ་ལ་བརྟེན་ནས།ཚུལ་བཞིན་ཡིད་ལ་བྱེད་པ་ཐོབ་ཅིང་ལྷག་པའི་བསམ་པ་སྟོབས་ཆུང་བ་ཉིད་རྣམ་པར་བཟློག་ནས།ཁམས་གྱ་ནོམ་པ་ལས་བསམ་པའི་སྟོབས་འཐོབ་པར་འགྱུར་བ་དེ་ནི་དེའི་སྟོབས་aཀྱི་ཕ་རོལ་ཏུ་ཕྱིན་པ་ཡིན་ཏེ།དེས་སེམས་
1118. ནང་དུ་འཇོག་ནུས་པས་དེའི་ཕྱིར་སྟོབས་ཀྱི་ཕ་རོལ་ཏུ་ཕྱིན་པ་ནི་བསམ་གཏན་གྱི་ཕ་རོལ་ཏུ་ཕྱིན་པའི་གྲོགས་སུ་གྱུར་པ་ཡིན་ནོ།།དེ་བྱང་ཆུབ་སེམས་དཔའི་སྡེ་སྣོད་ཐོས་པའི་དམིགས་པ་ཡོངས་སུ་བསྒོམས་པ་ལ་བསམ་གཏན་བྱེད་དེ།aདེ་ནི་དེའི་ཡེ་ཤེས་ཀྱི་ཕ་རོལ་ཏུ་ཕྱིན་པ་ཡིན་ཏེ།དེས་འཇིག་རྟེན་ལས་འདས་པའི་ཤེས་རབ་མངོན་པར་བསྒྲུབ་
1119. ནུས་པར་འགྱུར་བས།དེའི་ཕྱིར་ངས་
1120. ཡེ་ཤེས་ཀྱི་ཕ་རོལ་ཏུ་ཕྱིན་པ་ནི།ཤེས་རབ་ཀྱི་ཕ་རོལ་ཏུ་ཕྱིན་པའི་གྲོགས་སུ་གྱུར་པ་ཡིན་པར་ཡོངས་སུ་བསྟན་ཏོ།།བཅོམ་aལྡན་འདས་ཅིའི་སླད་དུ་ཕ་རོལ་ཏུ་ཕྱིན་པ་དྲུག་པོ་དེ་དག་གི་གོ་རིམས་དེ་ལྟར་བསྟན་པར་རིག་པར་བགྱི་ལགས།སྤྱན་རས་གཟིགས་དབང་ཕྱུག་དེ་དག་གོང་ནས་གོང་དུ་འགྲུབ་པའི་རྟེན་ཉིད་ཡིན་པའི་ཕྱིར་ཏེ།བྱང་ཆུབ་སེམས་དཔའ་ལུས་དང་ལོངས་སྤྱོད་ལ་མི་ལྟ་ན་ཚུལ་ཁྲིམས་aཡང་དག་པར་ལེན་པར་བྱེད་དོ།།ཚུལ་ཁྲིམས་རྗེས་སུ་བསྲུངས་
1121. ན་བཟོད་པ་དང་ལྡན་པར་འགྱུར་རོ།།བཟོད་པ་དང་ལྡན་ན་བརྩོན་འགྲུས་བརྩམ་
1122. བར་འགྱུར་རོ།།བརྩོན་འགྲུས་བརྩམས་ན་བསམ་གཏན་བསྒྲུབ་པར་འགྱུར་རོ།།བསམ་གཏན་གྲུབ་ན་འཇིག་རྟེན་ལས་འདས་aཔའི་ཤེས་རབ་འཐོབ་བོ།།བཅོམ་ལྡན་འདས་ཕ་རོལ་ཏུ་ཕྱིན་པ་དེ་དག་རྣམ་པ་དུར་རབ་ཏུ་དབྱེ་ལགས།སྤྱན་རས་གཟིགས་དབང་ཕྱུག་རྣམ་པ་གསུམ་དུ་
1123. སྟེ།སྦྱིན་པ་རྣམ་པ་གསུམ་ནི་ཆོས་སྦྱིན་པ་དང༌།ཟང་ཟིང་སྦྱིན་པ་དང༌།མི་འཇིགས་པ་
1124. སྦྱིན་པའོ།།ཚུལ་ཁྲིམས་aརྣམ་པ་གསུམ་ནི་མི་དགེ་བ་ལས་ལྡོག་པའི་ཚུལ་ཁྲིམས་དང༌།དགེ་བ་ལ་འཇུག་པའི་ཚུལ་ཁྲིམས་དང༌།སེམས་ཅན་གྱི་དོན་ལ་འཇུག་པའི་ཚུལ་ཁྲིམས་སོ།།བཟོད་པ་རྣམ་པ་གསུམ་ནི།གནོད་པ་བྱེད་པ་ལ་མི་མཇེད་པའི་བཟོད་པ་དང༌།སྡུག་བསྔལ་ལ་ཇི་མི་aསྙམ་པའི་བཟོད་པ་དང༌།ཆོས་ལ་ངེས་པར་
1125. རྟོག་པའི་བཟོད་པའོ།།བརྩོན་འགྲུས་རྣམ་པ་གསུམ་ནི་གོ་ཆའི་བརྩོན་འགྲུས་དང༌།དགེ་བ་ལ་སྦྱོར་བའི་བརྩོན་འགྲུས་དང༌།སེམས་ཅན་གྱི་དོན་ལ་སྦྱོར་བའི་བརྩོན་འགྲུས་སོ།།བསམ་གཏན་རྣམ་པ་གསུམ་ནི་རྣམ་པར་མི་aརྟོག་ཅིང་ཞི་ལ་རབ་ཏུ་ཞི་བས་ཉོན་མོངས་པ་དང༌།སྡུག་བསྔལ་གྱི་གཉེན་པོ་བདེ་བར་གནས་པའི་བསམ་གཏན་དང༌།ཡོན་ཏན་མངོན་པར་སྒྲུབ་པའི་བསམ་གཏན་དང༌།སེམས་ཅན་གྱི་དོན་མངོན་པར་སྒྲུབ་པའི་བསམ་གཏན་ནོ།།ཤེས་རབ་རྣམ་པ་གསུམ་ནི་ཀུན་རྫོབ་aཀྱི་བདེན་པ་ལ་དམིགས་པ་དང༌།དོན་དམ་པའི་བདེན་པ་ལ་དམིགས་པ་དང༌།སེམས་ཅན་གྱི་དོན་ལ་དམིགས་པའོ།།བཅོམ་ལྡན་འདས་ཅིའི་སླད་དུ་ཕ་རོལ་ཏུ་ཕྱིན་པ་དེ་དག་ཕ་རོལ་ཏུ་ཕྱིན་པ་རྣམས་ཞེས་བགྱི་ལགས།སྤྱན་རས་གཟིགས་དབང་ཕྱུག་ལྔའི་ཕྱིར་ཏེ།ཆགས་aཔ་མེད་པ་ཉིད་དང༌།མི་ལྟ་བ་ཉིད་དང༌།ཁ་ན་མ་ཐོ་བ་མེད་པ་ཉིད་དང༌།རྣམ་པར་མི་རྟོག་པ་ཉིད་དང༌།ཡོངས་སུ་བསྔོ་བ་ཉིད་ཀྱི་ཕྱིར་རོ།།དེ་ལ་ཆགས་པ་མེད་པ་ཉིད་ནི་ཕ་རོལ་ཏུ་ཕྱིན་པ་དང་མི་མཐུན་པའི་དངོས་པོ་ལ་ལྷག་པར་ཆགས་པ་མེད་པ་གང་ཡིན་པའོ།།དེ་ལ་aམི་ལྟ་བ་ཉིད་ནི་ཕ་རོལ་ཏུ་ཕྱིན་པའི་འབྲས་བུ་རྣམ་པར་སྨིན་པ་དང༌།ལན་དུ་ཕན་ཐོགས་པ་དང༌།འབྲེལ་པའི་སེམས་མེད་པ་གང་ཡིན་པའོ།།དེ་ལ་ཁ་ན་མ་ཐོ་བ་མེད་པ་ཉིད་ནི་ཕ་རོལ་ཏུ་ཕྱིན་པ་དེ་དག་ཀུན་ནས་
1126. ཉོན་མོངས་པ་ཅན་གྱི་ཆོས་དང་མ་འདྲེས་ཤིང༌།ཐབས་མ་ཡིན་པ་aརྣམ་པར་སྤངས་པ་གང་ཡིན་པའོ།།དེ་ལ་
1127. རྣམ་པར་མི་རྟོག་པ་ཉིད་ནི་ཕ་རོལ་ཏུ་ཕྱིན་པ་དེ་དག་གི་རང་གི་མཚན་ཉིད་ལ་སྒྲ་
1128. ཇི་བཞིན་དུ་མངོན་པར་ཞེན་པ་མེད་པ་གང་ཡིན་པའོ།།དེ་ལ་ཡོངས་སུ་བསྔོ་བ་ཉིད་ནི་ཕ་རོལ་ཏུ་ཕྱིན་པ་དེ་དག་ཉིད་བྱས་ཤིང་བསྩགས་
1129. པ་བྱང་ཆུབ་ཆེན་པོའི་འབྲས་བུར་aསྨོན་
1130. པ་གང་ཡིན་པའོ།།བཅོམ་ལྡན་འདས་ཕ་རོལ་ཏུ་ཕྱིན་པ་དང་མི་མཐུན་པའི་དངོས་པོ་གང་ལགས།སྤྱན་རས་གཟིགས་དབང་ཕྱུག་དེ་དག་ནི་དངོས་པོ་དྲུག་ཏུ་རིག་པར་བྱ་སྟེ།འདོད་པའི་དགའ་བ་དང༌།ལོངས་སྤྱོད་དང༌།དབང་ཕྱུག་དང༌།aབདག་ཉིད་ཀྱི་བསོད་ནམས་ལ་
1131. ཡོན་ཏན་གྱི་ཕན་ཡོན་དུ་
1132. ལྟ་བ་དང༌།ལུས་དང་ངག་དང་ཡིད་ཅི་འདོད་དགུར་ཀུན་ཏུ་སྤྱོད་པ་དང༌།བརྙས་པ་མི་བཟོད་པ་དང༌།མི་བརྩོན་པའི་བསོད་ཉམས་
1133. དང༌།འདུ་འཛི་དང༌།འཇིག་རྟེན་གྱི་སྣ་ཚོགས་དང༌།རྣམ་པར་གཡེང་བ་ལ་
1134. འཇུག་aཔ་དང༌།མཐོང་བ་དང༌།ཐོས་པ་དང༌།བྱེ་བྲག་ཕྱེ་བ་
1135. དང༌།རྣམ་པར་ཤེས་པའི་ཐ་སྙད་ཀྱི་སྤྲོས་པ་དག་ལ་ཡོན་ཏན་གྱི་ཕན་ཡོན་དུ་བལྟ་བའོ།།བཅོམ་ལྡན་འདས་ཕ་རོལ་ཏུ་ཕྱིན་པ་དེ་དག་གི་རྣམ་པར་སྨིན་པའི་འབྲས་བུ་གང་ལགས།སྤྱན་རས་གཟིགས་དབང་ཕྱུག་དེ་ཡང་aརྣམ་པ་དྲུག་ཏུ་རིག་པར་བྱ་སྟེ།ལོངས་སྤྱོད་ཆེན་པོ་ཉིད་དང༌།བདེ་འགྲོར་འགྲོ་བ་དང༌།ཁོ་ན་མེད་ཅིང་དབྱེན་མེད་ལ་བདེ་བ་དང༌།ཡིད་བདེ་བ་མང་བ་དང༌།སེམས་ཅན་གྱི་བདག་པོ་དང༌།ལུས་ལ་གནོད་པ་མེད་པ་དང༌།དབང་ཆེ་བར་
1136. གྲགས་པའོ།།བཅོམ་ལྡན་aའདས་ཕ་རོལ་ཏུ་ཕྱིན་པ་དེ་དག་ལ་ཀུན་ནས་ཉོན་མོངས་པ་ཅན་གྱི་ཆོས་དང་འདྲེས་པ་གང་ལགས།སྤྱན་རས་གཟིགས་དབང་ཕྱུག་དེ་ནི་སྦྱོར་བ་བཞིས་རིག་པར་བྱ་སྟེ།སྙིང་རྗེ་མེད་པའི་སྦྱོར་བ་དང༌།ཚུལ་བཞིན་མ་ཡིན་པའི་སྦྱོར་བ་དང༌།རྟག་ཏུ་མི་བྱེད་པའི་སྦྱོར་བ་དང༌།གུས་aཔར་མི་བྱེད་པའི་སྦྱོར་བས་སོ།།དེ་ལ་ཚུལ་བཞིན་མ་ཡིན་པའི་སྦྱོར་བ་ནི་འདི་ཡིན་ཏེ།དེ་ལས་གཞན་པའི་ཕ་རོལ་ཏུ་ཕྱིན་པ་དག་ལ་དེ་ལས་གཞན་པའི་ཕ་རོལ་ཏུ་ཕྱིན་པའི་ཐབས་དང་བྲལ་ཞིང་བསྒོམ་པ་ཉམས་པ་གང་ཡིན་པའོ།།བཅོམ་ལྡན་འདས་ཐབས་མ་ལགས་པ་གང་aལགས།སྤྱན་རས་གཟིགས་དབང་ཕྱུག་བྱང་ཆུབ་སེམས་དཔའ་ཕ་རོལ་ཏུ་ཕྱིན་པ་དེ་དག་གིས་སེམས་ཅན་རྣམས་ལ་ཕན་འདོགས་པ་ན།གལ་ཏེ་ཟང་ཟིང་གིས་ཕན་འདོགས་པ་ཉེ་བར་བསྒྲུབ་པ་ཙམ་གྱིས་ཆོག་པར་འཛིན་ཅིང༌།མི་དགེ་བའི་གནས་ནས་བསླངས་ཏེ་དགེ་བའི་aགནས་སུ་འཇོག་པར་མི་བྱེད་ན།དེ་ནི་ཐབས་མ་ཡིན་པ་ཡིན་ནོ།།དེ་ཅིའི་ཕྱིར་ཞེ་ན།སྤྱན་རས་གཟིགས་དབང་ཕྱུག་དེ་ཙམ་གྱིས་ན་སེམས་ཅན་ལ་ཕན་བཏགས་པ་མ་ཡིན་པའི་ཕྱིར་ཏེ།འདི་ལྟ་སྟེ་དཔེར་ན།མི་གཙང་བ་ནི་ཆེ་ཡང་རུང་ཆུང་ཡང་རུང་སྟེ་རྣམ་གྲངས་གང་གིས་aཀྱང་དྲི་ཞིམ་པོར་བྱ་བར་མི་ནུས་སོ།།དེ་བཞིན་དུ་འདུ་བྱེད་ཀྱི་སྡུག་བསྔལ་ཉིད་ཀྱིས་རང་བཞིན་གྱིས་སྡུག་བསྔལ་བར་གྱུར་པའི་སེམས་ཅན་རྣམས་ཀྱང་ཟང་ཟིང་གིས་ཕན་བཏགས་པ་ཉེ་བར་བསྒྲུབ་
1137. པ་ཙམ་གྱིས་རྣམ་གྲངས་གང་གིས་ཀྱང་བདེ་བར་བྱ་
1138. མི་ནུས་ཀྱི།དགེ་བ་ལ་འཇོག་པ་གང་ཡིན་aཔ་དེ་ནི་དེ་དག་ལ་ཕན་འདོགས་པའི་མཆོག་ཁོ་ན་ཡིན་ནོ།།བཅོམ་ལྡན་འདས་ཕ་རོལ་ཏུ་ཕྱིན་པ་དེ་དག་གི་རྣམ་པར་དག་པ་དུ་མཆིས་ལགས།སྤྱན་རས་གཟིགས་དབང་ཕྱུག་ང་ནི་རྣམ་པ་ལྔ་པོ་དེ་དག་མ་གཏོགས་པར་ཕ་རོལ་ཏུ་ཕྱིན་པ་རྣམས་ཀྱི་
1139. རྣམ་པར་དག་པ་གཞན་ཡོད་པར་མི་aསྨྲ་མོད་ཀྱི་འོན་ཀྱང་དེ་དག་ཉིད་
1140. ལ་བརྟེན་ནས།ཕ་རོལ་ཏུ་ཕྱིན་པ་རྣམས་ཀྱི་རྣམ་པར་དག་པ་བསྡུས་པ་དང་སོ་སོར་ཕྱེ་བ་ཁྱོད་ལ་བཤད་པར་བྱའོ།།དེ་ལ་ཕ་རོལ་ཏུ་ཕྱིན་པ་ཐམས་ཅད་ཀྱི་རྣམ་པར་དག་པ་བསྡུས་པ་ནི་རྣམ་པ་བདུན་གྱིས་རིག་པར་བྱ་སྟེ།བདུན་གང་ཞེ་ན།འདི་ལྟ་སྟེ།aབྱང་ཆུབ་སེམས་དཔའ་ཆོས་དེ་དག་གིས་གཞན་ལས་ཤེས་ཀྱི་ཁེ་ཡོངས་སུ་མི་ཚོལ་བ་དང༌།ཆོས་དེ་དག་ལ་ལྟ་བས་མངོན་པར་ཞེན་པར་མི་བྱེད་པ་དང༌།ཆོས་འདི་དག་ཀྱང་བྱང་ཆུབ་ཏུ་ངེས་པར་འབྱིན་པ་ཡིན་ནམ་མ་ཡིན་སྙམ་དུ་ཡིད་གཉིས་དང་ཐེ་ཚོམ་སྐྱེད་པར་
1141. མི་བྱེད་པ་དང༌།བདག་aལ་མི་བསྟོད་གཞན་ལ་མི་སྨོད་ཅིང་བརྙས་པར་མི་བྱེད་པ་དང༌།དྲེགས་པར་མི་བྱེད་ཅིང་བག་མེད་པར་མི་བྱེད་པ་དང༌།ཅུང་ཟད་ཙམ་དང༌།ངན་ངོན་ཙམ་གྱིས་ཆོག་པར་མི་འཛིན་པ་དང༌།ཆོས་དེ་དག་གིས་སེར་སྣ་མེད་ཅིང་གཞན་དག་ལ་ཕྲག་དོག་མི་བྱེད་པ་ཡིན་ནོ།།ཕ་རོལ་ཏུ་aཕྱིན་པའི་རྣམ་པར་དག་པ་སོ་སོ་ཐ་དད་པ་དེ་ཡང་རྣམ་པ་བདུན་ཁོ་ནར་རིག་པར་བྱ་སྟེ།ཐ་དད་པ་རྣམ་པ་བདུན་གང་ཞེ་ན།འདི་ལྟ་སྟེ།སྦྱིན་པ་རྣམ་པར་དག་པ་བདུན་པོ་སྦྱིན་པར་བྱ་བའི་
1142. དངོས་པོ་རྣམ་པར་དག་པས་སྦྱིན་པ་རྣམ་པར་དག་པ་སྦྱིན་པར་བྱེད་པ་དང༌།ཚུལ་ཁྲིམས་རྣམ་པར་aདག་པ་དང༌།ལྟ་བ་རྣམ་པར་དག་པ་དང༌།སེམས་རྣམ་པར་དག་པ་དང༌།ངག་རྣམ་པར་དག་པ་དང༌།ཤེས་པ་རྣམ་པར་དག་པ་དང༌།དྲི་མ་རྣམ་པར་དག་པས་སྦྱིན་པ་རྣམ་པར་དག་པ་སྦྱིན་པར་བྱེད་དོ་ཞེས་ངས་བསྟན་པ་གང་ཡིན་པ་དེ་དག་བྱང་ཆུབ་aསེམས་དཔས་
1143. ཡང་དག་པར་བླངས་
1144. ཏེ་གནས་པ་དེ་ནི་སྦྱིན་པ་རྣམ་པར་དག་པ་རྣམ་པ་
1145. བདུན་ཡིན་ནོ།།འདི་ལྟ་སྟེ།བྱང་ཆུབ་སེམས་དཔའ་སྡོམ་པ་བཅས་པ་ལ་བསླབ་པའི་གཞི་རྣམ་པ་ཐམས་ཅད་ལ་མཁས་པ་དང༌།ལྟུང་བ་ལས་བསླང་བ་ལ་མཁས་པ་དང༌།དེ་ལ་ངེས་པའི་aཚུལ་ཁྲིམས་ཅན་དང༌།བརྟན་པའི་ཚུལ་ཁྲིམས་ཅན་དང༌།རྟག་ཏུ་བྱེད་པ་དང༌།རྟག་ཏུ་འཇུག་པ་དང༌།བསླབ་པའི་གཞི་རྣམས་ཡང་དག་པར་བླངས་ཏེ།སློབ་པར་བྱེད་པ་དེ་ནི་ཚུལ་ཁྲིམས་རྣམ་པར་དག་པ་རྣམ་པ་བདུན་ཡིན་ནོ།།འདི་ལྟ་སྟེ།ཐམས་ཅད་ལས་གནོད་aཔ་ཐམས་ཅད་ཉེ་བར་གནས་པ་ན་བདག་ཉིད་ཀྱི་ལས་ཀྱི་
1146. རྣམ་པར་སྨིན་པ་ལ་རྟོན་པས་
1147. མི་འཁྲུག་པ་དང༌།ལན་བྱ་བའི་ཕྱིར་སླར་སྤྱོ་བ་དང༌།གཤེ་བ་དང༌།རྡེག་པ་དང༌།བསྡིགས་
1148. པ་དང༌།མཚང་འདྲུ་
1149. བའི་གནོད་པ་དག་གིས་སྦྱོར་བར་མི་བྱེད་པ་དང༌།ཁོན་གྱི་བསམ་པ་མི་aའཛིན་པ་དང༌།ཤད་ཀྱིས་འཆགས་པ་ན་ཡོངས་སུ་ཉོན་མོངས་པར་མི་བྱེད་པ་དང༌།ཤད་ཀྱིས་འཆགས་པ་ལ་མི་སྡོད་པ་དང༌།འཇིགས་པ་དང༌།ཟང་ཟིང་གི་སེམས་ཀྱིས་བཟོད་པར་བྱེད་པ་མ་ཡིན་པ་དང༌།ཕན་གདགས་པར་བྱ་བ་ལ་ཡལ་བར་མི་འདོར་བ་དེ་ནི་བཟོད་aཔ་རྣམ་པར་དག་པ་རྣམ་པ་བདུན་ཡིན་ནོ།།འདི་ལྟ་སྟེ།བརྩོན་འགྲུས་ཀྱི་རྣམ་པ་
1150. མཉམ་པ་ཉིད་རབ་ཏུ་ཤེས་པ་དང༌།བརྩོན་འགྲུས་བརྩམས་པ་དེས་བདག་ལ་མི་སྟོད་
1151. ཅིང་གཞན་ལ་མི་སྨོད་པ་དང༌།མཐུ་དང་ལྡན་པ་དང༌།བརྩོན་འགྲུས་དང་ལྡན་པ་དང༌།སྤྲོ་བ་དང་ལྡན་aཔ་དང༌།རྟུལ་བ་བརྟན་པ་དང༌།དགེ་བའི་ཆོས་རྣམས་ལ་བརྩོན་པ་མ་བཏང་བ་དེ་ནི་བརྩོན་འགྲུས་རྣམ་པར་དག་པ་རྣམ་པ་བདུན་ཡིན་ནོ།།འདི་ལྟ་སྟེ།མཚན་མ་ལེགས་པར་རྟོགས་པའི་ཏིང་ངེ་འཛིན་ལ་བསམ་གཏན་པ་དང༌།ཡོངས་སུ་རྫོགས་པའི་ཏིང་ངེ་འཛིན་ལ་བསམ་aགཏན་པ་དང༌།གཉི་གའི་ཆའི་ཏིང་ངེ་འཛིན་ལ་བསམ་གཏན་པ་དང༌།ཤུགས་ཀྱིས་
1152. འབྱུང་བའི་ཏིང་ངེ་འཛིན་ལ་བསམ་གཏན་པ་དང༌།མི་གནས་པའི་ཏིང་ངེ་འཛིན་ལ་བསམ་གཏན་པ་དང༌
1153. །ཤིན་ཏུ་སྦྱང་བ་བྱས་པའི་ཏིང་ངེ་འཛིན་ལ་བསམ་གཏན་པ་དང༌།ཡོངས་སུ་རྫོགས་པའི་aབྱང་ཆུབ་སེམས་དཔའི་སྡེ་སྣོད་ཀྱི་དམིགས་པ་ཡོངས་སུ་བསྒོམ་
1154. པ་དཔག་ཏུ་མེད་པའི་ཏིང་ངེ་འཛིན་ལ་བསམ་གཏན་པ་དེ་ནི་བསམ་གཏན་རྣམ་པར་དག་པ་རྣམ་པ་བདུན་པ་
1155. ཡིན་ནོ།།འདི་ལྟ་སྟེ།དེའི་ཤེས་རབ་དེ་སྒྲོ་འདོགས་པའི་མཐའ་དང༌།སྐུར་པ་འདེབས་པའི་མཐའ་རྣམ་པར་སྤངས་aཏེ།དབུ་མའི་ལམ་གྱིས་
1156. ངེས་པར་འབྱུང་བ་དང༌།ཤེས་རབ་དེས་སྟོང་པ་ཉིད་
1157. དང༌།སྨོན་པ་མེད་པ་ཉིད་
1158. དང༌།མཚན་མ་མེད་པ་རྣམ་པར་ཐར་པའི་སྒོ་གསུམ་པོ་དག་ལ་རྣམ་པར་ཐར་པའི་སྒོའི་དོན་ཀྱང་ཡང་དག་པ་ཇི་ལྟ་བ་བཞིན་རབ་ཏུ་ཤེས་པ་དང༌།ཀུན་བརྟགས་པ་དང༌།གཞན་གྱི་aདབང་དང༌།ཡོངས་སུ་གྲུབ་པའི་ངོ་བོ་ཉིད་གསུམ་པོ་དག་ལ་ངོ་བོ་ཉིད་ཀྱི་དོན་ཀྱང་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང༌།མཚན་ཉིད་དང་སྐྱེ་བ་དང་དོན་དམ་པ་ངོ་བོ་ཉིད་མེད་པ་གསུམ་པོ་དག་ལ་ངོ་བོ་ཉིད་མེད་པའི་དོན་ཀྱང་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང༌།རིག་aཔའི་གནས་ལྔ་པོ་དག་ལ་ཀུན་རྫོབ་ཀྱི་བདེན་པའི་དོན་ཀྱང་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང༌།དེ་བཞིན་ཉིད་རྣམ་པ་བདུན་ལ།དོན་དམ་པའི་བདེན་པའི་དོན་ཀྱང་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང༌།རྣམ་པར་མི་རྟོག་ཅིང་སྤྲོས་པ་མེད་ལ།ཚུལ་གཅིག་aཏུ་དེ་ལ་མང་དུ་གནས་པ་དང་འདྲེས་པ་ཚད་མེད་པའི་ཆོས་ལ་དམིགས་པ་མེད་པའི་ལྷག་མཐོང་གིས་ཆོས་ཀྱི་
1159. རྗེས་སུ་མཐུན་པའི་ཆོས་བསྒྲུབ་པ་ཡང་དག་པར་སྒྲུབ་
1160. པར་བྱེད་པ་དེ་ནི་ཤེས་རབ་རྣམ་པར་དག་པ་རྣམ་པ་བདུན་ཡིན་པར་རིག་པར་བྱའོ།།བཅོམ་ལྡན་འདས་རྣམ་པ་ལྔ་པོ་དེ་དག་གི་སོ་སོའི་aལས་གང་ལགས།སྤྱན་རས་གཟིགས་དབང་ཕྱུག་དེ་དག་གི་ལས་ཀྱང་རྣམ་པ་ལྔར་
1161. རིག་པར་བྱ་སྟེ།ཆགས་པ་མེད་པ་ཉིད་ཀྱིས་ནི་བྱང་ཆུབ་སེམས་དཔའ་ཚེ་འདི་ལ་ཕ་རོལ་ཏུ་ཕྱིན་པ་རྣམས་ལ་རྟག་ཏུ་བྱེད་པ་དང་གུས་པར་བྱེད་པའི་སྦྱོར་བས་བག་ཡོད་པར་བྱེད་དོ།མི་ལྟ་བ་ཉིད་ཀྱིས་ནི་ཕྱི་aམ་ལ་དེ་དག་ལ་བག་ཡོད་པའི་རྒྱུ་ཡོངས་སུ་འཛིན་པར་བྱེད་དོ།།ཁ་ན་མ་ཐོ་བ་མེད་པ་ཉིད་ཀྱིས་ནི་ཕ་རོལ་ཏུ་ཕྱིན་པ་ཤིན་ཏུ་ཡོངས་སུ་རྫོགས་པ་དང༌།ཡོངས་སུ་དག་པ་དང༌།ཡོངས་སུ་སྦྱང་བ་དག་སྒོམ་པར་བྱེད་དོ།།རྣམ་པར་མི་རྟོག་པ་ཉིད་ཀྱིས་
1162. ནི་ཐབས་aལ་མཁས་པ་དེས་མྱུར་དུ་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱེད་དོ།།ཡོངས་སུ་བསྔོ་བ་ཉིད་ཀྱིས་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་བར་དུ་ཚེ་རབས་ཐམས་ཅད་དུ་རྣམ་པར་སྨིན་པའི་འབྲས་བུ་འདོད་པ་དང་བཅས་པའི་ཕ་རོལ་ཏུ་ཕྱིན་པ་མི་ཟད་པ་ཉིད་ཐོབ་པར་བྱེད་དོ།།aབཅོམ་ལྡན་འདས་ཕ་རོལ་ཏུ་ཕྱིན་པ་དེ་དག་གི་རྒྱ་ཆེ་བ་ཉིད་གང་ལགས།སྤྱན་རས་གཟིགས་དབང་ཕྱུག་ཆགས་པ་མེད་པ་ཉིད་དང༌།མི་ལྟ་བ་ཉིད་དང༌།ཡོངས་སུ་བསྔོ་བ་ཉིད་གང་ཡིན་པའོ
1163. །།ཀུན་ནས་ཉོན་མོངས་པ་མ་མཆིས་པ་ཉིད་གང་ལགས།ཁ་ན་མ་ཐོ་བ་aམེད་པ་ཉིད་དང༌།རྣམ་པར་མི་རྟོག་པ་ཉིད་གང་ཡིན་པའོ།།གསལ་བ་ཉིད་གང་ལགས།སོ་སོར་རྟོག་
1164. ཅིང་བྱ་བ་ཉིད་གང་ཡིན་པའོ།།མི་གཡོ་བ་ཉིད་གང་ལགས།སར་ཆུད་པ་རྣམས་ཀྱི་ཡོངས་སུ་མི་མཉམ་
1165. པའི་ཆོས་ཉིད་གང་ཡིན་པའོ།།ཤིན་ཏུ་རྣམ་པར་དག་པ་ཉིད་aགང་ལགས།སྤྱན་རས་གཟིགས་དབང་ཕྱུག་ས་བཅུ་པར་གཏོགས་པ་ཉིད་དང༌།སངས་རྒྱས་ཀྱི་སར་གཏོགས་པ་ཉིད་
1166. གང་ཡིན་པའོ།།བཅོམ་ལྡན་འདས་ཅིའི་སླད་དུ་བྱང་ཆུབ་སེམས་དཔའ་རྣམས་
1167. རྟག་ཏུ་ཕ་རོལ་ཏུ་ཕྱིན་པའི་རྣམ་པར་སྨིན་པའི་འབྲས་བུ་འདོད་པ་བསམ་འཚལ་བ་aདང་།ཕ་རོལ་ཏུ་ཕྱིན་པའི་ས་
1168. མ་འཚལ་བ་དང་ལྡན་པ་ལགས།སྤྱན་རས་གཟིགས་དབང་ཕྱུག་གཅིག་ལ་གཅིག་བརྟེན་ནས་འགྲུབ་པ་བསྒོམ་པ་ཉིད་ཀྱི་ཕྱིར་རོ།།བཅོམ་ལྡན་འདས་ཅིའི་སླད་དུ་བྱང་ཆུབ་སེམས་དཔའ་རྣམས་ཕ་རོལ་ཏུ་ཕྱིན་པ་རྣམས་ལ་ཇི་ལྟ་བ་དེ་ལྟར་ཕ་རོལ་ཏུ་ཕྱིན་aཔའི་རྣམ་པར་སྨིན་པའི་འབྲས་བུ་འདོད་པ་ལ་དད་པས་གནས་པ་མ་ལགས།སྤྱན་རས་གཟིགས་དབང་ཕྱུག་རྒྱུ་ལྔའི་ཕྱིར་ཏེ།ཕ་རོལ་ཏུ་ཕྱིན་པ་རྣམས་ནི་ཆེས་ལྷག་པར་བདེ་བ་དང༌།ཡིད་བདེ་བའི་རྒྱུ་ཡིན་པའི་ཕྱིར་དང༌།བདག་དང་གཞན་ལ་ཕན་འདོགས་པའི་རྒྱུ་ཡིན་པའི་ཕྱིར་དང༌།aཕྱི་མ་ལ་དེའི་རྣམ་པར་སྨིན་པའི་འབྲས་བུ་འདོད་པའི་རྒྱུ་ཡིན་པའི་ཕྱིར་དང༌།ཀུན་ནས་ཉོན་མོངས་པ་མེད་པའི་གཞི་ཡིན་པའི་ཕྱིར་དང༌།མི་འགྱུར་བའི་ཆོས་ཉིད་ཡིན་པའི་ཕྱིར་རོ།།བཅོམ་ལྡན་འདས་ཕ་རོལ་ཏུ་ཕྱིན་པ་དེ་དག་གི་སོ་སོའི་མཐུ་གང་ལགས།སྤྱན་རས་གཟིགས་aདབང་ཕྱུག་དེ་དག་གི་སོ་སོའི་མཐུ་ནི་རྣམ་པ་བཞིར་རིག་པར་བྱ་སྟེ།ཕ་རོལ་ཏུ་ཕྱིན་པ་བསྒོམ་པ་ན།མི་མཐུན་པའི་ཕྱོགས་སེར་སྣ་དང༌།འཆལ་པའི་ཚུལ་ཁྲིམས་དང༌།སེམས་འཁྲུལ་
1169. པ་དང༌།ལེ་ལོ་དང༌།རྣམ་པར་གཡེང་བ་དང༌།ལྟ་བའི་རྣམ་པ་རབ་ཏུ་སྤོང་བ་དང༌།བླ་ན་མེད་aཔ་ཡང་དག་པར་རྫོགས་པའི་བྱང་ཆུབ་ཀྱི་
1170. ཚོགས་སུ་འགྱུར་བ་དང༌།ཚེ་འདི་ལ་བདག་དང་སེམས་ཅན་ཐམས་ཅད་ལ་ཕན་འདོགས་པར་འགྱུར་བ་དང༌།ཚེ་ཕྱི་མ་ལ་རྣམ་པར་སྨིན་པའི་འབྲས་བུ་འདོད་པ་རྒྱ་ཆེན་པོ་ཟད་
1171. མི་ཤེས་པ་འཐོབ་པར་འགྱུར་བའོ།།བཅོམ་ལྡན་འདས་ཕ་རོལ་aཏུ་ཕྱིན་པ་དེ་དག་རྒྱུ་གང་ལས་བྱུང་བ་དང༌།འབྲས་བུ་གང་དང་ལྡན་པ་དང༌།དོན་གང་དང་ལྡན་པ་ལགས།བཅོམ་ལྡན་འདས་ཀྱིས་བཀའ་སྩལ་པ།སྤྱན་རས་གཟིགས་དབང་ཕྱུག་ཕ་རོལ་ཏུ་ཕྱིན་པ་རྣམས་ནི་སྙིང་རྗེའི་རྒྱུ་ལས་བྱུང་བ་དང༌།རྣམ་པར་སྨིན་པའི་འབྲས་བུ་འདོད་པ་aདང་།སེམས་ཅན་ལ་ཕན་འདོགས་པའི་འབྲས་བུ་དང་ལྡན་པ་དང༌།བྱང་ཆུབ་ཆེན་པོ་ཡོངས་སུ་རྫོགས་པར་བྱེད་པའི་དོན་ཆེན་པོ་དང་ལྡན་པ་ཡིན་ནོ།།བཅོམ་ལྡན་འདས་གལ་ཏེ་བྱང་ཆུབ་སེམས་དཔའ་རྣམས་ལོངས་སྤྱོད་པས་མ་འཚལ་བ་དང་ལྡན་པ་དང༌།སྙིང་རྗེ་ཅན་ལགས་ན།aཅིའི་སླད་དུ་འཇིག་རྟེན་ན་དབུལ་པོ་གདའ་ལགས།སྤྱན་རས་གཟིགས་དབང་ཕྱུག་དེ་ནི་སེམས་ཅན་རྣམས་ཀྱི་རང་གི་ལས་ཀྱི་ཉེས་པ་ཁོ་ན་ཡིན་ནོ།།དེ་ལྟ་མ་ཡིན་ཏེ།གལ་ཏེ་སེམས་ཅན་རྣམས་ཀྱི་རང་གིས་ཉེས་པར་བྱས་པ་དེའི་གགས་
1172. སུ་གྱུར་པ་མ་ཡིན་དུ་ཟིན་ན།དེ་དག་ལ་aརྟག་ཏུ་བྱ་བ་ཉིད་ལ་ཞུགས་པ་དང༌།ལོངས་སྤྱོད་མི་ཟད་པ་ཉིད་ཡོད་བཞིན་དུ་འཇིག་རྟེན་ན་སྡུག་བསྔལ་བ་ལྟ་སྣང་བར་ག་ལ་འགྱུར།སྤྱན་རས་གཟིགས་དབང་ཕྱུག།འདི་ལྟ་སྟེ་དཔེར་ན།ཡི་དགས་ལུས་སྐོམ་པས་གདུངས་པ་རྣམས་ཀྱིས་རྒྱ་མཚོའི་ཆུ་
1173. སྐམས་པར་མཐོང་བ་དེ་ནི།aརྒྱ་མཚོ་དག་གི་ཉེས་པ་མ་ཡིན་གྱི་ཡི་དགས་དེ་དག་ཉིད་ཀྱི་རང་གི་ལས་ཀྱི་འབྲས་བུའི་ཉེས་པ་ཡིན་ནོ།།དེ་བཞིན་དུ་འབྲས་བུ་མེད་པར་གྱུར་པ་གང་ཡིན་པ་དེ་ནི།བྱང་ཆུབ་སེམས་དཔའ་སྦྱིན་པ་དག་གིས་རྒྱ་མཚོ་ལྟ་བུར་གྱུར་པ་རྣམས་ཀྱི་ཉེས་པ་མ་ཡིན་གྱི།སེམས་aཅན་རང་གིས་ཉེས་པ་བྱས་པ་ཡི་དགས་ལྟ་བུ་རྣམས་ཀྱི་རང་གི་ལས་ཀྱི་ཉེས་པ་ཡིན་ནོ།།བཅོམ་ལྡན་འདས་བྱང་ཆུབ་སེམས་དཔའ་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད།ཕ་རོལ་ཏུ་ཕྱིན་པ་གང་གིས་འཛིན་པ་ལགས།སྤྱན་རས་གཟིགས་དབང་ཕྱུག་ཤེས་རབ་ཀྱི་ཕ་རོལ་ཏུ་ཕྱིན་aཔས་འཛིན་ཏོ།།བཅོམ་ལྡན་འདས་གལ་ཏེ་ཤེས་རབ་ཀྱི་ཕ་རོལ་ཏུ་ཕྱིན་པས་ངོ་བོ་ཉིད་མ་མཆིས་པ་ཉིད་འཛིན་ན།ངོ་བོ་ཉིད་དང་བཅས་པ་ཉིད་ཀྱང་ཅིའི་སླད་དུ་མི་འཛིན་པ་
1174. ལགས།སྤྱན་རས་གཟིགས་དབང་ཕྱུག།ང་ནི་ངོ་བོ་ཉིད་མེད་པ་ཉིད་ཀྱིས་ངོ་བོ་ཉིད་འཛིན་པར་
1175. མི་སྨྲ་aམོད་ཀྱི་འོན་ཀྱང་ཡི་གེས་བསྟན་པ་མེད་པར་ངོ་བོ་ཉིད་མེད་པ་ཡི་གེ་མེད་པ།སོ་སོ་རང་གིས་རིག་པ་དེ་བསྟན་པར་མི་ནུས་པས་དེའི་ཕྱིར་ངོ་བོ་ཉིད་མེད་པ་ཉིད་འཛིན་ཏོ་ཞེས་དེ་སྐད་བརྗོད་དོ།།བཅོམ་ལྡན་འདས་ཕ་རོལ་ཏུ་ཕྱིན་པ་ཞེས་ཀྱང་བགྱི།ཉེ་བའི་ཕ་རོལ་ཏུ་ཕྱིན་པ་ཞེས་ཀྱང་བགྱི།aཕ་རོལ་ཏུ་ཕྱིན་པ་ཆེན་པོ་ཞེས་ཀྱང་བགྱི་ལགས་ན།བཅོམ་ལྡན་འདས་ཕ་རོལ་ཏུ་ཕྱིན་པ་ནི་གང་ལགས།ཉེ་བའི་ཕ་རོལ་ཏུ་ཕྱིན་པ་ནི་གང་ལགས།ཕ་རོལ་ཏུ་ཕྱིན་པ་ཆེན་པོ་ནི་གང་ལགས།སྤྱན་རས་གཟིགས་དབང་ཕྱུག་འདི་ལ་བྱང་ཆུབ་སེམས་དཔའ་དུས་དཔག་ཏུ་མེད་པ་ནས།aཡོངས་སུ་བསྒོམས་པའི་སྦྱིན་པ་ལ་སོགས་པ་དགེ་བའི་ཆོས་རྣམས་དང་ལྡན་པ་ཡང་ཡིན་ལ།དེ་ལ་ཉོན་མོངས་པ་ཡང་ཀུན་ཏུ་འབྱུང་ཞིང་དེ་ཟིལ་གྱིས་གནོན་པར་ནི་མི་ནུས་ཀྱི།དེས་
1176. ཟིལ་གྱིས་ནོན་པར་འགྱུར་པ་
1177. འདི་ལྟ་སྟེ།མོས་པས་སྤྱོད་པའི་ས་ལ་མོས་པ་ཆུང་ངུ་དང༌།འབྲིང་aལ་ཞུགས་པ་དེ་ནི་ཕ་རོལ་ཏུ་ཕྱིན་པ་ཞེས་བྱའོ།།ཡང་དུས་དཔག་ཏུ་མེད་པ་ནས་
1178. ཆེས་ཡོངས་སུ་བསྒོམས་པའི་དགེ་བའི་ཆོས་དེ་དག་ཉིད་དང་ལྡན་ཞིང་དེ་ལ་
1179. ཉོན་མོངས་པ་ཡང་
1180. ཀུན་ཏུ་འབྱུང་ལ།དེ་
1181. ཟིལ་གྱིས་གནོན་ཅིང་དེས་ཟིལ་གྱིས་གནོན་པར་མི་འགྱུར་བ་འདི་ལྟ་སྟེ།ས་དང་པོ་ནས་གཟུང་aབ་དེ་ནི་ཉེ་བའི་ཕ་རོལ་ཏུ་ཕྱིན་པ་ཞེས་བྱའོ།།ཡང་དུས་དཔག་ཏུ་མེད་པ་ནས་ཆེས་ཤིན་ཏུ་ཡོངས་སུ་བསྒོམས་པའི་དགེ་བའི་ཆོས་དེ་དག་ཉིད་དང་ལྡན་ཞིང༌།དེ་ལ་ཐམས་ཅད་ཀྱི་ཐམས་ཅད་དུ་ཉོན་མོངས་པ་ཀུན་ཏུ་མི་འབྱུང་བའི་ཆོས་ཅན་དུ་གྱུར་པ་འདི་ལྟ་སྟེ།ས་བརྒྱད་པ་ནས་གཟུང་བ་aདེ་ནི་ཕ་རོལ་ཏུ་ཕྱིན་པ་ཆེན་པོ་ཞེས་བྱའོ།།བཅོམ་ལྡན་འདས་ས་
1182. དེ་དག་ལ་ཉོན་མོངས་པའི་བག་ལ་ཉལ་རྣམ་པ་
1183. དུ་མཆིས་ལགས།སྤྱན་རས་གཟིགས་
1184. ཕྱུག།རྣམ་པ་གསུམ་སྟེ།སྤྱན་རས་གཟིགས་དབང་ཕྱུག་གྲོགས་ཡང་དག་པར་བཅོམ་པ་ནི་འདི་ལྟ་སྟེ།ས་ལྔ་པོ་དག་ལ
1185. ་ཉོན་aམོངས་པ་ལྷན་ཅིག་སྐྱེས་པ་ཀུན་ཏུ་འབྱུང་བའི་གྲོགས་ཉོན་མོངས་པ་ལྷན་ཅིག་སྐྱེས་པ་མ་ཡིན་པ་ཀུན་ཏུ་འབྱུང་བ་དེའི་ཚེ་ལ་དེ་
1186. མེད་པས་དེའི་ཕྱིར་གྲོགས་
1187. ཡང་དག་པར་བཅོམ་པ་ཞེས་བྱའོ།།བག་ལ་ཉལ་སྟོབས་ཆུང་བ་ནི་འདི་ལྟ་སྟེ།ས་དྲུག་པ་དང༌།བདུན་པ་ལ་ཆ་ཕྲ་མོ་ཀུན་aཏུ་འབྱུང་བ་ཉིད་དང༌།བསྒོམ་པས་མནན་པས་ཀུན་ཏུ་འབྱུང་བ་ཉིད་ཀྱི་ཕྱིར་རོ།།བག་ལ་ཉལ་ཕྲ་མོ་ནི་འདི་ལྟ་སྟེ།ས་བརྒྱད་པ་དང༌།དེའི་གོང་མ་རྣམས་ལ་ཉོན་མོངས་པ་ཐམས་ཅད་ཀྱི་ཐམས་ཅད་དུ་ཀུན་ཏུ་མི་འབྱུང་བ་དང༌།ཤེས་བྱའི་སྒྲིབ་པ་ཙམ་ལ་གནས་པ་ཉིད་ཀྱི་ཕྱིར་aརོ།།བཅོམ་ལྡན་འདས་བག་ལ་ཉལ་དེ་དག་གནས་ངན་ལེན་སྤངས་པ་རྣམ་པ་དུས་རབ་ཏུ་ཕྱེ་བ་ལགས།སྤྱན་རས་གཟིགས་དབང་ཕྱུག་རྣམ་པ་གཉིས་ཀྱི་ཕྱིར་ཏེ།གནས་ངན་ལེན་ལྤགས་ཤུན་ལ་ཡོད་པ་ལྟ་བུ་སྤངས་པས་ནི་དང་པོ་དང་གཉིས་པ་རབ་ཏུ་ཕྱེ་བ་ཡིན་ནོ།།སྤྲིལ་aཡོད་པ་ལྟ་བུ་སྤངས་པས་ནི་གསུམ་པའོ།།གནས་ངན་ལེན་སྙིང་པོ་ལ་ཡོད་པ་ལྟ་བུ་སྤངས་པ་གང་ཡིན་པ་དེ་ནི་ཐམས་ཅད་ཀྱི་ཐམས་ཅད་དུ་བག་ལ་ཉལ་མེད་པའི་གནས་
1188. སྐབས་ཡིན་ཏེ།སངས་རྒྱས་ཀྱི་ས་ཡིན་པར་ངས་ཡོངས་སུ་བསྟན་ཏོ།།བཅོམ་ལྡན་འདས་གནས་ངན་ལེན་aདེ་དག་བསྐལ་པ་གྲངས་མ་མཆིས་པ་དུ་དག་གིས་སྤོང་བར་འགྱུར་ལགས།སྤྱན་རས་གཟིགས་དབང་ཕྱུག་གྲངས་མེད་པ་གསུམ་གྱིས་སམ།དུས་ཚིགས་དང༌།ཟླ་བ་དང༌།ཟླ་བ་ཕྱེད་དང༌།ཞག་དང༌།ཉི་མ་དང༌།ཐུན་དང༌།ཐུན་ཕྱེད་དང༌།སྐད་ཅིག་དང༌།ཐང་ཅིག་aདང་།ཡུད་ཙམ་དང༌།བསྐལ་པ་དཔག་ཏུ་མེད་པ་དག་གིས་སྤོང་ངོ༌།།བཅོམ་ལྡན་འདས་
1189. དེ་དག་ལ་བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་སྐྱེ་བའི་མཚན་ཉིད་ནི་གང་ལགས།སྐྱོན་ནི་གང་ལགས།ཡོན་ཏན་ནི་གང་ལགས་པར་རིག་པར་བགྱི།aསྤྱན་རས་གཟིགས་དབང་ཕྱུག་བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་སྐྱེ་བ་ནི་ཀུན་ནས་ཉོན་མོངས་པ་ཅན་མ་ཡིན་པའི་མཚན་ཉིད་ཡིན་ནོ།།དེ་ཅིའི་ཕྱིར་ཞེ་ན།བྱང་ཆུབ་སེམས་དཔའ་ས་དང་པོ་ལ་སོ་སོར་ངེས་པ་ཁོ་ནས།ཆོས་ཀྱི་དབྱིངས་ཐམས་ཅད་རབ་ཏུ་རྟོགས་པའི་aཕྱིར་ཏེ།དེས་ན་
1190. བྱང་ཆུབ་སེམས་དཔའི་ཉོན་མོངས་པ་ནི་ཤེས་བཞིན་ཁོ་ནར་སྐྱེ་བ་ཡིན་གྱི།མི་ཤེས་པར་མ་ཡིན་པས།དེའི་ཕྱིར་ཀུན་ནས་ཉོན་མོངས་པ་ཅན་མ་ཡིན་པའི་མཚན་ཉིད་ཡིན་ནོ།།རང་གི་རྒྱུད་ལ་སྡུག་བསྔལ་བསྐྱེད་
1191. པར་མི་ནུས་པ་ཉིད་ཀྱི་ཕྱིར་སྐྱོན་མེད་པ་aཡིན་ནོ།།སེམས་ཅན་གྱི་ཁམས་ཀྱི་སྡུག་བསྔལ་རྣམ་པར་བཟློག་པའི་རྒྱུ་ཉིད་ཡིན་པའི་ཕྱིར་ཡོན་ཏན་དཔག་ཏུ་མེད་པ་ཡིན་ནོ།།བཅོམ་ལྡན་འདས་གང་ལ་ད་ལྟར་བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་སྐྱེ་བ་དག་གིས་ཀྱང༌།ཇི་ཙམ་དུ་སེམས་ཅན་དང༌།ཉན་ཐོས་aདང་།རང་སངས་རྒྱས་ཐམས་ཅད་ཀྱི་དགེ་བའི་རྩ་བ་རྣམས་དེ་ཙམ་དུ་ཟིལ་གྱིས་གནོན་པར་བགྱིད་ན།དེ་ལས་གཞན་པའི་ཡོན་ཏན་རྣམས་ལྟ་སྨོས་ཀྱང་ཅི་འཚལ་བའི་བྱང་ཆུབ་དེ་ཙམ་དུ་དོན་ཆེ་བ་ནི་ངོ་མཚར་ལགས་སོ།།བཅོམ་ལྡན་འདས་བཅོམ་ལྡན་འདས་ཀྱི་ས་ཉན་ཐོས་ཀྱི་aཐེག་པ་གང་ཡིན་པ་དང༌།ཐེག་པ་ཆེན་པོ་གང་ཡིན་པ་དེ་ནི་ཐེག་པ་གཅིག་གོ་
1192. ཞེས་བཀའ་སྩལ་པ་དེ་ལ་དགོངས་པ་གང་ལགས།སྤྱན་རས་གཟིགས་དབང་ཕྱུག་ངས་ཉན་ཐོས་ཀྱི་ཐེག་པར་ཆོས་སྣ་ཚོགས་ཀྱི་ངོ་བོ་ཉིད་འདི་ལྟ་སྟེ།ཕུང་པོ་ལྔ་དང༌།ནང་གི་སྐྱེ་མཆེད་དྲུག་དང་aཕྱི་རོལ་གྱི་སྐྱེ་མཆེད་དྲུག་དང༌།དེ་དག་ལ་སོགས་པ་གང་དག་བསྟན་པ་དེ་དག་
1193. ཉིད་ངས་ཐེག་པ་ཆེན་པོར་ཆོས་ཀྱི་དབྱིངས་ཚུལ་གཅིག་པར་བསྟན་པས་བཤད་དེ།དེའི་ཕྱིར་ང་ནི་ཐེག་པ་ཐ་དད་པར་མི་སྨྲའོ།།དེ་ལ་གང་དག་དོན་ལ་སྒྲ་ཇི་བཞིན་ཁོ་ནར་རྣམ་པར་རྟོག་པ་ཁ་ཅིག་ནི་སྒྲོ་aའདོགས་པར་བྱེད།ཁ་ཅིག་ནི་སྐུར་བ་འདེབས་པར་བྱེད་ཅིང༌།ཐེག་པ་ཐ་དད་པ་ཉིད་དུ་རྣམ་པར་རྟོག་པར་ཡང་བྱེད་དེ།དེ་གཉིས་མི་མཐུན་པར་སེམས་ཤིང༌།ཕན་ཚུན་རྩོད་པར་ཟད་དེ།དེ་ལ་དགོངས་པ་ནི་དེ་ཡིན་ནོ།།དེ་ལ་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་aཔ་འདི་དག་བཀའ་སྩལ་ཏོ།།ཐེག་པ་ཆེ་དང་ཐེག་པ་དམན་པ་ལ།།རང་བཞིན་སྣ་ཚོགས་ཆོས་རྣམས་གང་བསྟན་པ།།དེ་དག་ཉིད་ནི་ཚུལ་གཅིག་ཡང་བསྟན་ཏེ།།དེ་ཕྱིར་ཐེག་པ་ཐ་དད་ང་མི་སྨྲ།།དོན་ལ་སྒྲ་བཞིན་
1194. རྣམ་པར་རྟོག་བྱེད་པ།།སྒྲོ་བཏགས་བྱས་ཤིང་aབཀུར་པ་བཏབ་
1195. བྱས་ནས།།དེ་དག་འགལ་བ་སྙམ་དུ་སེམས་པ་ནི།།རྣམ་པར་རྨོངས་ནས་བློ་གྲོས་སྣ་ཚོགས་འགྱུར།།ས་རྣམས་བསྡུས་དང་མིང་དང་མི་མཐུན་ཕྱོགས།།ཁྱད་པར་སྐྱེ་དང་སྨོན་ལམ་བསླབ་པ་རྣམས།།དེ་ནི་སངས་རྒྱས་རྣམས་ཀྱིས་ཐེག་ཆེན་བཤད།།འདི་ལ་aགང་བརྩོན་དེ་དག་སངས་རྒྱས་འགྱུར།།དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས་འདི་སྐད་ཅེས་གསོལ་ཏོ།།བཅོམ་ལྡན་འདས་དགོངས་པ་ངེས་པར་འགྲེལ་པའི་ཆོས་ཀྱི་རྣམ་གྲངས་འདིར་བསྟན་པ་འདིའི་མིང་ཅི་ལགས།འདི་ཇི་aལྟར་གཟུང་བར་བགྱི།བཅོམ་ལྡན་འདས་ཀྱིས་དེ་ལ་བཀའ་སྩལ་པ།སྤྱན་རས་གཟིགས་དབང་ཕྱུག་འདི་ནི་ས་དང་ཕ་རོལ་ཏུ་ཕྱིན་པའི་ངེས་པའི་དོན་བསྟན་པ་ཡིན་ཏེ།འདི་
1196. ས་དང་ཕ་རོལ་ཏུ་ཕྱིན་པའི་ངེས་པའི་དོན་བསྟན་པ་ཞེས་བྱ་བར་ཟུང་ཤིག།ས་དང་ཕ་རོལ་ཏུ་ཕྱིན་པའི་aངེས་པའི་དོན་བསྟན་པ་འདི་བཤད་པ་ན།བྱང་ཆུབ་སེམས་དཔའ་བདུན་ཁྲི་ལྔ་སྟོང་གིས།བྱང་ཆུབ་སེམས་དཔའ་ཏིང་ངེ་འཛིན་ཐེག་པ་ཆེན་པོ་སྣང་བ་ཐོབ་པར་གྱུར་ཏོ་ཞེས་གསུངས་སོ།།ཐེག་པ་རྣམ་པར་གཞག་པ་ཁོ་ན་ལས་བརྩམས་ནས།དེ་བཞིན་གཤེགས་aཔའི་བྱ་བ་བསྒྲུབ་པའི་རབ་ཏུ་དབྱེ་བ་ནི།དགོངས་པ་ངེས་པར་འགྲེལ་པའི་མདོ་ལས།ཇི་སྐད་འབྱུང་བ་བཞིན་བལྟ་བར་བྱ་སྟེ།བཅོམ་ལྡན་འདས་ལ་བྱང་ཆུབ་སེམས་དཔའ་འཇམ་དཔལ་གྱིས་ཞུ་བ་ཞུས་པ།བཅོམ་ལྡན་འདས་དེ་བཞིན་གཤེགས་པ་རྣམས་ཀྱི་ཆོས་ཀྱི་aསྐུ་ཞེས་བགྱི་ན།བཅོམ་ལྡན་འདས་དེ་བཞིན་གཤེགས་པ་རྣམས་ཀྱི་ཆོས་ཀྱི་སྐུའི་མཚན་ཉིད་ཇི་ལྟ་བུ་ལགས།བཅོམ་ལྡན་འདས་ཀྱིས་བཀའ་སྩལ་པ།འཇམ་དཔལ་དེ་བཞིན་གཤེགས་པ་རྣམས་ཀྱི་ཆོས་
1197. སྐུའི་མཚན་ཉིད་ནི་ས་དང་ཕ་རོལ་ཏུ་ཕྱིན་པ་aབསྒོམས་པའི་ངེས་པར་འབྱུང་བས་གནས་
1198. གྱུར་པ་ཡང་དག་པར་གྲུབ་པ་ཡིན་ནོ།།དེ་ཡང་རྒྱུ་གཉིས་ཀྱིས་བསམ་གྱིས་མི་ཁྱབ་པའི་མཚན་ཉིད་དུ་རིག་པར་བྱ་སྟེ།དེ་ནི་སྤྲོས་པ་མེད་ཅིང་མངོན་པར་འདུ་བྱ་བ་མེད་པ་ཉིད་ཀྱི་ཕྱིར་དང༌།སེམས་ཅན་རྣམས་ནི་སྤྲོས་པ་དང་མངོན་པར་aའདུ་བྱ་བ་ལ་མངོན་པར་ཞེན་པ་ཉིད་ཀྱི་ཕྱིར་རོ།།བཅོམ་ལྡན་འདས་ཅི་ལགས་ཉན་ཐོས་དང༌།རང་སངས་རྒྱས་རྣམས་ཀྱི་
1199. གནས་གྱུར་པ་གང་ལགས་པ་དེ་ཡང་ཆོས་ཀྱི་སྐུ་ལགས་པར་བརྗོད་པར་བགྱིའམ།འཇམ་དཔལ་བརྗོད་པར་མི་བྱའོ།།བཅོམ་ལྡན་འདས་འོ་ན་ཅིའི་aལུས་ལགས་པར་བརྗོད་པར་བགྱི།འཇམ་དཔལ་རྣམ་པར་གྲོལ་པའི་ལུས་ཡིན་ཏེ་འཇམ་དཔལ་རྣམ་པར་གྲོལ་བའི་ལུས་
1200. ཀྱིས་ནི་དེ་བཞིན་གཤེགས་པ་རྣམས་དང༌།ཉན་ཐོས་དང༌།རང་སངས་རྒྱས་རྣམས་ཀྱང་མཚུངས་ཤིང་མཉམ་མོ།།ཆོས་ཀྱི་སྐུས་ནི་ཁྱད་པར་དུ་འཕགས་aཏེ།ཆོས་ཀྱི་སྐུས་ཁྱད་པར་དུ་འཕགས་ན།ཡོན་ཏན་གྱི་ཁྱད་པར་དཔག་ཏུ་མེད་པས་ཀྱང་ཁྱད་པར་དུ་འཕགས་པ་ཡིན་ཏེ།དེ་ལ་ནི་དཔེ་བྱ་བར་ཡང་སླ་
1201. བ་མ་ཡིན་ནོ།།བཅོམ་ལྡན་འདས་དེ་བཞིན་གཤེགས་པ་རྣམས་ཀྱི་སྐྱེ་བ་འབྱུང་བའི་མཚན་ཉིད་ནི་ཇི་ལྟ་བུར་རིག་པར་བགྱི་ལགས།aའཇམ་དཔལ་སྤྲུལ་པའི་སྐུའི་མཚན་ཉིད་དེ་འཇིག་རྟེན་གྱི་ཁམས་འབྱུང་བ་དང་འདྲའོ།།སྤྲུལ་པའི་སྐུའི་མཚན་ཉིད་འབྱུང་བ་ལ་དེ་བཞིན་གཤེགས་པའི་ཡོན་ཏན་བཀོད་པའི་རྒྱན་གྱི་རྣམ་པ་ཐམས་ཅད་ཀྱིས་བྱིན་གྱིས་བརླབས་པའི་མཚན་ཉིད་དུ་བལྟ་བར་བྱའོ།།ཆོས་ཀྱི་སྐུ་ལ་ནི་aསྐྱེ་བ་འབྱུང་བ་མེད་དོ།།བཅོམ་ལྡན་འདས་སྤྲུལ་པའི་སྐུ་སྟོན་པའི་ཐབས་ལ་མཁས་པ་གང་ལགས་པར་བལྟ་བར་བགྱི་ལགས།འཇམ་དཔལ་སྤྲུལ་པའི་སྐུ་སྟོན་པའི་ཐབས་ལ་མཁས་པ་ནི་སྟོང་གསུམ་གྱི་སྟོང་ཆེན་པོའི་སངས་རྒྱས་ཀྱི་ཞིང་ཐམས་ཅད་དུ་བདག་པོར་གྲགས་པའམ།སྦྱིན་aགནས་སུ་གྲགས་པའི་ཁྱིམ་དུ་མངལ་དུ་འཇུག་པ་དང༌།བཙས་པ་དང༌།སྐྱེ་བ་དང༌།འདོད་པ་ལ་ལོངས་སྤྱོད་པ་དང༌།མངོན་པར་འབྱུང་བ་དང༌།དཀའ་བ་སྤྱོད་པ་ཅིག་ཅར་ཀུན་ཏུ་སྟོན་པ་དང༌།དེ་གཏོང་བ་དང༌།མངོན་པར་རྫོགས་པར་བྱང་ཆུབ་པའི་རིམ་པ་ཀུན་ཏུ་སྟོན་པ་ཡིན་པར་aབལྟ་བར་བྱའོ།།བཅོམ་ལྡན་འདས་དེ་བཞིན་གཤེགས་པ་དེ་བཞིན་གཤེགས་པའི་བྱིན་གྱི་རླབས་
1202. ཀྱི་སྐུས་གསུང་གང་དག་བརྗོད་
1203. པས་གདུལ་བའི་ཁམས་ཡོངས་སུ་མ་སྨིན་པ་ནི་ཡོངས་སུ་སྨིན་པར་མཛད་ལ།ཡོངས་སུ་སྨིན་པ་ནི་དམིགས་པ་དེ་ཉིད་ཀྱིས་རྣམ་པར་གྲོལ་བར་aམཛད་པའི་གསུང་བརྗོད་པ་དུ་ཞིག་བརྗོད་པར་མཛད་ལགས།འཇམ་དཔལ་དེ་བཞིན་གཤེགས་པའི་གསུང་བརྗོད་པ་ནི་གསུམ་པོ་འདི་དག་ཡིན་ཏེ།མདོ་སྡེ་བརྗོད་པ་དང༌།འདུལ་བ་བརྗོད་པ་དང༌།མ་མོ་བརྗོད་པའོ།།བཅོམ་ལྡན་འདས་མདོ་སྡེ་ནི་གང་ལགས།aའདུལ་བ་ནི་གང་ལགས།མ་མོ་ནི་གང་ལགས།འཇམ་དཔལ་འདི་ལྟ་སྟེ།དངོས་པོ་བཞིའམ།དགུའམ།ཉི་ཤུ་རྩ་དགུའི་དབང་དུ་བྱས་ནས།ཆོས་རྣམས་ཀྱི་དངོས་པོའི་བསྡུ་བ་ཙམ་ངས་གོང་དུ་བསྟན་པ་དེ་ནི་མདོ་སྡེ་ཡིན་ནོ།།དངོས་པོ་བཞི་གང་ཞེ་ན།འདི་ལྟ་སྟེ།aཐོས་པའི་དངོས་པོ་དང༌།སྐྱབས་སུ་འགྲོ་བའི་དངོས་པོ་དང༌།བསླབ་པའི་དངོས་པོ་དང༌།བྱང་ཆུབ་ཀྱི་དངོས་པོའོ།།དངོས་པོ་དགུ་གང་ཞེ་ན།སེམས་ཅན་དུ་གདགས་པའི་དངོས་པོ་དང༌།དེའི་ལོངས་སྤྱོད་ཀྱི་དངོས་པོ་དང༌།དེ་འབྱུང་བའི་དངོས་པོ་དང༌།དེ་འབྱུང་བ་ལ་aགནས་
1204. པའི་དངོས་པོ་དང༌།དེའི་ཀུན་ནས་ཉོན་མོངས་པ་དང༌།རྣམ་པར་བྱང་བའི་དངོས་པོ་དང༌།དེའི་
1205. སྣ་ཚོགས་ཀྱི་དངོས་པོ་དང༌།སྟོན་པའི་དངོས་པོ་དང༌།བསྟན་པར་བྱ་བའི་དངོས་པོ་དང༌།འཁོར་གྱི་དངོས་པོའོ།།དངོས་པོ་ཉི་ཤུ་རྩ་དགུ་གང་ཞེ་ན།aཀུན་ནས་ཉོན་མོངས་པའི་ཕྱོགས་ནས་བརྩམས་ཏེ།འདུ་བྱེད་བསྡུ་བའི་དངོས་པོ་དང༌།དེའི་གོ་རིམས་རྗེས་སུ་འཇུག་པའི་དངོས་པོ་དང༌།དེ་དག་ཉིད་ལ་གང་ཟག་གི་མིང་དུ་བྱས་ནས།ཕྱི་མར་འབྱུང་བའི་རྒྱུའི་དངོས་པོ་དང༌།ཆོས་ཀྱི་མིང་དུ་བྱས་ནས་ཕྱི་མར་aའབྱུང་བའི་རྒྱུའི་དངོས་པོ་དང༌།རྣམ་པར་བྱང་བའི་ཕྱོགས་ལས་བརྩམས་ཏེ།དམིགས་པ་ལ་ཉེ་བར་གཏོད་པའི་དངོས་པོ་དང༌།དེ་ཉིད་ལ་རྩོལ་བའི་དངོས་པོ་དང༌།སེམས་གནས་པའི་དངོས་པོ་དང༌།ཚེ་འདི་ལ་བདེ་བར་གནས་པའི་དངོས་པོ་དང༌།aསྡུག་བསྔལ་ཐམས་ཅད་ལས་ཡང་དག་པར་འདས་པའི་དམིགས་པའི་
1206. ཐབས་ཀྱི་དངོས་པོ་དང༌།དེ་ཡོངས་སུ་ཤེས་པའི་དངོས་པོ་ནི་ཕྱིན་ཅི་ལོག་ཡོངས་སུ་ཤེས་པའི་གནས་དང༌།སེམས་ཅན་དུ་འདུ་ཤེས་པ་ལས་བརྩམས་ཏེ།ཕྱི་རོལ་གྱི་སེམས་ཅན་རྣམས་ལ་ལོག་པར་སྒྲུབ་
1207. aཔ་ཡོངས་སུ་ཤེས་པའི་གནས་དང༌།ནང་ལ་མངོན་པའི་ང་རྒྱལ་མེད་པ་ཡོངས་སུ་ཤེས་པའི་གནས་ཀྱིས་ས་
1208. དེ་ཡང་རྣམ་པ་གསུམ་དང༌།སྒོམ་པའི་གནས་ཀྱི་དངོས་པོ་དང༌།མངོན་དུ་བྱ་བའི་དངོས་པོ་དང༌།བསྒོམས་
1209. པའི་དངོས་པོ་དང༌།དེ་སྙིང་པོར་བྱ་བའི་དངོས་པོ་དང༌།aདེའི་རྣམ་པའི་དངོས་པོ་དང༌།དེའི་དམིགས་པའི་དངོས་པོ་དང༌།སྤངས་པ་དང༌།མ་སྤངས་པ་སྤྱོད་པ་ལ་མཁས་པའི་དངོས་པོ་དང༌།དེ་ལས་རྣམ་པར་མི་
1210. གཡེང་བའི་དངོས་པོ་དང༌།རྣམ་པར་མི་
1211. གཡེང་བའི་གནས་ཀྱི་དངོས་པོ་དང༌།
1212. བསྒོམ་པ་ལ་ཡོངས་སུ་སྐྱོ་བའི་སྦྱོར་aབ་བསལ་
1213. བའི་དངོས་པོ་དང༌།བསྒོམ་པའི་
1214. ཕན་ཡོན་གྱི་དངོས་པོ་དང༌།དེ་བརྟེན་པའི་དངོས་པོ་དང༌།འཕགས་པའི་དབང་ཕྱུག་བསྡུ་བའི་དངོས་པོ་དང༌།འཕགས་པའི་ཕྱོགས་དང་གཡོག་འཁོར་བསྡུ་བའི་དངོས་པོ་དང༌།དེ་ཁོ་ན་རབ་ཏུ་རྟོགས་པའི་དངོས་པོ་དང༌།མྱ་ངན་aལས་འདས་པ་ཡང་དག་པར་ཐོབ་
1215. པའི་དངོས་པོ་དང༌།ལེགས་པར་གསུངས་པའི་ཆོས་འདུལ་བ་ལ།འཇིག་རྟེན་པའི་ཡང་དག་པའི་ལྟ་བ་འདི་ལས་ཕྱི་རོལ་པ་ཐམས་ཅད་ཀྱི་ཡང་དག་པའི་ལྟ་བ་དག་ལས་སྤྱི་བོར་གྱུར་པ་ཉིད་ཀྱི་དངོས་པོ་དང༌།དེ་མི་བསྒོམ་
1216. པས་ཡོངས་སུ་ཉམས་
1217. aཔའི་དངོས་པོ་སྟེ།འཇམ་དཔལ་འདི་ལྟར་ལེགས་པར་གསུངས་པའི་ཆོས་འདུལ་བ་ལ་ནི་མི་བསྒོམ་
1218. པས་ཡོངས་སུ་ཉམས་པར་
1219. འགྱུར་ཞིང༌།ལྟ་བའི་ཉེས་པས་ནི་མ་ཡིན་ནོ།།འཇམ་དཔལ་ངས་གང་དུ་
1220. ཉན་ཐོས་རྣམས་དང་བྱང་ཆུབ་སེམས་དཔའ་རྣམས་ཀྱི་སོ་སོར་ཐར་པའམ་སོ་aསོར་ཐར་པ་དང་ལྡན་པ་ཡོངས་སུ་བསྟན་པ་གང་ཡིན་པ་དེ་ནི་འདུལ་བའི་དངོས་པོ་ཡིན་ནོ།།བཅོམ་ལྡན་འདས་བྱང་ཆུབ་སེམས་དཔའ་རྣམས་ཀྱི་སོ་སོར་ཐར་པ་རྣམ་པ་དུས་བསྡུས་པར་རིག་པར་བགྱི་ལགས།འཇམ་དཔལ་རྣམ་པ་བདུན་གྱིས་ཏེ།ཡང་དག་པར་བླངས་པའི་
1221. ཆོ་aག་བསྟན་པ་དང༌།ཕམ་པའི་གནས་ལྟ་བུའི་དངོས་པོ་བསྟན་པ་དང༌།ལྟུང་བའི་གནས་ལྟ་བུའི་དངོས་པོ་བསྟན་པ་དང༌།ལྟུང་བའི་ངོ་བོ་ཉིད་བསྟན་པ་དང༌།ལྟུང་བ་མ་ཡིན་པའི་ངོ་བོ་ཉིད་བསྟན་པ་དང༌།ལྟུང་བ་ལས་འབྱུང་བ་བསྟན་པ་དང༌།སྡོམ་པ་གཏོང་བ་བསྟན་aཔས་སོ།།འཇམ་དཔལ་ངས་གོང་དུ་མཚན་ཉིད་རྣམ་པ་བཅུ་གཅིག་བཤད་པ་དང༌།རྣམ་པར་ཕྱེ་བ་དང༌།བསྟན་པ་གང་ཡིན་པ་དེ་ནི་མ་མོའོ་
1222. ཞེས་བྱའོ།།དེ་ལ་མཚན་ཉིད་རྣམ་པ་བཅུ་གཅིག་གང་ཞེ་ན།ཀུན་རྫོབ་ཀྱི་མཚན་ཉིད་དང༌།དོན་དམ་པའི་མཚན་ཉིད་དང༌།aབྱང་ཆུབ་ཀྱི་ཕྱོགས་དང་མཐུན་པའི་ཆོས་རྣམས་ཀྱི་དམིགས་པའི་མཚན་ཉིད་དང༌།རྣམ་པའི་མཚན་ཉིད་དང༌།ངོ་བོ་ཉིད་ཀྱི་མཚན་ཉིད་དང༌།དེའི་འབྲས་བུའི་མཚན་ཉིད་དང༌།དེ་མྱོང་བ་རྣམ་པར་བསྙད་པའི་མཚན་ཉིད་དང༌།དེའི་བར་དུ་གཅོད་པའི་ཆོས་ཀྱི་
1223. མཚན་ཉིད་aདང་།དེ་དང་རྗེས་སུ་མཐུན་པའི་ཆོས་ཀྱི་མཚན་ཉིད་དང༌།དེའི་ཉེས་དམིགས་ཀྱི་མཚན་ཉིད་དང༌།དེའི་ཕན་ཡོན་གྱི་མཚན་ཉིད་དོ།།འཇམ་དཔལ་དེ་ལ་ཀུན་རྫོབ་ཀྱི་མཚན་ཉིད་ནི་རྣམ་པ་གསུམ་སྟེ།གང་ཟག་བསྟན་པ་དང༌།ཀུན་བརྟགས་པའི་ངོ་བོ་ཉིད་aབསྟན་པ་དང༌།ཆོས་རྣམས་ཀྱི་བྱེད་པ་དང༌།གཡོ་བ་དང་ལས་བྱེད་པ་བསྟན་པས་བལྟ་བར་བྱའོ།།དེ་ལ་དོན་དམ་པའི་མཚན་ཉིད་ནི་དེ་བཞིན་ཉིད་རྣམ་པ་བདུན་བསྟན་པ་ཡིན་པར་
1224. བལྟ་བར་བྱའོ།།དམིགས་པའི་མཚན་ཉིད་ནི་ཤེས་བྱའི་དངོས་པོ་རྣམ་པ་ཐམས་ཅད་བསྟན་aཔས་བལྟ་བར་བྱའོ།།རྣམ་པའི་མཚན་ཉིད་ནི་བརྟགས་
1225. པ་རྣམ་པ་བརྒྱད་བསྟན་པས་བལྟ་བར་བྱ་སྟེ།བརྟགས་པ་རྣམ་པ་
1226. བརྒྱད་གང་ཞེ་ན།བདེན་པ་དང༌།གནས་པ་དང༌།སྐྱོན་དང༌།ཡོན་ཏན་དང༌།ཚུལ་དང༌།འཇུག་པ་དང༌།རིགས་
1227. པ་དང༌།བསྡུ་བ་དང༌།aརྒྱས་པས་སོ།།དེ་ལ་བདེན་པ་ནི་དེ་བཞིན་ཉིད་གང་ཡིན་པའོ།།གནས་པ་ནི་གང་ཟག་རྣམ་པར་གཞག་པའམ།ཀུན་བརྟགས་པའི་ངོ་བོ་ཉིད་རྣམ་པར་གཞག་པའམ།མགོ་གཅིག་དང༌།རྣམ་པར་དབྱེ་བ་དང༌།དྲིས་ཏེ་ལན་གདབ་པ་རྣམ་པར་aགཞག་པའམ།གཞག་པ་རྣམ་པར་གཞག་པའམ།གསང་བ་དང༌།རྣམ་པར་དབྱེ་བ་བསྟན་པ་རྣམ་པར་གཞག་པ་གང་ཡིན་པའོ།།སྐྱོན་རྣམས་ནི་ངས་ཀུན་ནས་ཉོན་མོངས་པའི་ཆོས་རྣམས་ཀྱི་
1228. ཉེས་དམིགས་རྣམ་གྲངས་དུ་མར་བསྟན་པ་གང་ཡིན་པ་དག་གོ།།ཡོན་aཏན་རྣམས་ནི་ངས་རྣམ་པར་བྱང་བའི་ཆོས་རྣམས་ཀྱི་ཕན་ཡོན་རྣམ་གྲངས་དུ་མར་བསྟན་པ་གང་ཡིན་པ་དག་གོ།།ཚུལ་ནི་རྣམ་པ་དྲུག་ཏུ་རིག་པར་བྱ་སྟེ།དེ་ཁོ་ནའི་དོན་གྱི་ཚུལ་དང༌།འཐོབ་པའི་ཚུལ་དང༌།བཤད་པའི་ཚུལ་དང༌།མཐའ་གཉིས་རྣམ་པར་སྤངས་པའི་ཚུལ་aདང་།བསམ་གྱིས་མི་ཁྱབ་པའི་ཚུལ་དང༌།དགོངས་པའི་ཚུལ་ལོ།།འཇུག་པ་ནི་
1229. དུས་གསུམ་དང༌།འདུས་བྱས་ཀྱི་མཚན་ཉིད་གསུམ་དང༌།རྐྱེན་བཞི་པོ་དག་གོ།།རིགས་པ་ནི་རྣམ་པ་བཞིར་རིག་པར་བྱ་སྟེ།ལྟོས་པའི་རིགས་པ་དང༌།
1230. བྱ་བ་བྱེད་པའི་རིགས་
1231. པ་aདང་།འཐད་པས་བསྒྲུབ་པའི་རིགས་པ་དང༌།ཆོས་ཉིད་ཀྱི་རིགས་པའོ།།དེ་ལ་ལྟོས་པའི་རིགས་པ་ནི་འདུ་བྱེད་རྣམས་འབྱུང་བ་དང༌།རྗེས་སུ་ཐ་སྙད་གདགས་པའི་རྒྱུ་གང་དག་
1232. ཡིན་པ་དང༌།རྐྱེན་གང་དག་ཡིན་པ་སྟེ།དེ་ནི་ལྟོས་པའི་རིགས་པ་ཡིན་ནོ།།ཆོས་རྣམས་aའཐོབ་པའམ།འགྲུབ་པའམ།སྐྱེས་པ་རྣམས་ལས་བྱེད་པས་
1233. འགྱུར་བའི་རྒྱུ་གང་དག་ཡིན་པ་དང༌།རྐྱེན་གང་དག་ཡིན་པ་དེ་ནི་བྱ་བ་བྱེད་པའི་རིགས་པ་ཡིན་ནོ།།སོ་སོའི་ཤེས་
1234. པ་དང༌།བཤད་པ་དང༌།སྨྲས་པའི་དོན་བསྡུས་
1235. པ་དང༌།ལེགས་པར་ཁོང་དུ་ཆུད་པར་བྱ་བའི་aརྒྱུ་གང་དག་ཡིན་པ་དང༌།རྐྱེན་གང་དག་ཡིན་པ་དེ་ནི་འཐད་པས་བསྒྲུབ་པའི་རིགས་པ་ཡིན་ནོ།།དེ་ཡང་མདོར་བསྡུ་ན་རྣམ་པ་གཉིས་ཏེ།ཡོངས་སུ་དག་པ་དང༌།ཡོངས་སུ་མ་དག་པའོ།།དེ་ལ་ཡོངས་སུ་དག་པའི་མཚན་ཉིད་ནི་ལྔའོ།།ཡོངས་སུ་མ་དག་པའི་མཚན་aཉིད་ནི་བདུན་ནོ།།དེ་ལ་ཡོངས་སུ་དག་པའི་མཚན་ཉིད་ལྔ་པོ་དག་གང་ཞེ་ན།དེ་ལ་
1236. མངོན་སུམ་དུ་དམིགས་པའི་མཚན་ཉིད་དང༌།དེ་ལ་གནས་པ་མངོན་སུམ་དུ་དམིགས་པའི་མཚན་ཉིད་དང༌།རང་གི་ལས་ཀྱི་དཔེ་ཉེ་བར་སྦྱར་བའི་མཚན་ཉིད་དང༌།ཡོངས་སུ་གྲགས་པའི་aམཚན་ཉིད་དང༌།ལུང་ཤིན་ཏུ་རྣམ་པར་དག་པ་གཏན་ལ་དབབ་
1237. པར་བསྟན་པའི་མཚན་ཉིད་དོ།།དེ་འདུ་བྱེད་ཐམས་ཅད་མི་རྟག་པ་ཉིད་དང༌།འདུ་བྱེད་ཐམས་ཅད་སྡུག་བསྔལ་བ་ཉིད་དང༌།ཆོས་ཐམས་ཅད་བདག་མེད་པ་ཉིད་འཇིག་རྟེན་ན་མངོན་སུམ་དུ་དམིགས་པ་དང༌།aདེ་ལྟ་བུ་དང་མཐུན་པ་གང་ཡིན་པ་དེ་ནི་མངོན་སུམ་དུ་དམིགས་པའི་མཚན་ཉིད་ཡིན་ནོ།།འདུ་བྱེད་ཐམས་ཅད་སྐད་ཅིག་མ་ཉིད་དང༌།འཇིག་རྟེན་ཕ་རོལ་དུ་ཡོད་པ་ཉིད་དང༌།ལས་དགེ་བ་དང༌།མི་དགེ་བ་ཆུད་མི་ཟ་བ་དེ་ལ་གནས་པའི་མི་རྟག་པ་རགས་པ་ཉིད་མངོན་སུམ་དུ་དམིགས་པ་aགང་ཡིན་པ་དང༌།སེམས་ཅན་སྣ་ཚོགས་ལས་སྣ་ཚོགས་ལ་གནས་པ་མངོན་སུམ་དུ་དམིགས་པ་གང་ཡིན་པ་དང༌།སེམས་ཅན་བདེ་བ་དང་སྡུག་བསྔལ་བ་ལས་དགེ་བ་དང་མི་དགེ་བ་ལ་གནས་པ་མངོན་སུམ་དུ་དམིགས་པ་གང་ཡིན་པ་དང༌།
1238. གང་གིས་མངོན་སུམ་དུ་མ་གྱུར་པ་ལ་རྗེས་aསུ་དཔག་པར་བྱ་བ་དང༌།དེ་ལྟ་བུ་དང་མཐུན་པ་གང་ཡིན་པ་དེ་ནི་དེ་ལ་གནས་པ་མངོན་སུམ་དུ་དམིགས་པའི་མཚན་ཉིད་ཡིན་ནོ།།ནང་དང་ཕྱི་རོལ་གྱི་འདུ་བྱེད་རྣམས་ལ།འཇིག་རྟེན་ཐམས་ཅད་ལ་གྲགས་པའི་འཆི་འཕོ་དང༌།སྐྱེ་བ་དམིགས་པ་ཉེ་བར་སྦྱར་བ་དང༌།སྐྱེ་བ་ལ་aསོགས་པའི་སྡུག་བསྔལ་དམིགས་པ་ཉེ་བར་སྦྱར་བ་དང༌།རང་དབང་མེད་པ་དམིགས་པ་ཉེ་བར་སྦྱར་བ་དང༌།ཕྱི་རོལ་དག་ལ་ཡང་འཇིག་རྟེན་ཐམས་ཅད་ལ་གྲགས་པའི་འབྱོར་པ་དང་རྒུད་པ་དམིགས་པ་ཉེ་བར་སྦྱར་བ་དང༌།དེ་ལྟ་བུ་དང་མཐུན་པ་གང་ཡིན་པ་དེ་ནི་རང་གི་རིགས་aཀྱི་དཔེ་ཉེ་བར་སྦྱར་བའི་མཚན་ཉིད་ཡིན་པར་རིག་པར་བྱའོ།དེ་ལྟར་
1239. དེ་ལ་མངོན་སུམ་དུ་དམིགས་པའི་མཚན་ཉིད་དང༌།དེ་ལ་གནས་པ་མངོན་སུམ་དུ་དམིགས་པའི་མཚན་ཉིད་དང༌།རང་གི་རིགས་ཀྱི་དཔེ་ཉེ་བར་སྦྱར་བའི་མཚན་ཉིད་གང་ཡིན་པ་དེ་ནི་དེ་གྲུབ་པར་བྱ་བ་ལ་གཅིག་ཏུ་ངེས་aཔའི་ཕྱིར་ཡོངས་སུ་གྲགས་པའི་མཚན་ཉིད་ཡིན་པར་རིག་པར་བྱའོ།།འཇམ་དཔལ་གཏན་ལ་དབབ་
1240. པར་བསྟན་པ་ཐམས་ཅད་མཁྱེན་པས་གསུངས་པ་འདི་ལྟ་སྟེ།མྱ་ངན་ལས་འདས་པ་ནི་ཞི་བའོ་ཞེས་བྱ་བ་དང༌།དེ་ལྟ་བུ་དང་མཐུན་པ་
1241. གང་ཡིན་པ་དེ་ནི་ལུང་aཤིན་ཏུ་རྣམ་པར་དག་པ་གཏན་ལ་དབབ་
1242. པར་བསྟན་པའི་མཚན་ཉིད་ཡིན་པར་རིག་པར་བྱའོ།།དེ་ལྟ་བས་ན་མཚན་ཉིད་རྣམ་པ་ལྔ་པོ་དེ་དག་གི་
1243. རིགས་པས་བརྟགས་
1244. པ་ཡོངས་སུ་དག་པ་ཡིན་ཏེ།ཡོངས་སུ་དག་པའི་ཕྱིར་བསྟན་པར་བྱའོ།།བཅོམ་ལྡན་འདས་ཐམས་ཅད་aམཁྱེན་པའི་མཚན་ཉིད་རྣམ་པ་དུས་རྟོགས་པར་བགྱི་ལགས།འཇམ་དཔལ་ལྔས་ཏེ
1245. །གང་སུ་ཡང་རུང་བ་ཞིག་བྱུང་ན་འཇིག་རྟེན་དུ་ཐམས་ཅད་མཁྱེན་པ་ཉིད་དུ་སྒྲ་རྣམ་པར་གྲགས་པ་དང༌།སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང་ལྡན་པ་དང༌།སྟོབས་བཅུས་སེམས་aཅན་ཐམས་ཅད་ཀྱི་ཐེ་ཚོམ་ཐམས་ཅད་གཅོད་པ་དང༌།མི་འཇིགས་པ་བཞིས་ཆོས་སྟོན་པས།དེའི་ཚིག་ལ་ཕས་ཀྱི་རྒོལ་བ་ཐམས་ཅད་ཀྱིས་བརྒལ་དུ་མེད་ཅིང་བརྩད་དུ་མེད་པ་གང་ཡིན་པ་དང༌།སུའི་ཆོས་འདུལ་བ་ལ་འཕགས་པའི་ལམ་ཡན་ལག་བརྒྱད་པ་སྣང་ཞིང་དགེ་སྦྱོང་aརྣམ་བཞི་སྣང་བ་ཡིན་ཏེ།དེ་ལྟར་ན་འབྱུང་བ་དང༌།མཚན་དང༌།ཐེ་ཚོམ་གཅོད་པ་དང༌།བརྒལ་དུ་མེད་ཅིང་བརྩད་དུ་མེད་པ་དང༌།དགེ་སྦྱོང་དམིགས་པས་ཐམས་ཅད་མཁྱེན་པའི་མཚན་ཉིད་ལྔར་རིག་པར་བྱའོ།།དེ་ལྟར་ན་འཐད་པས་བསྒྲུབ་
1246. པའི་རིགས་པ་དེ་ནི་མངོན་aསུམ་གྱི་ཚད་མ་དང༌།རྗེས་སུ་དཔག་པའི་ཚད་མ་དང༌།ཡིད་ཆེས་པའི་ལུང་གི་ཚད་མས་མཚན་ཉིད་ལྔ་པོ་དག་གིས་
1247. ཡོངས་སུ་དག་པ་ཡིན་ནོ།།ཡོངས་སུ་མ་དག་པའི་མཚན་ཉིད་རྣམ་པ་བདུན་གང་ཞེ་ན།དེ་ལས་གཞན་པ་
1248. དང་མཐུན་པར་དམིགས་པའི་མཚན་ཉིད་དང༌།དེ་ལས་aགཞན་དང་མི་མཐུན་པར་དམིགས་པའི་མཚན་ཉིད་དང༌།ཐམས་ཅད་མཐུན་པར་དམིགས་པའི་མཚན་ཉིད་དང༌།ཐམས་ཅད་མི་མཐུན་པར་དམིགས་པའི་མཚན་ཉིད་དང༌།གཞན་གྱི་རིགས་ཀྱི་དཔེ་ཉེ་བར་སྦྱར་བའི་མཚན་ཉིད་དང༌།ཡོངས་སུ་མ་གྲགས་པའི་མཚན་ཉིད་དང༌།aལུང་ཤིན་ཏུ་རྣམ་པར་མ་དག་པ་བསྟན་པའི་མཚན་ཉིད་དོ།།དེ་ལ་ཆོས་ཐམས་ཅད་ཡིད་ཀྱི་རྣམ་པར་ཤེས་པས་
1249. རྣམ་པར་ཤེས་པར་བྱ་བ་གང་ཡིན་པ་དེ་ནི་ཐམས་ཅད་མཐུན་པར་དམིགས་པའི་མཚན་ཉིད་ཡིན་ནོ།།རྟགས་དང༌།ངོ་བོ་ཉིད་དང༌།ལས་དང༌།ཆོས་དང༌།རྒྱུ་དང༌།aའབྲས་བུའི་མཚན་ཉིད་མི་མཐུན་པ་རྣམས་ཀྱི་མཚན་ཉིད་མི་མཐུན་པ་གང་ཡང་རུང་བས།ཕན་ཚུན་མཚན་ཉིད་མི་མཐུན་པར་ངེས་པ་ཉིད་གང་ཡིན་པ་དེ་ནི་ཐམས་ཅད་མི་མཐུན་པར་དམིགས་པའི་མཚན་ཉིད་ཡིན་ནོ།།འཇམ་དཔལ་དེ་ལ་དཔེ་
1250. གཞན་ཉིད་དང་མཐུན་པར་དམིགས་པའི་aམཚན་ཉིད་དཔེ་དང་བཅས་པ་ལ།ཐམས་ཅད་མི་མཐུན་པར་དམིགས་པའི་མཚན་ཉིད་ཡོད་པའི་ཕྱིར་གང་གིས་དེ་གྲུབ་པར་བྱ་བ་ལ་གཅིག་ཏུ་མ་ངེས་པའི་ཕྱིར་དེ་ནི་ཡོངས་སུ་མ་གྲགས་པའི་མཚན་ཉིད་ཅེས་བྱའོ།།དེ་ལས་གཞན་དང་མི་མཐུན་པར་དམིགས་པའི་མཚན་ཉིད་དཔེ་aདང་བཅས་པ་ཉིད་
1251. ལ་ཡང་ཐམས་ཅད་མཐུན་པར་དམིགས་པའི་མཚན་ཉིད་ཡོད་པས་གང་གིས་དེ་གྲུབ་པར་བྱ་བ་ལ་གཅིག་ཏུ་མ་ངེས་པའི་ཕྱིར་དེ་ཡང་ཡོངས་སུ་མ་གྲགས་པའི་མཚན་ཉིད་ཅེས་བྱའོ།།ཡོངས་སུ་མ་གྲགས་པའི་ཕྱིར་རིགས་པས་བརྟགས་པ་ཡོངས་སུ་མ་དག་པ་ཡིན་ཏེ།aཡོངས་སུ་མ་དག་པའི་ཕྱིར་བརྟེན་པར་མི་བྱའོ།།དེ་ལ་ལུང་ཤིན་ཏུ་རྣམ་པར་མ་དག་པ་བསྟན་པའི་མཚན་ཉིད་ནི་རང་བཞིན་ཉིད་ཀྱིས་ཡོངས་སུ་མ་དག་པ་ཡིན་པར་རིག་པར་བྱའོ།།དེ་ལ་དེ་བཞིན་གཤེགས་པ་རྣམས་བྱུང་ཡང་རུང༌།།མ་བྱུང་ཡང་རུང་སྟེ།ཆོས་གནས་པར་བྱ་བའི་aཕྱིར་ཆོས་ཉིད་དབྱིངས་གནས་པ་ཉིད་གང་ཡིན་པ་དེ་ནི་ཆོས་ཉིད་ཀྱི་རིགས་པ་ཡིན་ནོ།།དེ་ལ་བསྡུས་པ་དང༌།རྒྱས་པ་ནི་མདོར་བསྡུས་ཏེ།ཚིག་གཅིག་གིས་བསྟན་པའི་ཆོས་ཚིག་ཕྱི་མ་ཕྱི་མ་དག་གིས་རབ་ཏུ་ཕྱེ་སྟེ།མཐར་ཐུག་པར་བྱེད་པ་གང་ཡིན་པའོ།།ངས་རྣམ་པ་དང་aབཅས་པའི་དམིགས་པ་འཛིན་པ་བྱང་ཆུབ་ཀྱི་ཕྱོགས་དང་མཐུན་པའི་ཆོས་དྲན་པ་ཉེ་བར་གཞག་པ་ལ་སོགས་པ་གང་དག་བསྟན་པ་ནི་དེ་དག་གི་ངོ་བོ་ཉིད་ཀྱི་མཚན་ཉིད་ཡིན་ནོ།།འཇིག་རྟེན་པ་དང་འཇིག་རྟེན་ལས་འདས་པར་བཅས་པའི་ཉོན་མོངས་པ་སྤོང་བས་དེའི་འབྲས་བུ་འཇིག་རྟེན་པ་དང་aའཇིག་རྟེན་ལས་འདས་པའི་ཡོན་ཏན་མངོན་པར་བསྒྲུབ་པ་གང་དག་ཡིན་པ་དེ་ནི་དེའི་འབྲས་བུ་ཐོབ་པའི་མཚན་ཉིད་ཡིན་ནོ།།དེ་ཉིད་རྣམ་པར་གྲོལ་བའི་ཤེས་པས་སོ་སོ་
1252. ཡང་དག་པར་རིག་པ་གང་ཡིན་པ་གཞན་དག་ལ་ཡང་རྒྱ་ཆེར་སྒྲོགས་པ་དང༌།འཆད་པ་aདང་ཡང་དག་པར་སྟོན་པ་དེ་ནི་དེ་མྱོང་བ་རྣམ་པར་བསྙད་པའི་མཚན་ཉིད་ཡིན་ནོ།།བྱང་ཆུབ་ཀྱི་ཕྱོགས་དང་མཐུན་པའི་ཆོས་དེ་དག་ཉིད་བསྒོམ་པ་ལ་བར་ཆད་བྱེད་པའི་གནས་ལྟ་བུ་ཉོན་མོངས་པ་ཅན་གྱི་ཆོས་གང་དག་ཡིན་པ་དེ་ནི་དེའི་བར་དུ་གཅོད་པའི་ཆོས་ཀྱི་མཚན་ཉིད་ཡིན་ནོ།།དེ་དག་ཉིད་ལ་aགཅེས་སྤྲས་བྱེད་པའི་ཆོས་གང་དག་ཡིན་པ་དེ་ནི་དེ་དང་རྗེས་སུ་མཐུན་པའི་ཆོས་ཀྱི་མཚན་ཉིད་ཡིན་ནོ།།བར་དུ་གཅོད་པ་རྣམས་ཀྱི་སྐྱོན་གང་ཡིན་པ་དེ་ནི་ཉེས་དམིགས་ཀྱི་མཚན་ཉིད་ཡིན་ནོ།།འཇམ་དཔལ་རྗེས་སུ་མཐུན་པ་རྣམས་ཀྱི་ཡོན་ཏན་གང་ཡིན་པ་དེ་ནི་ཕན་ཡོན་གྱི་མཚན་ཉིད་aཡིན་པར་རིག་པར་བྱའོ།།དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་འཇམ་དཔལ་གྱིས་ཡང་འདི་སྐད་ཅེས་གསོལ་ཏོ།།བཅོམ་ལྡན་འདས་གཟུངས་ཀྱི་དོན་གང་གིས་བྱང་ཆུབ་སེམས་དཔའ་རྣམས་དེ་བཞིན་གཤེགས་པས་གསུངས་པའི་ཆོས་ཟབ་མོ་རྣམས་ཀྱི་
1253. ལྡོམ་པོར་aདགོངས་པའི་རྗེས་སུ་འཇུག་པར་འགྱུར་བ་བྱང་ཆུབ་སེམས་དཔའ་རྣམས་ཀྱི་མདོ་སྡེ་དང༌།འདུལ་བ་དང་མ་མོ་དག་གིས་
1254. གཟུངས་ཀྱི་དོན་མ་ལུས་པ་འདི་ལས་སླད་རོལ་པ་རྣམས་དང་ཐུན་མོང་མ་ལགས་པ་བཤད་དུ་གསོལ།།འཇམ་དཔལ་དེའི་ཕྱིར་ཉོན་ཅིག་དང༌།འདི་ལྟར་བྱང་aཆུབ་སེམས་དཔའ་རྣམས་ངའི་ལྡེམ་པོ་དག་ལ་འཇུག་པར་བྱ་བའི་ཕྱིར་གཟུངས་ཀྱི་དོན་ལ་
1255. ལུས་པ་ཁྱོད་ལ་བཤད་པར་བྱའོ།།འཇམ་དཔལ་ཀུན་ནས་ཉོན་མོངས་པའི་ཆོས་གང་དག་
1256. ཡིན་པ་དང༌།རྣམ་པར་བྱང་བའི་ཆོས་གང་དག་
1257. ཡིན་པ་དེ་དག་ཐམས་ཅད་ནི་གཡོ་བ་མེད་པ་གང་ཟག་aམེད་པ་ཡིན་ཏེ་དེའི་ཕྱིར་ངས་ཆོས་རྣམས་
1258. རྣམ་པ་ཐམས་ཅད་དུ་བྱེད་པ་མེད་པར་བསྟན་ཏོ།།ཀུན་ནས་ཉོན་མོངས་པའི་ཆོས་རྣམས་ཀྱང་སྔོན་ཀུན་ནས་ཉོན་མོངས་པ་ཅན་དུ་གྱུར་ལ།ཕྱིས་རྣམ་པར་བྱང་བར་འགྱུར་བ་མ་ཡིན་རྣམ་པར་བྱང་བའི་ཆོས་རྣམས་ཀྱང་ཕྱིས་རྣམ་པར་བྱང་ལ།སྔོན་ཀུན་aནས་ཉོན་མོངས་པ་ཅན་དུ་གྱུར་པ་མ་ཡིན་པ་ཡིན་ན།དེ་ལ་བྱིས་པ་སོ་སོའི་སྐྱེ་བོ་རྣམས་གནས་ངན་ལེན་གྱི་ལུས་ལ་ཆོས་དང་གང་ཟག་གི་ངོ་བོ་ཉིད་དུ་མངོན་པར་ཞེན་པའི་བག་ལ་ཉལ་གྱི་ལྟ་བ་ལ་བརྟེན་ནས་བདག་གམ།བདག་གིར་འཛིན་ཅིང༌།དེས་ན་མཐོང་ངོ༌།།ཐོས་སོ།།སྣོམ་aམོ།།མྱོང་ངོ༌།།རེག་གོ།།རྣམ་པར་ཤེས་སོ།།ཟའོ།།བྱེད་དོ།།ཀུན་ནས་ཉོན་མོངས་སོ།།རྣམ་པར་བྱང་ངོ་ཞེས་ལོག་པར་མངོན་པར་འདུ་བྱེད་པ་འབྱུང་ངོ༌།།གང་ལ་ལས་དེ་ལྟར་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དེ་ནི་གནས་ངན་ལེན་གྱི་ལུས་རབ་ཏུ་སྤོང་aཞིང་ཉོན་མོངས་པ་ཐམས་ཅད་ཀྱི་གནས་མ་ཡིན་པ་ཤིན་ཏུ་རྣམ་པར་དག་པ།སྤྲོས་པ་མེད་པ།འདུས་མ་བྱས་པ་མངོན་པར་འདུ་བྱ་བ་མེད་པའི་ལུས་འཐོབ་པར་འགྱུར་ཏེ།འཇམ་དཔལ་དེ་ནི་གཟུངས་ཀྱི་དོན་མ་ལུས་པ་ཡིན་པར་རིག་པར་བྱའོ།།དེ་ནས་བཅོམ་ལྡན་འདས་aཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ།།ཀུན་ནས་ཉོན་མོངས་ཆོས་དང་རྣམ་པར་བྱང་བའི་ཆོས།།ཐམས་ཅད་བྱེད་པ་མེད་ཅིང་གང་ཟག་མེད་པ་ཡིན།།དེ་ཕྱིར་དེ་དག་བྱེད་པ་མེད་པར་ངས་བཤད་དོ།།དེ་དག་སྔ་ཕྱིར་རྣམ་པར་དག་དང་ཉོན་མོངས་མིན།།aགནས་ངན་ལེན་གྱི་ལུས་ལ་བག་ལ་ཉལ་བ་ཡི།།ལྟ་ལ་བརྟེན་ནས་བདག་དང་བདག་གིར་འཛིན་བྱེད་དེ
1259. །།དེས་ན་མཐོང་ངོ་ཟའོ་བྱེད་ཅེས་བྱ་བ་དང༌།ཉོན་མོངས་རྣམ་པར་བྱང་བར་འགྱུར་རོ་སྙམ་པའང་འབྱུང༌།།གང་གིས་དེ་ལྟར་ཡང་དག་ཇི་བཞིན་རབ་ཤེས་པ།།དེ་ནི་aགནས་ངན་ལེན་ལུས་རབ་ཏུ་སྤོང་བྱེད་ཅིང༌།།ཉོན་མོངས་གནས་མིན་ཤིན་ཏུ་རྣམ་པར་དག་པའི་ལུས།།སྤྲོས་པ་མེད་ཅིང་འདུས་མ་བྱས་པ་ཐོབ་པར་འགྱུར།།བཅོམ་ལྡན་འདས་དེ་བཞིན་གཤེགས་པའི་སེམས་འབྱུང་བའི་མཚན་ཉིད་ཇི་ལྟ་བུར་རིག་པར་བགྱི་ལགས།འཇམ་aདཔལ་དེ་བཞིན་གཤེགས་པ་རྣམས་ཀྱི་སེམས་དང༌།ཡིད་དང་རྣམ་པར་ཤེས་པས་རབ་ཏུ་ཕྱེ་བ་མ་ཡིན་མོད་ཀྱི།འོན་ཀྱང་དེ་བཞིན་གཤེགས་པའི་སེམས་ནི་མངོན་པར་འདུ་བྱ་བ་མེད་པ་འབྱུང་སྟེ།སྤྲུལ་པ་ལྟ་བུར་རིག་པར་བྱའོ།།བཅོམ་ལྡན་འདས་གལ་ཏེ་དེ་བཞིན་གཤེགས་a.པ་རྣམས་ཀྱི་ཆོས་ཀྱི་སྐུ་མངོན་པར་འདུ་བགྱི་བ་ཐམས་ཅད་དང་བྲལ་བ་ལགས་ན།འོ་ན་མངོན་པར་འདུ་བགྱི་བ་མ་མཆིས་པར་སེམས་འབྱུང་བར་འགྱུར་ལགས།འཇམ་དཔལ་སྔོན་ཐབས་དང་ཤེས་རབ་བསྒོམ་པ་མངོན་པར་འདུས་
1260. བྱས་པའི་ཕྱིར་ཏེ།འཇམ་aདཔལ་འདི་ལྟ་སྟེ་དཔེར་ན་གཉིད་ལོག་པ་སེམས་མེད་པ་ལ་ཕྱིར་སད་པར་མངོན་པར་འདུ་བྱ་བ་མེད་ཀྱང༌།སྔོན་མངོན་པར་འདུ་བྱས་པའི་དབང་གིས་
1261. ཕྱིར་སད་པར་འགྱུར་བ་དང༌།འགོག་པ་ལ་སྙོམས་པར་ཞུགས་པ་ལ་ལྡང་བར་མངོན་པར་འདུ་བྱ་བ་མེད་ཀྱང༌།སྔོན་མངོན་པར་འདུ་aབྱས་པའི་དབང་ཁོ་ནས་ལྡང་བར་འགྱུར་ཏེ།གཉིད་ལོག་པ་དང༌།འགོག་པ་ལ་སྙོམས་པར་ཞུགས་པ་དག་གིས་
1262. སེམས་འབྱུང་བ་ཇི་ལྟ་བ་དེ་བཞིན་དུ།དེ་བཞིན་གཤེགས་པའི་སེམས་འབྱུང་བ་ཡང་སྔོན་ཐབས་དང་ཤེས་རབ་བསྒོམ་པ་མངོན་པར་འདུ་བྱས་པ་ལས་རིག་པར་aབྱའོ།།བཅོམ་ལྡན་འདས་ཅི་དེ་བཞིན་གཤེགས་པས་སྤྲུལ་པ་སེམས་མཆིས་སམ་མ་མཆིས་ཞེས་བགྱི།།འཇམ་དཔལ་སེམས་ཡོད་པའང་མ་ཡིན་སེམས་མེད་
1263. པ་ཡང་མ་ཡིན་ཏེ།སེམས་རང་དབང་མེད་པ་ཉིད་དང༌།སེམས་གཞན་གྱི་དབང་ཉིད་ཡིན་པའི་ཕྱིར་རོ།།aབཅོམ་ལྡན་འདས་དེ་བཞིན་གཤེགས་པའི་སྤྱོད་ཡུལ་གང་ལགས་པ་དང༌།དེ་བཞིན་གཤེགས་པའི་ཡུལ་གང་ལགས་པ་དེ་གཉིས་ལ་ཐ་དད་དུ་བགྱི་བ་ཅི་མཆིས་ལགས།འཇམ་དཔལ་དེ་བཞིན་གཤེགས་པའི་སྤྱོད་ཡུལ་ནི་དེ་བཞིན་གཤེགས་པ་ཐམས་ཅད་ཀྱི་ཐུན་མོང་བ།aཡོན་ཏན་བསམ་གྱིས་མི་ཁྱབ་པ་དང༌།ཚད་མེད་པའི་རྒྱན་
1264. བཀོད་པའི་སངས་རྒྱས་ཀྱི་ཞིང་ཡོངས་སུ་དག་པ་གང་ཡིན་པའོ།།དེ་བཞིན་གཤེགས་པའི་ཡུལ་ནི་ཁམས་ལྔ་པོ་སེམས་ཅན་གྱི་ཁམས་དང༌།འཇིག་རྟེན་གྱི་ཁམས་དང༌།ཆོས་ཀྱི་ཁམས་དང༌།འདུལ་
1265. བའི་aཁམས་དང༌།འདུལ་
1266. བའི་ཐབས་ཀྱི་ཁམས་རྣམ་པ་ཐམས་ཅད་དེ།དེ་གཉིས་ལ་
1267. ཐ་དད་དུ་བྱ་བ་ནི་དེ་ཡོད་དོ།།བཅོམ་ལྡན་འདས་དེ་བཞིན་གཤེགས་པའི་མངོན་པར་རྫོགས་པར་བྱང་ཆུབ་པ་གང་ལགས་པ་དང༌།ཆོས་ཀྱི་འཁོར་ལོ་བསྐོར་བ་གང་ལགས་པ་དང༌།ཡོངས་aསུ་མྱ་ངན་ལས་
1268. འདས་པ་ཆེན་པོ་གང་ལགས་པ་དེ་དག་གི་མཚན་ཉིད་ཇི་ལྟ་བུར་རིག་པར་བགྱི་ལགས།འཇམ་དཔལ་གཉིས་སུ་མེད་པའི་མཚན་ཉིད་ཡིན་ཏེ།མངོན་པར་རྫོགས་པར་བྱང་ཆུབ་པ་ཡང་མ་ཡིན།མངོན་པར་རྫོགས་པར་བྱང་མ་ཆུབ་པ་ཡང་མ་ཡིན།ཆོས་ཀྱི་འཁོར་aལོ་བསྐོར་བ་ཡང་མ་ཡིན།ཆོས་ཀྱི་འཁོར་ལོ་མ་
1269. བསྐོར་བ་ཡང་མ་ཡིན།ཡོངས་སུ་མྱ་ངན་ལས་འདས་པ་ཆེན་པོ་ཡང་མ་ཡིན།ཡོངས་སུ་མྱ་ངན་ལས་འདས་པ་ཆེན་པོ་མེད་པ་ཡང་མ་ཡིན་ཏེ།ཆོས་ཀྱི་སྐུ་ཤིན་ཏུ་རྣམ་པར་དག་པ་ཉིད་ཀྱི་ཕྱིར་དང༌།སྤྲུལ་པའི་སྐུ་ཀུན་ཏུ་སྟོན་aཔ་ཉིད་ཀྱི་ཕྱིར་དང༌
1270. །བཅོམ་ལྡན་འདས་སྤྲུལ་པའི་སྐུ་ལ་བལྟ་
1271. བ་དང༌།ཉན་པ་དང༌།བསྙེན་བཀུར་བགྱིད་པ་དག་གིས་སེམས་ཅན་རྣམས་བསོད་ནམས་སྐྱེད་པ་དེ་ཅིའི་སླད་དུ་དེ་བཞིན་གཤེགས་པ་ལས་བྱུང་བར་རིག་པར་བགྱི་ལགས།འཇམ་དཔལ་དེ་བཞིན་གཤེགས་པ་aལ་ལྷག་པར་དམིགས་པའི་བྱ་བ་ཉིད་ཡིན་པའི་ཕྱིར་དང༌།སྤྲུལ་པའི་སྐུ་ཡང་དེ་བཞིན་གཤེགས་པའི་བྱིན་གྱི་རླབས་
1272. ཉིད་ཡིན་པའི་ཕྱིར་རོ།།བཅོམ་ལྡན་འདས་མངོན་པར་འདུ་བགྱི་བ་མ་མཆིས་པར་འདྲ་ལགས་ན།ཅིའི་སླད་དུ་དེ་བཞིན་གཤེགས་པའི་ཆོས་ཀྱི་སྐུ་ཁོ་ན་ལས་aསེམས་ཅན་རྣམས་ལ་ཡེ་ཤེས་ཀྱི་སྣང་བ་ཆེན་པོ་འདི་འབྱུང་ཞིང༌།སྤྲུལ་པའི་གཟུགས་བརྙན་དཔག་ཏུ་མ་མཆིས་པ་དག་ཀྱང་འབྱུང་ལ།ཉན་ཐོས་དང༌།རང་སངས་རྒྱས་རྣམས་
1273. ཀྱི་རྣམ་པར་གྲོལ་བའི་ལུས་ལས་ནི་མི་འབྱུང་ལགས།འཇམ་དཔལ་འདི་ལྟ་སྟེ་དཔེར་ན་མངོན་པར་འདུ་aབྱེད་པ་མེད་པར་འདྲ་
1274. བ་ཡང་འདི་ལྟ་སྟེ།སེམས་ཅན་མཐུ་ཆེན་པོའི་བྱིན་གྱི་
1275. རླབས་ཉིད་དང༌།སེམས་ཅན་གྱི་ལས་ཀྱི་དབང་ཉིད་ཀྱི་ཕྱིར་ཟླ་བ་དང་ཉི་མའི་དཀྱིལ་འཁོར་གྱི་ཆུ་ཤེལ་དང་མེ་ཤེལ་ཁོ་ན་ལས་སེམས་ཅན་རྣམས་ལ་སྣང་བ་ཆེན་པོ་འབྱུང་ལ་དེ་ལས་གཞན་གྱི་ཆུ་ཤེལ་དང་མེ་ཤེལ་དག་ལས་aནི་མི་འབྱུང་བ་དང༌།ནོར་བུ་རིན་པོ་ཆེ་རིགས་དང་ལྡན་པ་ལས་ལེགས་པར་བྱི་དོར་བྱས་པ་ལས་རྒྱའི་གཟུགས་བརྙན་འབྱུང་ལ།དེ་ལས་གཞན་པ་བྱི་དོར་མ་བྱས་པ་དག་ལས་ནི་མི་འབྱུང་བ་དེ་བཞིན་དུ།དེ་བཞིན་གཤེགས་པའི་ཆོས་ཀྱི་སྐུ་ཡང་ཆོས་ཀྱི་དབྱིངས་དཔག་ཏུ་མེད་པ་ལ་དམིགས་aཔའི་ཐབས་དང་ཤེས་རབ་བསྒོམས་པས་ཤིན་ཏུ་སྦྱང་བ་བྱས་པ་ལས་ཡང་དག་པར་གྲུབ་པ་ཡིན་པའི་ཕྱིར།དེ་ལས་སེམས་ཅན་རྣམས་ལ་ཡེ་ཤེས་ཀྱི་སྣང་བ་ཆེན་པོ་དང༌།སྤྲུལ་པའི་གཟུགས་བརྙན་དཔག་ཏུ་མེད་པ་དག་འབྱུང་གི་རྣམ་པར་གྲོལ་བའི་ལུས་འབའ་ཞིག་aདག་ལས་ནི་མི་འབྱུང་ངོ༌།།བཅོམ་ལྡན་འདས་དེ་བཞིན་གཤེགས་པ་དང༌།བྱང་ཆུབ་སེམས་དཔའི་བྱིན་གྱི་རླབས་
1276. ཀྱི་མཐུས།འདོད་པའི་
1277. ཁམས་ཀྱི་མིའི་
1278. ལུས་ཕུན་སུམ་ཚོགས་པ་རྒྱལ་རིགས་དང༌།བྲམ་ཟེའི་རིགས་ཤིང་སཱ་ལ་ཆེན་པོ་ལྟ་བུ་རྣམས་དང༌།འདོད་པ་ན་སྤྱོད་པའི་ལྷའི་ལུས་aཕུན་སུམ་ཚོགས་པ་ཐམས་ཅད་དང༌།གཟུགས་ན་སྤྱོད་པའི་ལྷའི་ལུས་ཕུན་སུམ་ཚོགས་པ་ཐམས་ཅད་དང༌།
1279. གཟུགས་མ་མཆིས་པ་ན་སྤྱོད་པའི་ལྷའི་ལུས་ཕུན་སུམ་ཚོགས་པ་ཐམས་ཅད་གདའ་ཞེས་བགྱི་བ་དེ་ལ།བཅོམ་ལྡན་འདས་དགོངས་པ་གང་ལགས།འཇམ་དཔལ་aའདི་ལ་དེ་བཞིན་གཤེགས་པ་རྣམས་ནི་དེ་བཞིན་གཤེགས་པས་
1280. བྱིན་གྱིས་བརླབས་ནས།ལམ་གང་དང༌།བསྒྲུབ་པ་གང་གིས་ཐམས་ཅད་དུ་ལུས་ཕུན་སུམ་ཚོགས་པ་ཐམས་ཅད་ཐོབ་པར་འགྱུར་བའི་ལམ་དེ་ཡང༌།བསྒྲུབ་པ་དེ་ཇི་ལྟ་བ་བཞིན་དུ་སྟོན་ཏེ།གང་དག་ལམ་དེ་དང༌།aབསྒྲུབ་པ་དེ་སྒྲུབ་པར་བྱེད་པ་དེ་དག་ནི་ཐམས་ཅད་དུ་ལུས་ཕུན་སུམ་ཚོགས་པ་ཐམས་ཅད་འཐོབ་པར་འགྱུར་ལ།གང་དག་ལམ་དེ་དང་བསྒྲུབ་པ་དེ་ཕྱིར་སྤོང་ཞིང་མི་སྙན་པར་བརྗོད་ལ།ང་ལ་ཡང་ཀུན་ནས་མནར་སེམས་ཀྱི་སེམས་དང༌།ཁོང་ཁྲོ་བའི་སེམས་དང་ལྡན་ཞིང་འཆི་བའི་aདུས་བྱེད་པ་དེ་དག་ནི་ཐམས་ཅད་དུ་ལུས་ངན་པ་ཐམས་ཅད་འཐོབ་པར་འགྱུར་ཏེ།འཇམ་དཔལ་རྣམ་གྲངས་དེས་ན་ཁྱོད་ཀྱིས་འདི་ལྟར་ལུས་ཕུན་སུམ་ཚོགས་པ་འབའ་ཞིག།དེ་བཞིན་གཤེགས་པའི་བྱིན་
1281. གྱི་རླབས་ཀྱི་མཐུ་ལས་འབྱུང་བ་མ་ཡིན་གྱི།ལུས་ངན་པར་སྐྱེ་བ་ཡང་དེ་aབཞིན་གཤེགས་པའི་བྱིན་གྱི་རླབས་
1282. ཀྱི་མཐུ་ལས་འབྱུང་བར་རིག་པར་བྱའོ།།བཅོམ་ལྡན་འདས་འཇིག་རྟེན་གྱི་ཁམས་ཡོངས་སུ་མ་དག་པ་དག་ན་གང་ནི་མོད་པ་ལགས།གང་ནི་དཀོན་པ་ལགས།ཡོངས་སུ་དག་པ་དག་ན་གང་ནི་མོད་པ་ལགས།གང་ནི་དཀོན་པ་ལགས།འཇམ་དཔལ་འཇིག་aརྟེན་གྱི་ཁམས་ཡོངས་སུ་མ་དག་པ་དག་ན་དངོས་པོ་བརྒྱད་ནི་མོད་ལ།གཉིས་ནི་དཀོན་ཏེ།འདི་ལྟ་སྟེ།མུ་སྟེགས་ཅན་རྣམས་དང༌།སེམས་ཅན་སྡུག་བསྔལ་བ་རྣམས་དང༌།རིགས་དང༌།རུས་དང་།ཆོ་རིགས་འབྱོར་པ་དང༌།རྒུད་པ་ཐ་དད་པ་རྣམས་དང༌།ཉེས་aཔར་སྤྱད་པ་སྤྱོད་པ་རྣམས་དང༌།ཚུལ་ཁྲིམས་རལ་པ་རྣམས་དང༌།ངན་སོང་རྣམས་དང༌།ཐེག་པ་དམན་པ་རྣམས་དང༌།བྱང་ཆུབ་སེམས་དཔའ་བསམ་པ་དང༌།སྦྱོར་བ་དམན་པ་རྣམས་ནི་མོད་པ་ཡིན་ལ།བྱང་ཆུབ་སེམས་དཔའ་བསམ་པ་དང་སྦྱོར་བ་མཆོག་དང་ལྡན་པ་aརྣམས་ཀྱི་སྤྱོད་པ་དང༌།དེ་བཞིན་གཤེགས་པ་རྣམས་འབྱུང་བ་ནི་དཀོན་པ་ཡིན་ནོ།།འཇམ་དཔལ་འཇིག་རྟེན་གྱི་ཁམས་ཡོངས་སུ་དག་པ་དག་ན་ནི་དེ་ལས་བཟློག་པས།དངོས་པོ་བརྒྱད་ནི་དཀོན་ལ།གཉིས་ནི་མོད་པར་རིག་པར་བྱའོ།།དེ་ནས་བཅོམ་ལྡན་འདས་ལ་བྱང་aཆུབ་སེམས་དཔའ་འཇམ་དཔལ་གྱིས་འདི་སྐད་ཅེས་གསོལ་ཏོ།།བཅོམ་ལྡན་འདས་དགོངས་པ་ངེས་པར་འགྲེལ་པའི་ཆོས་ཀྱི་རྣམ་གྲངས་འདིར་བསྟན་པ་འདིའི་མིང་ཅི་ལགས།འདི་ཇི་ལྟར་གཟུང་
1283. བར་བགྱི།བཅོམ་ལྡན་འདས་ཀྱིས་དེ་ལ་བཀའ་སྩལ་པ།འཇམ་དཔལ་འདི་aནི་དེ་བཞིན་གཤེགས་པའི་བྱ་བ་བསྒྲུབ་པ་ངེས་པའི་དོན་བསྟན་པ་ཡིན་ཏེ།འདི་ནི་
1284. དེ་བཞིན་གཤེགས་པའི་བྱ་བ་བསྒྲུབ་པ་
1285. ངེས་པའི་དོན་བསྟན་པ་ཞེས་བྱ་བར་ཟུང་ཤིག།དེ་བཞིན་གཤེགས་པའི་བྱ་བ་བསྒྲུབ་པ་ངེས་པའི་དོན་བསྟན་པ་འདི་བཤད་པ་ན།བྱང་ཆུབ་སེམས་དཔའ་བདུན་ཁྲི་aལྔ་སྟོང་གིས་ཆོས་ཀྱི་སྐུ་ཡོངས་སུ་རྫོགས་པ་སོ་སོར་ཡང་དག་པར་རིག་པ་ཐོབ་པར་འགྱུར་ཏོ་ཞེས་གསུངས་སོ།།ཡོན་ཏན་གྱི་ལེའུ་རྣམ་པར་གཏན་ལ་དབབ་པ་རྫོགས་སོ།།།།བམ་པོ་བཞི་བཅུ་གཅིག་པ།སེམས་ཅན་གྱི་ཁམས་དཔག་ཏུ་མེད་པ་ལ་སོགས་པ་དཔག་ཏུ་མེད་aཔ་ལྔ་ཞེས་གང་གསུངས་པ་དེ་ལ་ཅི་འཇིག་རྟེན་གྱི་ཁམས་ཐམས་ཅད་མཚུངས་ཤིང་མཉམ་པ་ཡིན་ནམ།འོན་ཏེ་བྱེ་བྲག་ཡོད་པར་བརྗོད་པར་
1286. བྱ་ཞེ་ན་སྨྲས་པ།བྱེ་བྲག་ཡོད་པར་
1287. བརྗོད་པར་བྱའོ།།དེ་དག་ཀྱང་ཡོངས་སུ་དག་པ་དང༌།ཡོངས་སུ་མ་དག་པ་སྟེ།དེ་ལ་འཇིག་རྟེན་གྱི་ཁམས་aཡོངས་སུ་དག་པ་དག་ན་ནི་སེམས་ཅན་དམྱལ་བ་རྣམས་ཀྱང་མེད།དུད་འགྲོ་རྣམས་ཀྱང་མེད།ཡི་དགས་རྣམས་ཀྱང་མེད།འདོད་པའི་ཁམས་ཀྱང་མེད།གཟུགས་ཀྱི་ཁམས་ཀྱང་མེད།གཟུགས་མེད་པའི་ཁམས་ཀྱང་མེད།སྡུག་བསྔལ་གྱི་ཚོར་བ་aཡང་མེད་ལ།དེ་དག་ན་བྱང་ཆུབ་སེམས་དཔའི་དགེ་འདུན་འབའ་ཞིག་གནས་པས་ན།དེའི་ཕྱིར་འཇིག་རྟེན་གྱི་ཁམས་དེ་དག་ཡོངས་སུ་དག་པ་ཞེས་བྱ་སྟེ།དེ་དག་ཏུ་བྱང་ཆུབ་སེམས་དཔའ་ས་གསུམ་པར་ཆུད་པ་རྣམས་སྨོན་ལམ་གྱི་དབང་གིས་སྐྱེའི།དེ་དག་ན་
1288. སོ་སོའི་སྐྱེ་བོའམ།aསོ་སོའི་སྐྱེ་བོ་མ་ཡིན་པའི་ཉན་ཐོས་རྣམས་ཀྱི་སྐྱེ་བ་མེད་དོ།།གལ་ཏེ་དེ་དག་ན་སོ་སོའི་སྐྱེ་བོའི་
1289. བྱང་ཆུབ་སེམས་དཔའ་རྣམས་དང༌།སོ་སོའི་སྐྱེ་བོ་མ་ཡིན་པའི་ཉན་ཐོས་རྣམས་ཀྱི་སྐྱེ་བ་མེད་ན།བྱང་ཆུབ་སེམས་དཔའ་རྣམས་སྨྲས་པ་ན།བྱང་ཆུབ་སེམས་དཔའ་གང་སུ་དག་དེ་དག་ཏུ་aཡིད་ཀྱིས་སྨོན་པར་བྱེད་པ་དེ་དག་ཐམས་ཅད་ནི་དེ་དག་ཏུ་སྐྱེ་བར་འགྱུར་རོ་ཞེས་ཅིའི་ཕྱིར་སྨྲ་ཞེ་ན།སྨྲས་པ།གདུལ་བྱ་ལེ་ལོ་དང་ལྡན་པའི་རང་བཞིན་ཅན་དགེ་བའི་རྩ་བ་མ་བསགས་པ་རྣམས་ལ་བསམས་ནས་སྨྲ་བ་ཡིན་ཏེ།འདི་ལྟར་དེ་དག་ཉིད་སྤྲོ་བར་གྱུར་ན།ལེ་ལོ་སྤངས་ཏེ་དགེ་aབའི་ཆོས་རྣམས་ལ་བརྩོན་འགྲུས་རྩོམ་པར་བྱེད་ཅིང༌།དེས་རིམ་གྱིས་དེ་དག་ཏུ་སྐྱེ་བའི་ཆོས་ཉིད་ཐོབ་པའི་སྐལ་བ་ཅན་དུ་འགྱུར་བའི་ཕྱིར་ཏེ།དེ་ལྟར་ན་འདི་ལ་བསམ་པ་ན་
1290. དེ་ཡིན་པར་རིག་པར་བྱའོ།།བྱང་ཆུབ་སེམས་དཔའི་གནས་པ་བཞི་ལ་བརྟེན་ནས་བྱ་བ་བཞི་སྒྲུབ་པར་བྱེད་དེ།རབ་aཏུ་དགའ་བ་
1291. ལ་གནས་པ་དང༌།ལྷག་པའི་ཚུལ་ཁྲིམས་ལ་
1292. གནས་པ་དང༌།ལྷག་པའི་སེམས་ལ་
1293. གནས་པ་དང༌།ལྷག་པའི་ཤེས་རབ་ལ་
1294. གནས་པའོ།།རབ་ཏུ་དགའ་བ་
1295. ལ་གནས་པ་གང་ཞེ་ན།བྱང་ཆུབ་སེམས་དཔའ་གང་ལ་གནས་ན་ལྷག་པའི་བསམ་པ་དག་པའི་སར་aཆུད་པས།བྱང་ཆུབ་ཀྱི་སྙིང་པོ་ལ་འདུག་གི་བར་དུ་དཀོན་མཆོག་གསུམ་པོ་དག་ལ་གཞན་གྱི་དྲིང་མི་འཇིག་པའི་བསམ་པ་དང་ལྡན་པ་ཡིན་ནོ།།ལྷག་པའི་ཚུལ་ཁྲིམས་ལ་གནས་པ་གང་ཞེ་ན།བྱང་ཆུབ་སེམས་དཔའ་རབ་ཏུ་དགའ་བ་ལ་གནས་པ་དེ་ཉིད་ལ་བརྟེན་ནས་གང་ལ་གནས་ན་aགོང་དུ་རང་བཞིན་གྱི་ཚུལ་ཁྲིམས་ཅན་
1296. དང༌།འཆལ་བའི་ཚུལ་ཁྲིམས་དང༌།སེར་སྣའི་དྲི་མ་དང་བྲལ་ཞིང་ཚུལ་ཁྲིམས་དང༌།གཏོང་བ་ཕུན་སུམ་ཚོགས་པ་དེ་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་སྔོ་
1297. བར་བྱེད་པའོ
1298. །།ལྷག་པའི་སེམས་ལ་གནས་པ་གང་ཞེ་aན།བྱང་ཆུབ་སེམས་དཔའ་ལྷག་པའི་ཚུལ་ཁྲིམས་ལ་གནས་པ་དེ་ཉིད་ལ་བརྟེན་ནས་གང་ལ་གནས་ན་གོང་
1299. དུ་རང་བཞིན་གྱི་བསམ་གཏན་ལ་བརྟེན་ནས།འདོད་པ་རྣམས་ལས་
1300. འདོད་ཆགས་དང་བྲལ་བར་འགྱུར་བ་དང༌།བསམ་གཏན་དང་སྙོམས་པར་འཇུག་པ་རྣམས་འཐོབ་པ་དང་aབྱམས་པ་དང་སྙིང་རྗེའི་གནས་པ་དང་ལྡན་པས་སེམས་ཅན་རྣམས་ལ་ཅི་ནུས་ཅི་ལྕོགས་ཀྱིས་དེ་བཞིན་ཉིད་
1301. དུ་སྒྲུབ་པར་བྱེད་པ་ཡིན་ནོ།།ལྷག་པའི་ཤེས་རབ་ལ་གནས་པ་གང་ཞེ་ན།བྱང་ཆུབ་སེམས་དཔའ་ལྷག་པའི་སེམས་ལ་གནས་པ་དེ་ཉིད་ལ་བརྟེན་ནས།གང་ལ་གནས་ན་གོང་དུ་བྱང་aཆུབ་ཀྱི་ཕྱོགས་དང་མཐུན་པའི་ཆོས་ལ་མཁས་པ་དང༌།བདེན་པ་ལ་མཁས་པ་དང༌།རྟེན་ཅིང་འབྲེལ་བར་འབྱུང་བ་ལ་མཁས་པ་དང༌།ཉན་ཐོས་དང་རང་སངས་རྒྱས་རྣམས་དང་ཐུན་མོང་མ་ཡིན་པའི་ཆོས་རྣམ་པར་གཞག་པའི་ཤེས་པ་ལ་མཁས་པ་དང༌།དེ་དག་ཉིད་དང་ཐུན་མོང་པའི་རྟོགས་
1302. aཔའི་ཤེས་པས་ངེས་པར་འབྱུང་བ་ལ་མཁས་པ་སྟེ་དེ་ལ་ཐུན་མོང་མ་ཡིན་པའི་ཆོས་རྣམ་པར་གཞག་པའི་ཤེས་པ་ནི་འདི་ཡིན་ཏེ།འདི་ལྟ་སྟེ།བྱང་ཆུབ་སེམས་དཔའི་སྡེ་སྣོད་ཀྱི་དགོངས་པའི་ཚིག་ཤེས་པ་དང༌།རྣམ་པར་མ་བཞག་པའི་བདེན་པ་ཤེས་པ་དང༌།རྣམ་པར་བཞག་པའི་བདེན་aཔ་ཤེས་པའོ།།དེ་ལ་ཐུན་མོང་བའི་ཤེས་པ་ནི་འདི་ཡིན་ཏེ།འདི་ལྟ་སྟེ།རྟེན་ཅིང་འབྲེལ་བར་འབྱུང་བ་ལས་བརྩམས་ནས།རྟོགས་པའི་ཤེས་པའོ།།གནས་པ་བཞི་པོ་དེ་དག་ལ་བརྟེན་ནས་བྱ་བ་བཞི་སྒྲུབ་པར་བྱེད་དེ་གནས་པ་དང་པོ་ལ་བརྟེན་ནས་ནི་བྱང་ཆུབ་ཀྱི་སྙིང་པོ་ལ་འདུག་གི་aབར་དུ་བྱང་ཆུབ་ཀྱི་སེམས་གཏོང་བར་མི་བྱེད་དོ།།གནས་པ་གཉིས་པ་ལ་བརྟེན་
1303. ནས་ནི་བྱང་ཆུབ་ཀྱི་སྙིང་པོ་ལ་འདུག་གི་བར་དུ་ཕྱི་མ་ལ་ལུས་འཕེལ་བ་དང༌།ལོངས་སྤྱོད་འཕེལ་བ་དང༌།དགེ་བའི་ཕྱོགས་འཕེལ་བས་རྣམ་པར་འཕེལ་བར་བྱེད་དོ།།གནས་པ་གསུམ་པ་ལ་བརྟེན་ནས་ནི་aབསམ་གཏན་རྣམས་རྣམ་པར་བསྒྱུར་ནས་སྨོན་ལམ་གྱིས་
1304. སེམས་ཅན་གྱི་དོན་བྱ་བའི་ཕྱིར་འདོད་པའི་ཁམས་སུ་སྐྱེ་ཞིང༌།འདོད་པ་ན་སྤྱོད་
1305. པའི་ཉོན་མོངས་པ་རྣམས་ཀྱིས་ཀྱང་ཀུན་ནས་ཉོན་མོངས་པ་མེད་པར་བྱེད་དེ།གནས་པ་བཞི་པ་ལ་བརྟེན་ནས་ནི་ཆོས་རྣམ་པར་aགཞག་པ་ཐམས་ཅད་
1306. རྟོགས་པ་ལ་མཁས་པས་སེམས་ཅན་གྱི་ཆེད་དུ་འཁོར་བ་ཁས་ལེན་པར་བྱེད་པ་དང༌།དེ་ཁས་བླངས་པའི་རྒྱུས་ཚོགས་ཆེན་པོ་ཡང་དག་པར་བསགས་པ་དང༌།གནས་པ་དེ་ཉིད་ཡོངས་སུ་དག་པའི་རྒྱུས་གནས་པ་གཞན་ལ་མི་ལྟོས་པ་དང༌།གཞན་གྱི་གདམས་aངག་དང་རྗེས་སུ་བསྟན་པ་ལ་མི་བརྟེན་པར་མྱུར་བ་ཁོ་ནར་དེ་བཞིན་གཤེགས་པའི་ཡེ་ཤེས་འཐོབ་པར་བྱེད་དོ།།བྱང་ཆུབ་སེམས་དཔའ་རྣམས་སྡུག་བསྔལ་གང་དང་ལྡན་པར་བརྗོད་པར་བྱ་ཞེ་ན།སྨྲས་པ།སེམས་ཅན་ལ་གནོད་པའི་སྡུག་བསྔལ་རྣམས་དང་ངོ༌།།བྱང་ཆུབ་སེམས་aདཔའ་རྣམས་བདེ་བ་གང་དང་ལྡན་པར་བརྗོད་པར་བྱ་ཞེ་ན།སྨྲས་པ།སེམས་ཅན་ལ་ཕན་པའི་བདེ་བ་རྣམས་དང་ངོ༌།།བྱང་ཆུབ་སེམས་དཔའ་རྣམས་ཡིད་ལ་བྱེད་པ་གང་དང་ལྡན་པར་བརྗོད་པར་བྱ་ཞེ་ན།སྨྲས་པ།ཤེས་བྱའི་མཐར་འཇུག་པ་དང༌།སེམས་ཅན་གྱི་དོན་བྱ་aབའི་ཡིད་ལ་བྱེད་པ་རྣམས་དང་ངོ༌།།བྱང་ཆུབ་སེམས་དཔའ་རྣམས་གནས་པ་གང་དང་ལྡན་པར་བརྗོད་པར་བྱ་ཞེ་ན།སྨྲས་པ།རྣམ་པར་མི་རྟོག་པའི་གནས་པ་རྣམས་དང༌ངོ་།བྱང་ཆུབ་སེམས་དཔའ་རྣམས་ཀྱི་སྒྲིབ་པ་ཆེན་པོ་ནི་བཞི་པོ་འདི་དག་ཡིན་ཏེ།དེ་དག་རྣམ་པར་་མ་སྦྱངས་ན་aབྱང་ཆུབ་སེམས་དཔའ་རྣམས་
1307. སར་འཇུག་པ་དང༌།ས་གནོན་པའི་སྐལ་བ་མེད་པ་ཡིན་ནོ།།བཞི་གང་ཞེ་ན།འདི་ལྟ་སྟེ།བྱང་ཆུབ་སེམས་དཔའི་འདུལ་བ་ལ་ཉོན་མོངས་པ་ཅན་གྱི་ལྟུང་བ་དང༌།ཐེག་པ་ཆེན་པོ་དང་ལྡན་པའི་ཆོས་སྤོང་ཞིང་སྐུར་པ་འདེབས་པ་དང༌།དགེ་བའི་རྩ་བ་aམ་བསགས་པ་དང་ཟང་ཟིང་དང་བཅས་པའི་སེམས་དང་ལྡན་པའོ།།སྒྲིབ་པ་ཆེན་པོ་
1308. བཞི་པོ་དེ་
1309. དག་གི་གཉེན་པོར་སྒྲིབ་པ་རྣམ་པར་སྦྱོང་བར་བྱེད་པའི་ཆོས་རྣམ་པ་བཞིར་རིག་པར་བྱ་སྟེ་བཞི་གང་ཞེ་ན།འདི་ལྟ་སྟེ།ཕྱོགས་བཅུའི་དེ་བཞིན་གཤེགས་་པ་ཐམས་ཅད་ཀྱི་སྤྱན་སྔར་ཉེས་པ་aབཤགས་པར་བྱ་བ་དང༌།ཕྱོགས་བཅུའི་སེམས་ཅན་ཐམས་ཅད་ཀྱི་དོན་དུ་ཆོས་བཤད་པར་བྱ་བའི་ཕྱིར་དེ་བཞིན་གཤེགས་པ་ཐམས་ཅད་ལ་གསོལ་བ་གདབ་པར་བྱ་བ་དང༌།ཕྱོགས་བཅུའི་སེམས་ཅན་ཐམས་ཅད་ཀྱི་བསོད་ནམས་ཐམས་ཅད་ལ་རྗེས་སུ་ཡི་རང་བར་བྱ་བ་དང༌
1310. །དགེ་བའི་རྩ་བ་aབྱས་པ་དང་མ་བྱས་པ་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་བའོ།།བྱང་ཆུབ་སེམས་དཔའ་སར་ཆུད་པ་རྣམས་ཀྱིས་ཀྱང་ཡོངས་སུ་ཤེས་པར་དཀའ་ཞིང༌།སྤང་བར་དཀའ་བའི་ཉེ་བའི་ཉོན་མོངས་པ་ཕྲ་མོ་ནི་བཞི་པོ་འདི་དག་ཡིན་ཏེ།བྱང་ཆུབ་aསེམས་དཔའ་དེ་དག་ཡོངས་སུ་ཤེས་པར་བྱས་ཤིང༌།ཡོངས་སུ་ཤེས་པར་བྱས་ནས་སྤང་བར་བྱའོ།།བཞི་གང་ཞེ་ན་འདི་ལྟ་སྟེ།ཆོས་ལ་ཟད་
1311. པ་དང༌།ཉན་ཐོས་དང་རང་སངས་རྒྱས་དང་ལྡན་པའི་ཡིད་ལ་བྱེད་པ་དང༌།སྙོམས་པར་འཇུག་པའི་རོ་མྱང་བ་དང༌།བདུད་ཀྱི་ལས་སོ།།aདེ་ལ་བདུད་ཀྱི་ལས་ནི་མཚན་མ་ལས་
1312. སེམས་རྣམ་པར་འཕྲོ་བ་གང་ཅི་ཡང་རུང་བ་ཡིན་པར་རིག་པར་བྱའོ།།བྱང་ཆུབ་སེམས་དཔའ་ས་དང་པོར་ཆུད་པ་ཇི་ལྟ་བུར་གྱུར་པ་ཡིན་པར་བརྗོད་པར་བྱ་ཞེ་ན།སྨྲས་པ།སོ་སོའི་སྐྱེ་བོའི་ས་ཐམས་ཅད་ལས་རྣམ་པར་འདས་པ་དང༌།བྱང་ཆུབ་སེམས་aདཔའི་ཡང་དག་པ་ཉིད་ཀྱི་
1313. སྐྱོན་མེད་པ་ལ་ཞུགས་པ་དང༌།དེར་ཞུགས་པའི་ཕྱིར་སོ་སོའི་སྐྱེ་བོ་མ་ཡིན་པ་དང༌།འཇིགས་པ་ཐམས་ཅད་ལས་ཡང་དག་པར་འདས་པ་དང༌།བླ་ན་མེད་པའི་ཆོས་མ་འདྲེས་པ་ཐོབ་པའི་ཕྱིར་རྟག་ཏུ་རབ་ཏུ་དགའ་བར་གནས་པ་ཡིན་པར་བརྗོད་པར་བྱའོ།།བྱང་aཆུབ་སེམས་དཔའ་ས་གཉིས་པར་ཆུད་པ་ཇི་ལྟ་བུར་གྱུར་པ་ཡིན་པར་བརྗོད་པར་བྱ་ཞེ་ན།སྨྲས་པ།འདུལ་བ་ལ་ཆོས་ཉིད་ཀྱིས་ཐོབ་པ་ཁོ་ནས་ཉན་ཐོས་ཀྱི་བསླབ་པ་བག་ཡོངས་སུ་བྱས་ཏེ།རང་བཞིན་གྱིས་ལུས་དང་ངག་དང་ཡིད་ཀྱི་ཀུན་ཏུ་སྤྱོད་པ་ཡོངས་སུ་དག་པའི་ཕྱིར་ཚུལ་ཁྲིམས་aའཆལ་པའི་དྲི་མ་དང་བྲལ་བ་ཡིན་པར་བརྗོད་པར་བྱའོ།།བྱང་ཆུབ་སེམས་དཔའ་ས་གསུམ་པར་ཆུད་པ་ཇི་ལྟ་བུར་གྱུར་པ་ཡིན་པར་བརྗོད་པར་བྱ་ཞེ་ན།སྨྲས་པ།ནང་གི་ཞི་གནས་ཀྱི་ལམ་སྟོབས་དང་ལྡན་པ་
1314. ཐོབ་པས་ཤེས་བྱ་སྣང་བ་ཐོབ་པ་ཡིན་པར་བརྗོད་པར་བྱའོ།།བྱང་ཆུབ་སེམས་aདཔའ་ས་བཞི་པར་ཆུད་པ་ཇི་ལྟ་བུར་གྱུར་པ་ཡིན་པར་བརྗོད་པར་བྱ་ཞེ་ན།སྨྲས་པ།ནང་གི་ལྷག་མཐོང་གི་ལམ་སྟོབས་དང་ལྡན་པ་ཐོབ་པས་ཉོན་མོངས་པ་སྲོག་
1315. པར་བྱེད་པའི་
1316. ཡེ་ཤེས་ཀྱི་འོད་འཕྲོ་བ་ལ་རབ་ཏུ་གནས་པའི་ཕྱིར་བྱང་ཆུབ་ཀྱི་ཕྱོགས་དང་མཐུན་པའི་ཆོས་aཇི་ལྟར་རྟོགས་པ་ཉིད་རྣམ་པར་འཇོག་པ་ལ་མཁས་པ་ཡིན་པར་བརྗོད་པར་བྱའོ།།བྱང་ཆུབ་སེམས་དཔའ་ས་ལྔ་པར་ཆུད་པ་ཇི་ལྟ་བུར་གྱུར་པ་ཡིན་པར་བརྗོད་པར་བྱ་ཞེ་ན།སྨྲས་པ།འཇིག་རྟེན་པའི་ཤེས་པ་ཐམས་ཅད་ལས་ཡང་དག་པར་འདས་པའི་ཕྱིར་དང༌།ཉན་ཐོས་དང་རང་aསངས་རྒྱས་ཀྱི་ཤེས་པ་ཐམས་ཅད་ལས་ཡང་དག་པར་འདས་པའི་ཕྱིར་བདེན་པ་བསམ་གྱིས་མི་ཁྱབ་པ་ལ་རྗེས་སུ་ཞུགས་པས་ཤིན་ཏུ་སྦྱང་བར་དཀའ་བའི་ལམ་ལ་ཡང་དག་པར་ཞུགས་པ་ཡིན་པར་བརྗོད་པར་བྱའོ།།བྱང་ཆུབ་སེམས་དཔའ་ས་དྲུག་པར་ཆུད་པ་ཇི་ལྟ་བུར་གྱུར་པ་ཡིན་པར་བརྗོད་པར་བྱ་aཞེ་ན།སྨྲས་པ།རྟེན་ཅིང་འབྲེལ་བར་འབྱུང་བ་ཟབ་མོའི་ཚུལ་ལ་ཞུགས་པའི་ཕྱིར་འདུ་བྱེད་ཐམས་ཅད་ལ་མི་མཐུན་པའི་འདུ་ཤེས་ལ་གནས་པ་དང༌།མཚན་མ་མེད་པའི་དབྱིངས་ཉིད་ཡིན་ལ་བྱ་བ་མངོན་དུ་བྱ་བ་དེ་ལ་མང་དུ་གནས་པ་ཡིན་པར་བརྗོད་པར་བྱའོ།།བྱང་ཆུབ་སེམས་aདཔའ་ས་བདུན་པར་ཆུད་པ་ཇི་ལྟ་བུར་གྱུར་པ་ཡིན་པར་བརྗོད་པར་བྱ་ཞེ་ན།སྨྲས་པ།མངོན་པར་འདུ་བྱེད་པ་དང་བཅས་པས་རྟག་ཏུ་མཚན་མ་མེད་པའི་དབྱིངས་ཡིད་ལ་བྱེད་པས་ཤིན་ཏུ་རིང་དུ་རྗེས་སུ་ཞུགས་པ་དང༌།སྦྱོར་བའི་ལམ་གྱི་མཐར་ཐུག་པ་ཡིན་པར་བརྗོད་པར་བྱའོ།།བྱང་aཆུབ་སེམས་དཔའ་ས་བརྒྱད་པར་ཆུད་པ་ཇི་ལྟ་བུར་གྱུར་པ་ཡིན་པར་བརྗོད་པར་བྱ་ཞེ་ན།སྨྲས་པ།མངོན་པར་འདུ་བྱེད་པ་མེད་ཅིང་རྩོལ་བ་མེད་པས་མཚན་མ་མེད་པའི་དབྱིངས་ཡིད་ལ་བྱེད་པ་ཇི་ལྟར་འདོད་པ་བཞིན་ཐོབ་པས་མི་གཡོ་བ་དང༌།མཚན་མ་ཐམས་ཅད་ལ་དབང་ཐོབ་པ་དང༌།aདག་པའི་ས་ལ་གནས་པ་ཡིན་པར་བརྗོད་པར་བྱའོ།།བྱང་ཆུབ་སེམས་དཔའ་ས་དགུ་པར་ཆུད་པ་ཇི་ལྟ་བུར་གྱུར་པ་ཡིན་པར་བརྗོད་པར་བྱ་ཞེ་ན།སྨྲས་པ།མིང་གི་ཚོགས་དང༌།ཚིག་གི་ཚོགས་དང༌།ཡི་གེའི་ཚོགས་རྣམས་ལ་དབང་ཐོབ་པའི་ཕྱིར།བློ་གྲོས་ཁ་ན་མ་ཐོ་བ་མེད་པ།aཚད་མེད་པ་རྒྱ་ཆེན་པོས་སེམས་ཅན་ཐམས་ཅད་ཀྱི་སེམས་ཀུན་ཏུ་མགུ་བར་བྱ་བའི་ཕྱིར།སོ་སོ་ཡང་དག་པར་རིག་པ་ཆེན་པོ་ཐོབ་པ་དང༌།ཆོས་སྨྲ་བ་ཆེན་པོ་ཡིན་པར་བརྗོད་པར་བྱའོ།།བྱང་ཆུབ་སེམས་དཔའ་ས་བཅུ་པར་ཆུད་པ་ཇི་ལྟ་བུར་གྱུར་པ་ཡིན་
1317. པར་བརྗོད་པར་བྱ་ཞེ་ན།སྨྲས་པ།aསངས་རྒྱས་ཐམས་ཅད་ཀྱི་
1318. དབང་བསྐུར་བ་ཆེན་པོ་ཐོབ་པའི་ཕྱིར།སྤྲིན་ཆེན་པོ་ལྟ་བུའི་ཆོས་ཀྱི་སྐུ་ཐོབ་པ་དང༌།མངོན་པར་ཤེས་པ་ཆེན་པོ་ཐོབ་པ་དང༌།དེ་བཞིན་གཤེགས་པ་ཡིན་པར་ཡང་
1319. བརྗོད་པར་བྱའོ།།བྱང་ཆུབ་སེམས་དཔའ་དེ་བཞིན་གཤེགས་པའི་སར་ཆུད་པ་ཇི་ལྟ་བུར་གྱུར་aཔ་ཡིན་པར་བརྗོད་པར་བྱ་ཞེ་ན།སྨྲས་པ།ཆོས་ཀྱི་སྐུ་ཐོབ་པ་དེ་ཉིད་ཤིན་ཏུ་རྣམ་པར་དག་པ་ཉིད་ཀྱི་ཕྱིར་དང༌།ཡོངས་སུ་གྲུབ་པ་ཉིད་ཀྱི་ཕྱིར་རྣམ་པ་ཐམས་ཅད་དུ་ཉོན་མོངས་པ་དང༌།ཤེས་བྱའི་སྒྲིབ་པ་རྣམ་པར་དག་པའི་ཡེ་ཤེས་དང༌།མཐོང་བ་རྣམ་པར་དག་པ་ཡིན་པར་བརྗོད་aཔར་བྱའོ།།ས་དེ་དག་གིས་
1320. ཡང་དག་པར་རྩོམ་པ་ཇི་ལྟ་བུ་ཡིན་ཞེ་ན།སྨྲས་པ།བྱང་ཆུབ་སེམས་དཔའ་གང་གི་ཚེ་འདི་ལྟ་སྟེ།ས་བཅུ་ལས་བརྩམས་ནས་མོས་པས་སྤྱོད་པའི་ས་ལ་ཆོས་སྤྱོད་པ་བཅུ་ལ་ཞུགས་པ་ཡིན་ནོ།།ས་དེ་དག་གི་འཐོབ་པ་ཇི་ལྟ་བུ་ཡིན་
1321. ཞེ་ན།སྨྲས་པ།བྱང་aཆུབ་སེམས་དཔའ་གང་གི་ཚེ་བྱང་ཆུབ་སེམས་དཔའི་ཡང་དག་པ་ཉིད་ཀྱི་སྐྱོན་མེད་པ་ལ་འཇུག་ཅིང༌།བསམ་པ་རྣམ་པར་དག་པ་ཡང་འཐོབ་པ་དེའི་ཚེ་ན་ས་ཐམས་ཅད་ཅིག་ཅར་འཐོབ་པ་ཡིན་ནོ།།ས་དེ་དག་གི་རྒྱུ་མཐུན་པ་གང་ཡིན་ཞེ་ན།སྨྲས་པ།ཐོབ་པའི་འོག་ཏུ་ས་ཐམས་ཅད་ལ་aམཐུའི་ལམ་སྦྱོར་བ་ལས་བྱུང་བ་གང་ཡིན་པའོ།།ས་དེ་དག་གི་ཡོངས་སུ་འགྲུབ་པ་ཇི་ལྟ་བུ་ཡིན་ཞེ་ན།སྨྲས་པ།བྱང་ཆུབ་སེམས་དཔའ་ས་དེ་དག་
1322. གང་གི་ཚེ་ས་རེར་ལ་ཡང་བསྐལ་པ་འབུམ་ཕྲག་དུ་མ་དག་གིས་ས་དེ་དག་ཏུ་མཐུ་གང་བརྗོད་པའི་
1323. མཐུ་དེ་ཅི་འདོད་པ་བཞིན་འཐོབ་པ་ཡིན་ནོ།།aསྐྱོན་མེད་པ་ལ་ཞུགས་པ་ལྔ་ཞེས་གང་གསུངས་པ་དེ་ལ་ཉན་ཐོས་ཀྱི་སྐྱོན་མེད་པར་ཞུགས་པ་གང་ཡིན་པ་དང༌།བྱང་ཆུབ་སེམས་དཔའི་སྐྱོན་མེད་པར་ཞུགས་པ་གང་ཡིན་པ་དེ་ལ།ཆོས་ཀྱི་དབྱིངས་རྟོགས་པར་འདྲ་ན།དེ་དག་ལ་ཐ་དད་དུ་བྱ་བ་ཅི་ཡོད་པར་བལྟ་བར་བྱ་ཞེ་ན།སྨྲས་པ།ཆོས་aཀྱི་དབྱིངས་ཀྱི་མཚན་ཉིད་ནི་མདོར་བསྡུ་ན་རྣམ་པ་གཉིས་ཏེ།བྱེ་བྲག་གི་མཚན་ཉིད་དང༌།རང་གི་མཚན་ཉིད་དོ།།དེ་ལ་བྱེ་བྲག་གི་མཚན་ཉིད་ནི།དེ་ལ་རྟག་པའི་མཚན་ཉིད་དང༌།ཞི་བའི་མཚན་ཉིད་གང་ཡིན་པའོ།།དེ་ལ་རྟག་པའི་མཚན་ཉིད་ནི་aདེ་ལ་གཟོད་མ་ནས་སྐྱེ་བ་མེད་པའི་ཆོས་ཉིད་དང༌།མི་ཟད་པའི་ཆོས་ཉིད་གང་ཡིན་པའོ།།དེ་ལ་ཞི་བའི་མཚན་ཉིད་ནི་ཉོན་མོངས་པ་དང༌།སྡུག་བསྔལ་དང་བྲལ་བའི་ཆོས་ཉིད་གང་ཡིན་པའོ།།དེ་ལ་རང་གི་མཚན་ཉིད་ནི་རྒྱུ་མཚན་དང༌།མིང་དང༌།རྣམ་པར་རྟོག་པ་དང༌།དེ་aབཞིན་ཉིད་དང༌།ཡང་དག་པའི་ཤེས་པས་བསྡུས་པའི་ཆོས་ཐམས་ཅད་ལ་ཀུན་བརྟགས་པའི་ངོ་བོ་ཉིད་ཀྱིས་
1324. ངོ་བོ་ཉིད་ཡོངས་སུ་མ་གྲུབ་པ་ཆོས་ལ་བདག་མེད་པ་གང་ཡིན་པའོ།།དེ་ལ་ཉན་ཐོས་ནི་བྱེ་བྲག་གི་མཚན་ཉིད་ཀྱིས་ཆོས་ཀྱི་དབྱིངས་རྟོགས་ནས་ཡང་དག་པ་ཉིད་ཀྱི་སྐྱོན་མེད་པ་ལ་aའཇུག་པར་བྱེད་ཀྱི།རང་གི་མཚན་ཉིད་ཀྱིས་ནི་མ་ཡིན་ནོ།།དེ་རྟོགས་པའི་ཕྱིར་མི་འཆི་བའི་འདུ་ཤེས་དང༌།བདེ་བའི་འདུ་ཤེས་ཀྱིས་ཆོས་ཀྱི་དབྱིངས་ལ་ཞི་བའི་འདུ་ཤེས་དང༌།འདུ་བྱེད་ཐམས་ཅད་ལ་མི་མཐུན་པའི་འདུ་ཤེས་གཅིག་ཏུ་ངེས་པ་
1325. འཐོབ་ཀྱི།རྒྱུ་མཚན་ལ་སོགས་པས་aབསྡུས་པའི་ཆོས་དེ་དག་གི་ངོ་བོ་ཉིད་ཡོངས་སུ་མ་གྲུབ་པ།ཆོས་ལ་བདག་མེད་པ་གང་ཡིན་པ་དེ་ནི་ཡང་དག་པ་ཇི་ལྟ་བ་བཞིན་དུ་རབ་ཏུ་མི་ཤེས་ཏེ།ཆོས་ཀྱི་དབྱིངས་ལ་ཞུགས་པ་དེ་ནི་ཆོས་ཀྱི་དབྱིངས་ཀྱི་བྱེ་བྲག་ལ་དམིགས་པའི་ཡིད་ལ་བྱེད་པས་སེམས་ཀྱི་སྤྱོད་
1326. པ་མཚན་མ་མེད་པ་ཁོ་ན་ཡིན་གྱི།aརང་གི་མཚན་ཉིད་ལ་དམིགས་པས་ནི་མ་ཡིན་ནོ།།གཞན་ལས་ཆོས་ཀྱི་དབྱིངས་ཀྱི་རང་གི་མཚན་ཉིད་བསྟན་པ་ཐོས་ན་ཡང་དེ་ལས་ཉན་ཐོས་ལ་ལ་བྱང་ཆུབ་ཏུ་ཡོངས་སུ་འགྱུར་བ་གང་ཡིན་པ་དེ་ནི་ཚེགས་ཆེན་པོས་འཇུག་ཅིང༌།དེས་སྦྱོར་བར་ཡང་བྱེད་དོ།།དེ་ལས་ཞི་པའི་བགྲོད་པ་གཅིག་པ་aགང་ཡིན་པ་དེ་ནི་ཚེགས་ཆེན་པོས་འཇུག་ཅིང་དེས་སྦྱོར་བར་ནི་མི་བྱེད་དོ།།བྱང་ཆུབ་སེམས་དཔའ་ནི་མཚན་ཉིད་དེ་གཉི་གས་ཆོས་ཀྱི་དབྱིངས་རྟོགས་ནས་ཡང་དག་པ་ཉིད་སྐྱོན་མེད་པ་ལ་འཇུག་ཅིང་སྐྱོན་མེད་པ་ལ་ཞུགས་ནས་ཀྱང་ཆོས་ཀྱི་དབྱིངས་ཀྱི་རང་གི་མཚན་ཉིད་ལ་དམིགས་པའི་ཡིད་ལ་བྱེད་aཔས་དེ་ལ་མང་དུ་གནས་པ་ཡིན་ནོ།།དེ་ཅིའི་ཕྱིར་ཞེ་ན།འདི་ལྟར་ཆོས་ཀྱི་དབྱིངས་ཀྱི་བྱེ་བྲག་གི་མཚན་ཉིད་ལ་དམིགས་པའི་ཡིད་ལ་བྱེད་པ་མང་དུ་བྱེད་ན་མྱུར་དུ་ཡོངས་སུ་མྱ་ངན་ལས་འདའ་བར་འགྱུར་བའི་ཕྱིར་ཏེ།དེ་ལྟ་བས་ན་དེ་ལ་ལན་མང་དུ་གནས་པ་ནི་བླ་ན་མེད་པ་ཡང་དག་པར་རྫོགས་aཔའི་བྱང་ཆུབ་ཀྱི་ཐབས་མ་ཡིན་ཏེ།ཆོས་ཀྱི་དབྱིངས་རྟོགས་པར་འདྲ་ཡང་དེ་དག་གི་ཐ་དད་དུ་བྱ་བ་ནི་དེ་ཡིན་པར་རིག་པར་བྱའོ།།དུས་གསུམ་གྱི་དཀྱིལ་འཁོར་ཡོངས་སུ་དག་པ་ཞེས་གང་གསུངས་པ་དེ་ལ་དུས་གསུམ་གྱི་དཀྱིལ་འཁོར་ཡོངས་སུ་དག་པ་གང་ཞེ་ན།སྨྲས་པ།ཀུན་aབརྟགས་པའི་ངོ་བོ་ཉིད་ཀྱིས་འདས་པ་དང༌།མ་འོངས་པ་དང༌།ད་ལྟར་བྱུང་བའི་ཆོས་རྣམས་མཚུངས་ཤིང་མཉམ་པར་ཤེས་རབ་ཀྱིས་ཡང་དག་པ་ཇི་ལྟ་བ་བཞིན་དུ་མཐོང་བའི་འདས་པ་དང༌།མ་འོངས་པ་དང༌།ད་ལྟར་བྱུང་བའི་ཆོས་རྣམས་ལ་མི་ལྟ་བ་དང༌།མངོན་པར་
1327. དགའ་བ་མེད་aཔ་དང༌།ལྷག་པར་ཆགས་པ་མེད་པ་གང་ཡིན་པ་དེ་ནི་དུས་གསུམ་གྱི་དཀྱིལ་འཁོར་ཡོངས་སུ་དག་པ་ཞེས་བྱའོ།།སངས་རྒྱས་ཀྱི་ཆོས་མ་འདྲེས་པ་བརྒྱ་བཞི་བཅུ་ཞེས་གང་གསུངས་ན།བཅོམ་ལྡན་འདས་ཀྱིས་མདོ་སྡེ་ལས་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཡོངས་སུ་aབསྟན་པ་གང་དག་ཡིན་པ་དེ་དག་གི་རྣམ་པར་གཞག་པ་ནི་ཇི་ལྟ་བུ་ཡིན།དུ་དག་གིས་ནི་བསྡུས་ཤེ་ན།སྨྲས་པ།འདི་ལྟ་སྟེ།དགེ་སློང་དགྲ་བཅོམ་པ།ཟག་པ་ཟད་པ།གྲོང་དུ་བསོད་སྙོམས་ཀྱི་ཕྱིར་རྒྱུ་བ་ན་ལན་འགའ་གླང་པོ་ཆེ་གཏུམ་པོ་དང་ལྷན་ཅིག་འགྲོ་བ་དང༌།གླང་པོ་ཆེ་aགཏུམ་པོ་དང་ཇི་ལྟ་བ་བཞིན་དུ་རྟ་རྨུ་རྒོད་དང༌།གནག་རྡུང་ཀུས་
1328. དང༌།ཁྱི་ཟ་བ་དང་ལྷན་ཅིག་འགྲོ་བ་དང༌།ཚེར་ཐགས་སྟུག་
1329. པོའི་སྟེང་དུ་རྫི་
1330. བ་དང༌།རྐང་པ་གཉིས་ཀྱིས་སྦྲུལ་ཤིན་ཏུ་སྒྲ་འབྱིན་པ་རྫི་
1331. བ་དང༌།དེ་གང་དུ་བུད་མེད་ཀྱིས་མི་རིགས་པས་སྐྱེད་པས་མགྲོན་དུ་གཉེར་བ་དེ་ལྟ་བུའི་aཁྱིམ་དུ་འཇུག་པ་དང༌།དགོན་པར་ལམ་བོར་ཏེ་ལམ་ངན་པར་འགྲོ་བ་དང༌།ཆོམ་རྐུན་པ་རྣམས་དང༌།མི་རྒོད་པ་
1332. རྣམས་དང་ལྷན་ཅིག་འགྲོ་བ་དང༌།སེང་གེ་རྣམས་དང༌།སྟག་རྣམས་དང༌།གཟིག་རྣམས་དང་ལྷན་ཅིག་འགྲོ་བ་དང༌།དེ་ལྟར་དགྲ་བཅོམ་པའི་འཁྲུལ་པ་དེ་ལྟ་བུ་དང་aམཐུན་པ་གང་ཡིན་པ་དེ།དེ་བཞིན་གཤེགས་པ་ལ་ཐམས་ཅད་ཀྱི་ཐམས་ཅད་དུ་མེད་པ་དང༌།གཞན་ཡང་དགྲ་བཅོམ་པ་ལན་འགའ་ཡང་དགོན་པ་
1333. ནགས་ཁྲོད་ཆེན་པོར་འཁྱམས་ཤིང༌།ལམ་སྟོར་ནས་ཁྱིམ་སྟོང་པར་ཞུགས་ཏེ་དགྲ་འབྱིན་པར་བྱེད།ཀུ་ཅོ་འདོན་aཔར་བྱེད།ཅ་ཅོ་ཆེན་པོ་འབྱིན་པར་བྱེད་པ་དང༌།བག་ཆགས་ཀྱི་ཉེས་པ་ལ་
1334. བརྟེན་ཏེ།ཀུན་ནས་ཉོན་མོངས་པ་ཅན་མ་ཡིན་པའི་རྟ་གད་ཆེན་པོས་དགོད་
1335. ཅིང་སོ་སྟོན་པ་དང༌།ཕྱས་ལོང་སྟོན་པར་བྱེད་པ་དང༌།དགྲ་བཅོམ་པའི་ཅ་ཅོ་དེ་ལྟ་བུ་དང་མཐུན་པ་གང་ཡིན་པ་དེ་དེ་བཞིན་གཤེགས་aཔ་ལ་ཐམས་ཅད་ཀྱི་ཐམས་ཅད་དུ་མེད་པ་དང༌།གཞན་ཡང་དགྲ་བཅོམ་པ་ལ་ལན་འགའ་བརྗེད་
1336. ངས་པས་བདག་ཉིད་ཀྱི་བྱ་བ་མ་ཡིན་པ་བྱེད་པ་གང་ཡིན་པ་དེ་དེ་བཞིན་གཤེགས་པ་ལ་མེད་པ་དང༌།གཞན་ཡང་དགྲ་བཅོམ་པ་གཅིག་ཏུ་ཕུང་པོ་ལ་མི་མཐུན་པར་འདུ་ཤེས་ལ།འགོག་པ་མྱ་ངན་aལས་འདས་པ་ལ་ཞི་བར་འདུ་ཤེས་པ་གང་ཡིན་པའི་ཕུང་པོ་དང་མྱ་ངན་ལས་འདས་པ་ལ་ཐ་དད་པར་འདུ་ཤེས་པ་དེས།དེ་བཞིན་གཤེགས་པ་བཏང་སྙོམས་དམ་པ་ལ་ཞུགས་
1337. པའི་ཕྱིར་མེད་པ་དང༌།གཞན་ཡང་དགྲ་བཅོམ་པ་ནི་སྙོམས་པར་ཞུགས་ན་མཉམ་པར་གཞག་པ་ཡིན་ལ།ལངས་aན་མཉམ་པར་མ་བཞག་པ་ཡིན་གྱི།དེ་བཞིན་གཤེགས་པ་ལ་ནི་གནས་སྐབས་ཐམས་ཅད་དུ་སེམས་མཉམ་པར་མ་བཞག་པ་མེད་པ་དང༌།གཞན་ཡང་དགྲ་བཅོམ་པ་ནི་སོ་སོར་མ་བརྟགས་
1338. པར་སེམས་ཅན་གྱི་དོན་བྱ་བ་བཏང་སྙོམས་སུ་འཇོག་གི།དེ་བཞིན་གཤེགས་པ་ལ་ནི་དེ་ལྟ་བུ་དང་aམཐུན་པའི་སོ་སོར་མ་བརྟགས་པའི་བཏང་སྙོམས་མེད་པ་དང༌།གཞན་ཡང་དགྲ་བཅོམ་པ་ལ་ནི་ཤེས་བྱའི་སྒྲིབ་པ་རྣམ་པར་སྦྱངས་པ་ལས་བརྩམས་ནས།མ་ཐོབ་པའི་ཡོངས་སུ་ཉམས་པས་འདུན་པ་ལས་ཀྱང་
1339. ཡོངས་སུ་ཉམས་པར་འགྱུར།བརྩོན་འགྲུས་དང༌།དྲན་པ་དང༌།ཏིང་aངེ་འཛིན་དང༌།ཤེས་རབ་དང༌།རྣམ་པར་གྲོལ་བ་དང༌།རྣམ་པར་གྲོལ་བའི་ཡེ་ཤེས་དང་
1340. མཐོང་བ་ལས་ཀྱང་ཡོངས་སུ་ཉམས་པར་འགྱུར་བ་ཡོད་ཀྱི།དེ་བཞིན་གཤེགས་པ་ལ་ནི་ཡོངས་སུ་ཉམས་པ་རྣམ་པ་བདུན་པོ་དེ་དག་མེད་པ་དང༌།གཞན་ཡང་དགྲ་བཅོམ་པ་ནི་ལན་འགའ་ནི་ལུས་aཀྱི་ལས་དགེ་བ་ལ་ཡང་འཇུག།ལན་འགའ་ནི་ལུང་དུ་མ་བསྟན་པ་ལ་ཡང་འཇུག་སྟེ།ལུས་ཀྱི་ལས་ཇི་ལྟ་བ་དེ་བཞིན་དུ།ངག་གི་ལས་དང༌།ཡིད་ཀྱི་ལས་ལ་ཡང་དེ་བཞིན་པ་ཡིན་གྱི།དེ་བཞིན་གཤེགས་པའི་ཕྲིན་ལས་དེ་གསུམ་ནི་ཡེ་ཤེས་སྔོན་དུ་འགྲོ་བའི་ཕྱིར་དང༌།ཡེ་ཤེས་ཀྱི་རྗེས་སུ་aའབྲང་བའི་ཕྱིར་སྐུ་དང༌།གསུང་དང༌།ཐུགས་ཀྱི་ཕྲིན་ལས་ལུང་དུ་མ་བསྟན་པ་མེད་དེ།དེ་ལ་ཡེ་ཤེས་ཀྱིས་ཀུན་ནས་བསླང་བ་ཉིད་ཡིན་པའི་ཕྱིར་ཡེ་ཤེས་སྔོན་དུ་འགྲོ་བ་
1341. ཡིན་ནོ།།ཡེ་ཤེས་དང་ལྷན་ཅིག་རྒྱུ་བ་ཉིད་ཡིན་པའི་ཕྱིར་ཡེ་ཤེས་ཀྱི་རྗེས་སུ་འབྲང་བ་ཡིན་ནོ།།གཞན་ཡང་དགྲ་aབཅོམ་པས་ནི་དུས་གསུམ་གྱི་ཤེས་བྱའི་དངོས་པོ་ལ་བརྩལ་བ་ཙམ་གྱིས་མི་རྟོགས་པས།དེའི་ཕྱིར་དེའི་ཡེ་ཤེས་དང་མཐོང་བ་ཆགས་པ་མེད་པ་ཡང་མ་ཡིན་ལ།ཐམས་ཅད་ཀྱང་མི་རྟོགས་པས་དེའི་
1342. ཕྱིར་དེའི་ཡེ་ཤེས་དང་མཐོང་བ་ཐོགས་པ་མེད་པ་ཡང་མ་ཡིན་གྱི་དེ་བཞིན་གཤེགས་པས་ནི་aདུས་གསུམ་གྱི་ཤེས་བྱའི་དངོས་པོ་ལ་བརྩལ་བ་ཙམ་གྱིས་ཐམས་ཅད་རྟོགས་པས།དེའི་ཕྱིར་དེ་དག་ནི་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཅེས་བྱའོ།དེ་ལ་དང་པོ་བཞི་ནི་བསྙེལ་བ་མི་མངའ་བའི་ཆོས་ཉིད་དང༌།བག་ཆགས་ལེགས་པར་བཅོམ་པས་བསྡུས་སོ།།གཅིག་ནི་aཐུགས་རྗེ་ཆེན་པོས་བསྡུས་སོ།།ལྷག་མ་རྣམས་ནི་རྣམ་པ་ཐམས་ཅད་དང་མཆོག་མཁྱེན་པས་བསྡུས་པར་རིག་པར་བྱའོ།།བཅོམ་ལྡན་འདས་ཀྱིས་མདོ་སྡེ་ལས་དཔེ་བྱད་བཟང་པོ་གང་དག་ཡོངས་སུ་བསྟན་པ་དེ་དག་ནི་གདུལ་བྱ་དང་བ་
1343. བསྐྱེད་པ་ལས་ལྟོས་
1344. ཏེ་ཡོངས་སུ་བསྟན་པ་ཡིན་གྱི།aམཚན་ཉིད་རྣམ་པར་གཞག་པ་ནི་མ་ཡིན་ནོ།།མཚན་ཉིད་རྣམ་པར་གཞག་པ་ནི་རབ་ཏུ་གནས་པའི་ལེའུར་ཇི་སྐད་ཡོངས་སུ་བསྟན་པ་ཡིན་ཏེ།དཔེ་བྱད་བཟང་པོ་དེ་དག་ལས་དཔེ་བྱད་བཟང་པོ་དེ་དག་ཕྱུང་བར་རིག་པར་བྱའོ།།གཞན་ཡང་བྱང་ཆུབ་སེམས་དཔའི་ལོག་པར་སྒྲུབ་པ་ཡང་aརིག་པར་བྱ།ཡང་དག་པའི་སྒྲུབ་པ་ཡང་རིག་པར་བྱ།ཡང་དག་པའི་བསྒྲུབས་
1345. པའི་ཕན་ཡོན་ཡང་རིག་པར་བྱ།ཡང་དག་པར་སྒྲུབ་པ་ལ་རྣམ་པར་གནས་པའི་བྱང་ཆུབ་སེམས་དཔའི་ཆོས་སྤྱོད་པ་དང༌།སྙོམས་པར་སྤྱོད་པ་དང་དགེ་བ་སྤྱོད་པ་དང་ཆོས་ལ་གནས་པའི་རྣམ་པ་
1346. ཡང་རིག་aཔར་བྱ།བྱང་ཆུབ་སེམས་དཔའ་ལ་དད་པ་སྐྱེད་པའི་དཔེ་དག་ཀྱང་རིག་པར་བྱ།ཡང་དག་པའི་སྒྲུབ་པ་ལ་རྣམ་པར་གནས་པའི་བྱང་ཆུབ་སེམས་དཔའི་བསླབ་པ་ཡང་རིག་པར་བྱ།ཉན་ཐོས་ཀྱི་བསླབ་པ་དང༌།བྱང་ཆུབ་སེམས་དཔའི་བསླབ་པའི་ཁྱད་པར་ཡང་རིག་aཔར་བྱ།བྱང་ཆུབ་སེམས་དཔའི་བསླབ་པ་ལ་ལེགས་པར་བསླབ་པའི་བྱང་ཆུབ་སེམས་དཔའི་འཇིག་རྟེན་པ་དང་འཇིག་རྟེན་ལས་འདས་པའི་ཤེས་པ་དག་གིས་གཞན་གྱི་
1347. དོན་བྱ་བ་ཡང་རིག་པར་བྱ།བྱང་ཆུབ་སེམས་དཔའི་གདམས་ངག་འདི་ལ་ཉན་ཐོས་ཀྱི་བསླབ་པ་ཡང་རིག་པར་བྱ།ལེགས་aཔར་མ་བསླབས་པའི་དགེ་སྦྱོང་ཡང་རིག་པར་བྱ།ལེགས་པར་བསླབས་པའི་དགེ་སྦྱོང་ཡང་རིག་པར་བྱ།བརྡར་བཏགས་པའི་སྡོམ་པ་ལ་གནས་པ་ཡང་རིག་པར་བྱ།དོན་དམ་པའི་སྡོམ་པ་ལ་གནས་པ་ཡང་རིག་པར་བྱ།དེ་བཞིན་གཤེགས་པའི་འདུལ་བ་ཡང་རིག་པར་བྱ།
1348. དེ་aབཞིན་གཤེགས་པའི་འདུལ་
1349. བའི་ཐབས་ཀྱང་རིག་པར་བྱ།དགོངས་ཏེ་གསུངས་པ་ཡང་རིག་པར་བྱའོ
1350. །།བྱང་ཆུབ་སེམས་དཔའི་སྡེ་སྣོད་ཀྱི་གདམས་ངག་ལ་མོས་པའི་ཕན་ཡོན་ཡང་རིག་པར་བྱ་སྟེ།དེ་ནི་བྱང་ཆུབ་སེམས་དཔའི་སྡེ་སྣོད་ཀྱི་གདམས་ངག་མདོར་བསྟན་པ་ཡིན་ནོ།།དེ་ལ་aལོག་པར་སྒྲུབ་པ་གང་ཞེ་ན།དེ་ནི་མདོར་བསྡུ་ན་གོང་ནས་གོང་དུ་མངོན་པར་སྒྲུབ་པ་ལས་རྣམ་པ་བརྒྱད་དུ་རིག་པར་བྱ་སྟེ།ཡེ་ཤེས་ཀྱི་ཚོགས་ཡོངས་སུ་ཉམས་པར་འགྱུར་བའི་ལོག་པར་སྒྲུབ་པ་དང༌།ཡེ་ཤེས་ཀྱི་ཚོགས་ཡོངས་སུ་ཉམས་པའི་དྲན་པ་བརྗེད་པར་འགྱུར་བའི་ལོག་པར་སྒྲུབ་aཔ་དང༌།དྲན་པ་བརྗོད་
1351. པའི་དཀར་པོའི་ཆོས་ཡོངས་སུ་གཏུགས་པར་འགྱུར་བའི་ལོག་པར་སྒྲུབ་པ་དང༌།དཀར་པོའི་ཆོས་ཡོངས་སུ་གཏུགས་པའི་བྱང་ཆུབ་སེམས་དཔའི་ཆ་མ་ཡིན་པ་མི་མཐུན་པར་ཡིད་ཀྱིས་ཀུན་ཏུ་སྤྱོད་པར་འགྱུར་བའི་ལོག་པར་སྒྲུབ་པ་དང༌།མི་མཐུན་པར་ཡིད་ཀྱིས་aཀུན་ཏུ་སྤྱོད་པའི་གདུལ་དཀའ་བར་འགྱུར་བའི་ལོག་པར་སྒྲུབ་པ་དང༌།གདུལ་དཀའ་བའི་ལམ་ངན་པར་འགྲོ་བར་འགྱུར་བའི་ལོག་པར་སྒྲུབ་པ་དང༌།ལམ་ངན་པར་སོང་བའི་དམ་པ་མ་ཡིན་པ་དང་འགྲོགས་པར་འགྱུར་བའི་ལོག་པར་སྒྲུབ་པ་དང༌།དམ་པ་མ་ཡིན་པ་དང་འགྲོགས་པའི་aདོན་ཇི་ལྟ་བ་བཞིན་མ་ཡིན་པའི་བྱང་ཆུབ་སེམས་དཔའ་ཉིད་དུ་འགྱུར་བའི་ལོག་པར་སྒྲུབ་པ་སྟེ།བྱང་ཆུབ་ནི་ཤེས་རབ་ཀྱི་རང་བཞིན་ཡིན་ལ།ཤེས་རབ་ཀྱིས་ནི་དེ་ལས་གཞན་པའི་ཕ་རོལ་ཏུ་ཕྱིན་པ་རྣམས་སྒྲུབ་སྟེ།དེའི་ཕྱིར་བྱང་ཆུབ་སེམས་དཔའ་ཤེས་རབ་ལ་ལོག་པར་སྒྲུབ་པར་བྱེད་ན།aབྱང་ཆུབ་དང་བྱང་ཆུབ་འདྲེན་པར་བྱེད་པའི་ཆོས་རྣམས་ལ་ལོག་པར་ཞུགས་པ་ཡིན་ནོ།།བྱང་ཆུབ་སེམས་དཔའི་ཡེ་ཤེས་ཀྱི་ཚོགས་ཡོངས་སུ་ཉམས་པར་འགྱུར་བའི་ཆོས་ནི་བཞི་སྟེ།བཞི་གང་ཞེ་ན།མི་ཉན་པ་དང༌།ཉན་དུ་མི་འཇུག་པ་དང༌།ཉན་པའི་སྒྲིབ་པ་དང༌།ལོག་aཔར་མངོན་པར་ཞེན་པ་ཉན་དུ་འཇུག་པའོ།།ཡེ་ཤེས་ཀྱི་ཚོགས་ཡོངས་སུ་ཉམས་པར་འགྱུར་བའི་ཆོས་བཞི་པོ་དེ་དག་ལ་བརྟེན་ནས།ཚེ་འདི་དང་ཚེ་ཕྱི་མ་ལ་ཡེ་ཤེས་དང༌།མི་མཐུན་པའི་ཆོས་གཞན་བཞི་སྐྱེ་སྟེ།བཞི་གང་ཞེ་ན།བྱེ་བྲག་ཏུ་མི་རྟོག་
1352. པ་དང༌།རྐྱེན་མེད་པ་དང༌།aགཏི་མུག་ཏུ་འགྱུར་བའི་བསོད་ནམས་མ་ཡིན་པ་སྐྱེ་བ་དང༌།ཕྱིན་ཅི་ལོག་གོ།།དེ་ལ་མི་ཉན་པ་ལ་བརྟེན་ནས་ནི་ཚེ་འདི་ལ་བྱེ་བྲག་ཏུ་མི་རྟོག་པ་སྐྱེའོ།།ཉན་དུ་མི་འཇུག་པ་ལ་བརྟེན་ནས་ནི་ཚེ་ཕྱི་མ་ལ་རྐྱེན་མེད་པ་སྐྱེའོ།།ཉན་པའི་སྒྲིབ་པ་ལ་བརྟེན་ནས་ནི་ཚེ་ཕྱི་མ་ལ་གཏི་མུག་ཏུ་འགྱུར་aབའི་བསོད་ནམས་མ་ཡིན་པ་སྐྱེའོ།།ལོག་པར་མངོན་པར་ཞེན་པ་ཉན་དུ་འཇུག་པ་ལ་བརྟེན་ནས་
1353. ནི་ཚེ་ཕྱི་མ་ལ་ཕྱིན་ཅི་ལོག་སྐྱེའོ།།དེ་ལ་མི་ཉན་པ་ནི་ཆོས་ལ་ཞེ་འགྲས་པ་དང༌།གང་ཟག་ལ་ཞེ་འགྲས་པ་དང༌།དེ་གཉི་ག་ལ་ཞེ་འགྲས་པས་ཀྱང་མི་ཉན་ཏོ།།ཉན་དུ་མི་aའཇུག་པ་ནི་གཞན་པས་ཤེས་པ་ཧ་ཅང་ལྷག་པར་རློམ་པ་དང༌།གཞན་གྱི་
1354. བརྙས་ཀྱིས་འཇིགས་པས་ཀྱང་ཉན་དུ་མི་འཇུག་གོ།།ཉན་པའི་སྒྲིབ་པ་ནི་ཆོས་དང་གང་ཟག་ལ་མི་བསྔགས་པ་བརྗོད་པ་དང༌།འགྱོད་པ་དང༌།རྣམ་པར་གཡེང་བ་ཉེ་བར་སྒྲུབ་པ་དང༌།མི་སྨྲ་བ་aདང༌།གསོལ་བ་མི་འདེབས་པ་དང༌།སྐབས་མི་འབྱེད་པ་དང༌།ཉན་པ་ལ་མི་བསྔགས་པ་བརྗོད་པ་ལས་ཀྱང་འགྱུར་རོ།།ལོག་པར་མངོན་པར་ཞེན་པ་ཉན་དུ་མི་
1355. འཇུག་པ་ནི་རང་གིས་
1356. ཉེས་པར་རྟོགས་པ་དང༌།བསྒོམས་པ་དང༌།བཤད་པ་ལ་ལེགས་པར་རྟོགས་
1357. པ་དང༌།aབསྒོམས་པ་དང༌།བཤད་པ་དང་
1358. མངོན་པར་ཞེན་པ་དང༌།གཞན་དག་གིས་ལེགས་པར་རྟོགས་པ་དང༌།བསྒོམས་པ་དང༌།བཤད་པ་ལ་ཉེ་བར་
1359. རྟོགས་པ་དང༌།བསྒོམས་པ་དང༌།བཤད་པར་མངོན་པར་ཞེན་པ་ལས་ཀྱང་
1360. འགྱུར་རོ།།དེ་ལ་མི་ཉན་པ་aགང་ཡིན་པ་དང༌།ཉན་དུ་མི་འཇུག་པ་གང་ཡིན་པ་དང༌།ཉན་པའི་སྒྲིབ་པ་གང་ཡིན་པའི་ཆོས་དེ་གསུམ་ནི་ཤས་ཆེར་ཐོས་པ་ལས་བྱུང་བའི་ཡེ་ཤེས་ཀྱི་ཚོགས་ཡོངས་སུ་ཉམས་པར་འགྱུར་བ་ཡིན་ནོ།།ལོག་པར་མངོན་པར་ཞེན་པ་ཉན་དུ་འཇུག་པ་གང་ཡིན་པའི་ཆོས་དེ་ནི་ཤས་aཆེར་བསམས་པ་ལས་བྱུང་བ་དང༌།བསྒོམས་པ་ལས་བྱུང་བའི་ཡེ་ཤེས་ཀྱི་ཚོགས་ཡོངས་སུ་ཉམས་པར་འགྱུར་པ་ཡིན་ནོ།།བྱང་ཆུབ་སེམས་དཔའི་དྲན་པ་བརྗེད་པར་འགྱུར་བའི་ཆོས་ཀྱང་བཞི་སྟེ།བཞི་གང་ཞེ་ན།གང་ཟག་བཞི་ལ་གནས་བཞིས་རྣམ་པར་རྨོངས་པར་aབྱེད་པ་སྟེ།གླེང་བ་པོ་རྣམས་དང༌།ལུང་འབོགས་པ་རྣམས་དང༌།ཕན་པར་འདོད་པ་རྣམས་དང༌།ཡོན་ཏན་དང་ལྡན་པ་རྣམས་ལ་བདག་ཉིད་ཀྱི་
1361. འགལ་བར་རྣམ་པར་རྨོངས་པར་བྱེད་པ་དང༌།ཚངས་པ་མཚུངས་པར་སྤྱོད་པ་བསླབ་པ་ལ་ལེགས་པར་གནས་པ་རྣམས་ལ་བསླབ་aཔ་ལ་བཞིས་རྣམ་པར་རྨོངས་པར་བྱེད་པ་དང༌།ཐེག་པ་ཆེན་པོ་ལ་མོས་པར་འདོད་པ་དང༌།སྒྲུབ་པར་འདོད་པ་རྣམས་ལ།མ་བརྗོད་པ་དང༌།བརྗོད་པ་དང༌།རྣམ་པར་བྱང་
1362. བའི་སྐྱོན་ཡོངས་སུ་སྟོན་པས་དེ་ལ་མོས་པ་དང༌།སྒྲུབ་པ་རྣམ་པར་རྨོངས་པར་བྱེད་པ་དང༌།ཆོས་aསྨྲ་བའི་གང་ཟག་རྣམས་ལ་གསང་བའི་གནས་རྣམ་པར་དབྱེ་བའི་ཕྱིར་རྣམ་པར་
1363. རྨོངས་པར་བྱེད་པའོ།།བྱང་ཆུབ་སེམས་དཔའི་དཀར་པོའི་ཆོས་ཡོངས་སུ་གཏུགས་པར་འགྱུར་བའི་ཆོས་ཀྱང་བཞི་སྟེ།གཞན་ལ་སྟོན་
1364. པའི་དབང་དུ་བྱས་ནས།དཀར་པོའི་ཆོས་རྣམས་ཀྱི་aགནས་མ་ཡིན་པ་ལ་སྦྱོར་བ་དང༌།དཀར་པོའི་ཆོས་རྣམས་ཀྱི་གནས་མ་ཡིན་པ་ལ་སྦྱོར་བ་ལ་ལོག་པར་སྒྲུབ་པའི་ཉེས་པ་རྣམ་པ་གསུམ་སྟེ།ཟང་ཟིང་གི་ཉེས་པ་དང༌།ལྟ་བའི་ཉེས་པ་དང༌།སྟོན་པའི་ཉེས་པའོ།།དེ་ལ་ཟང་ཟིང་གི་ཉེས་པ་ནི་རྒྱུ་གཉིས་ཀྱིས་རིག་པར་aབྱ་སྟེ།ལོག་པའི་ལོངས་སྤྱོད་དང༌།འདུ་འཛི་མང་བས་སོ།།ལྟ་བའི་ཉེས་པ་ཡང་རྒྱུ་གཉིས་ཀྱིས་རིག་པར་བྱ་སྟེ།དམ་པའི་ཆོས་དང་གང་ཟག་སྤོང་བ་དང༌།དམ་པ་མ་ཡིན་པའི་ཆོས་དམ་པའི་ཆོས་སུ་སྟོན་པ་ལ་མངོན་པར་ཞེན་པས་སོ།།སྟོན་པའི་ཉེས་པ་ཡང་རྒྱུ་aགཉིས་ཀྱིས་རིག་པར་བྱ་སྟེ།དྲང་བའི་དོན་གྱི་མདོ་སྡེ་ཆུང་ངུ་འབའ་ཞིག་སྟོན་པ་དང༌།ངེས་པའི་དོན་གྱི་མདོ་སྡེ་རྣ་ལམ་དུ་མ་གྲགས་ཤིང་མ་བཟུང་བ་རྣམས་སྤོང་བས་སོ།།བྱང་ཆུབ་སེམས་དཔའ་
1365. བྱང་ཆུབ་སེམས་དཔའི་ཆ་མ་ཡིན་པ་
1366. མི་མཐུན་པར་ཡིད་ཀྱིས་ཀུན་ཏུ་སྤྱོད་པ་ཡང་བཞི་aཔོ་འདི་དག་ཡིན་ཏེ།སྟོན་པ་ལ་ཡིད་མི་ཆེས་པར་གྱུར་
1367. ཅིང༌།བསླབ་པ་ལ་གུས་པ་དང་མི་མཐུན་པ་དང༌།ཚངས་པ་མཚུངས་པར་སྤྱོད་པ་གྲོགས་རྣམས་དང༌།གླེང་བ་པོ་རྣམས་དང༌།རྗེས་སུ་སྟོན་པ་རྣམས་ལ་བདག་ཉིད་ཇི་ལྟར་གྱུར་པ་བརྗོད་པ་དང༌།མི་མཐུན་པ་དང༌།aཤེས་པ་བསོད་ནམས་ཆེན་པོ་རྣམས་ལ་དགེ་བའི་བརྩོན་འགྲུས་རྩོམ་པ་དང་མི་མཐུན་པ་དང་ཟབ་ཅིང་རྒྱ་ཆེ་བ་ལ་མོས་པ་རྣམས་དང༌།བདག་ཉིད་ཀྱི་སྒྲིབ་པ་རྣམ་པར་དག་པ་དང་མི་མཐུན་པའོ།།དེ་ལ་སྟོན་པ་ལ་ཡིད་མི་ཆེས་པ་ནི་རྣམ་པ་གསུམ་གྱིས་རིག་པར་བྱ་སྟེ།ཡོད་པ་ཉིད་aདང༌།བདག་ཉིད་ཆེ་བ་དང༌།ཡེ་ཤེས་བརྙེས་པ་དག་
1368. ལ་ཡིད་མི་ཆེས་པའོ།།བདག་ཉིད་ཇི་ལྟར་གྱུར་པ་མི་བརྗོད་པ་ཡང་རྣམ་པ་གསུམ་གྱིས་རིག་པར་བྱ་སྟེ།བདག་ཉིད་ལ་ཆེ་བའི་བདག་ཉིད་ཡོད་དོ་སྙམ་དུ་ལོག་པར་ཁེངས་ཤིང༌།དེས་སེམས་ཡོངས་སུ་གཏུགས་པས་aསེམས་ཅན་གྲོགས་པོ་རྣམས་ལ་དེ་ཡོངས་སུ་སྟོན་པ་དང༌།སེམས་ཅན་གླེང་བ་པོ་རྣམས་ལ་ལྟུང་བ་འཆབ་པ་དང༌།སེམས་ཅན་རྗེས་སུ་སྟོན་པ་རྣམས་ལ་སྨད་པའི་དབང་དུ་བྱས་ནས་རྙོག་པ་ཅན་གྱིས་དེ་ལ་ཐོ་འཚམས་པས་
1369. མངོན་པར་འདུ་བྱེད་པས་སོ།།དགེ་བ་ལ་བརྩོན་aའགྲུས་མི་རྩོམ་པ་ནི་རྣམ་པ་གཉིས་ཀྱིས་རིག་པར་བྱ་སྟེ།སེམས་ཅན་ཤེས་པ་བསོད་ནམས་ཆེན་པོ་རྣམས་ཀྱི་རྙེད་པ་དང༌།བཀུར་སྟི་ལ་དགའ་བར་མི་བྱེད་པ་དང་དེ་ལ་མངོན་པར་དགའ་བས་སོ།།བྱང་ཆུབ་སེམས་དཔའི་གདུལ་དཀའ་བར་འགྱུར་བའི་ཆོས་ཀྱང་བཞི་སྟེ
1370. །འདི་ལྟ་aསྟེ་བསྒོམ་པའི་སྒྲིབ་པ་བཞི་པོ་དག་སྟེ།ཐོས་པ་ལྷུར་ལེན་པ་དང༌།གདམས་ངག་ལ་ལོག་པར་འཛིན་པ་དང༌།ཚུལ་ཁྲིམས་དག་
1371. ལ་གནས་པར་མི་བྱེད་པས་འགྱོད་པ་དང༌།རང་གི་ལྟ་བ་མཆོག་ཏུ་འཛིན་ཅིང་གནས་པའོ།།དེ་ལ་ཐོས་པ་ལ་སེམས་ཉེ་བར་aམ་ཞི་བས་ཐོས་པ་ལྷུར་ལེན་པ་ཡིན་ནོ།།རྗེས་སུ་བསྟན་པ་ལ་ལོག་པར་རྣམ་པར་རྟོག་པས་གདམས་ངག་ལ་ལོག་པར་འཛིན་པ་ཡིན་ནོ།།ཚུལ་ཁྲིམས་དག་ལ་སྐྱོན་ཡོད་ལ་དད་པས་བྱིན་པ་ཡོངས་སུ་ལོངས་སྤྱོད་པས་འགྱོད་པ་ཡིན་ནོ།།སེམས་ཅན་དབང་པོ་དུལ་བས་ཁྱད་པར་aདུ་འཕགས་པ་རྣམས་དང༌།སྤོང་བས་ཁྱད་པར་དུ་འཕགས་པ་ཁྱད་པར་ཅན་རྣམས་ལ་འགྲོན་
1372. པར་བྱེད་པས་རང་གི་ལྟ་བ་མཆོག་ཏུ་འཛིན་ཅིང་གནས་པ་ཡིན་ནོ།།བྱང་ཆུབ་སེམས་དཔའི་སེམས་ཅན་རྣམས་ལ་ལམ་ངན་པར་འགྲོ་བ་ཡང་བཞི་པོ་འདི་དག་ཡིན་ཏེ།སེམས་ཅན་དད་aཔས་ཞུགས་པ་མ་ཡིན་པ་རྣམས་ལ་སྟོན་པ་དང༌།སེམས་ཅན་ཐེག་པ་དམན་པ་ཐེག་པ་ཆེན་པོ་འདོད་པ་རྣམས་ལ་མི་འཚམ་
1373. པ་སྟོན་པ་དང༌།སེམས་ཅན་ཐེག་པ་ཆེན་པོ་ཐེག་པ་
1374. དམན་པ་འདོད་པ་རྣམས་ལ་མི་མཐུན་པ་སྟོན་པ་དང༌།སེམས་ཅན་ཚུལ་ཁྲིམས་ལ་གནས་པ་དང་aཚུལ་ཁྲིམས་ལ་མི་གནས་པ་རྣམས་ལ་ཕྱོགས་ཀྱི་འདོད་ཆགས་ཀྱིས་མི་འདྲ་བར་སྟོན་པའོ།།དེ་ལ་ཚུལ་ཁྲིམས་ལ་གནས་པ་ནི་རྣམ་པ་གསུམ་གྱིས་རིག་པར་བྱ་སྟེ།ལམ་གྱི་མཐའ་ལ་
1375. ཉེས་པ་མེད་པ་དང༌།ཚུལ་ཁྲིམས་ལ་སྐྱོན་མེད་པ་དང༌།བསླབ་པ་ལ་གུས་པས་སོ།།ཚུལ་aཁྲིམས་ལ་མི་གནས་པ་ནི་རྣམ་པ་གཉིས་ཀྱིས་རིག་པར་བྱ་སྟེ།ཚུལ་ཁྲིམས་ལ་སྐྱོན་བྱུང་
1376. བ་དང༌།བསླབ་པ་ལ་མི་གུས་པས་སོ།།བྱང་ཆུབ་སེམས་དཔའ་དམ་པ་མ་ཡིན་པ་དང་འགྲོགས་པ་ལ་བརྟེན་ན་རྣམ་པ་བཞི་ཡོངས་སུ་ཉམས་པར་འགྱུར་ཏེ།ཐེག་པ་ཡོངས་སུ་ཉམས་aཔ་དང༌།སེམས་ཅན་གྱི་དོན་གྱི་སྦྱོར་བ་ཡོངས་སུ་ཉམས་པ་དང༌།
1377. བསྟན་པ་ཡོངས་སུ་ཉམས་པ་དང༌།དགེ་བའི་ཆོས་རྣམས་ལ་
1378. རྟག་ཏུ་སྒོམ་པ་ཡོངས་སུ་ཉམས་པའོ།།བྱང་ཆུབ་སེམས་དཔའ་བཞི་པོ་ཆོས་འཛིན་པ་དང༌།དགོན་པ་པ་དང༌།བསོད་ནམས་བྱ་བ་ལ་བརྩོན་aཔ་དང༌།འཁོར་
1379. དང་སྤྱོད་པ་དེ་དག་ལ་
1380. བྱང་ཆུབ་སེམས་དཔའ་དང་བའི་བྱ་བ་འདོད་པ་ནི་ཆོས་འཛིན་པ་ཡིན་ཡང་དོན་ཇི་ལྟ་བ་བཞིན་མ་ཡིན་པ་ཡིན་གྱི།དོན་ཇི་ལྟ་བ་བཞིན་མ་ཡིན་ནོ།།བྱང་ཆུབ་སེམས་དཔའ་སྒྲ་འདོད་པ་ནི་དགོན་པ་པ་ཡིན་ཡང་དོན་ཇི་ལྟ་བ་བཞིན་མ་ཡིན་aཔ་ཡིན་གྱི།དོན་ཇི་ལྟ་བ་བཞིན་མ་ཡིན་ནོ།།བྱང་ཆུབ་སེམས་དཔའ་ཟང་ཟིང་གི་འབྲས་བུ་དང་འབྲེལ་པའི་སེམས་དང་ལྡན་པ་ནི་བསོད་ནམས་བྱ་བ་ལ་
1381. བརྩོན་པ་དེ་
1382. ཡིན་ཡང་དོན་ཇི་ལྟ་བ་བཞིན་མ་ཡིན་པ་ཡིན་གྱི།དོན་ཇི་ལྟ་བ་བཞིན་མ་ཡིན་ནོ།།བྱང་ཆུབ་སེམས་དཔའ་aབསྙེན་བཀུར་དང་ཡོངས་སུ་སྤྱད་པ་དང༌།གྲགས་པ་དང་འབྲེལ་པའི་སེམས་
1383. དང་ལྡན་པ་ནི་འཁོར་དང་ལོངས་
1384. སྤྱོད་ཀྱང་ཇི་ལྟ་བ་བཞིན་མ་ཡིན་པ་ཡིན་གྱི་དོན་ཇི་ལྟ་བ་བཞིན་མ་ཡིན་ནོ།།ཡང་དག་པའི་སྒྲུབ་པ་གང་ཞེ་ན།ཡང་དག་པའི་སྒྲུབ་པ་ནི་དེ་ལས་བཟློག་པ་སྟེ།སྐྱོན་ཁྱད་aཔར་ཅན་ཡོངས་སུ་སྤངས་པ་དང༌།གཉེན་པོ་བསྟན་པས་གོང་ནས་གོང་དུ་བསྒྲུབས་པས་
1385. རྣམ་པ་བརྒྱད་ཀྱིས་རིག་པར་བྱའོ།།གང་གི་ཕྱིར་མི་ཉན་པ་ཡེ་ཤེས་ཡོངས་སུ་ཉམས་པར་འགྱུར་བ་ཡིན་པར་སྨྲས་ན།ཅིའི་ཕྱིར་ཆོས་དང་གང་ཟག་ལ་མི་གུས་པ་ཡང་ཡོངས་སུ་བསྟན་aཅེ་ན།དེས་ཀྱང་དེ་བྱེད་ལ་མི་བྱེད་ན་ཡང་མ་མོས་པས་ཡོངས་སུ་ཉམས་པར་འགྱུར་བའི་ཕྱིར་རོ།།གང་གི་ཕྱིར་ཉན་དུ་མི་འཇུག་པ་ཡེ་ཤེས་ཡོངས་སུ་ཉམས་པར་འགྱུར་བ་ཡིན་པར་སྨྲས་ན་ཅིའི་ཕྱིར་དང་བའི་བྱ་བ་འདོད་པ་ཉིད་ཀྱང་ཡོངས་སུ་བསྟན་ཅེ་ན།དེས་ཀྱང་དེ་བྱེད་ལ་མི་aབྱེད་ན་ཡང་ལོག་པའི་ཆོས་ཡོངས་སུ་བསྔོ་བས་ཡོངས་སུ་ཉམས་པར་འགྱུར་བའི་ཕྱིར་རོ།།གང་གི་ཕྱིར་ཉན་པའི་སྒྲིབ་པ་ཡེ་ཤེས་ཡོངས་སུ་ཉམས་པར་འགྱུར་བ་ཡིན་པར་སྨྲས་ན།ཅིའི་ཕྱིར་འདུན་པ་མེད་པའི་མི་ཉན་པ་དང༌།མི་འཛིན་པ་ཡང་ཡོངས་སུ་བསྟན་ཅེ་ན།དེས་aཀྱང་དེ་བྱེད་ལ།མི་བྱེད་ན་ཡང་ལེ་ལོས་ཡོངས་སུ་ཉམས་པར་འགྱུར་བའི་ཕྱིར་རོ།།གང་གི་ཕྱིར་ལོག་པར་མངོན་པར་ཞེན་པ་ཉན་དུ་འཇུག་པ་ཡེ་ཤེས་ཡོངས་སུ་ཉམས་པར་འགྱུར་བ་ཡིན་པར་སྨྲས་ན།ཅིའི་ཕྱིར་སྒོམ་པ་ལ་ཡོན་ཏན་དུ་མི་ལྟ་བ་དང༌།ཐོས་པ་དང༌།སྨྲ་བ་ལྷུར་aལེན་པ་ཉིད་ཀྱང་ཡོངས་སུ་བསྟན་ཅེ་ན།དེས་ཀྱང་དེ་བྱེད་ལ།མི་བྱེད་ན་ཡང་ཡེ་ཤེས་ཡོངས་སུ་མི་འགྲུབ་པས་ཡོངས་སུ་ཉམས་པར་འགྱུར་བའི་ཕྱིར་རོ།།གང་གི་ཕྱིར་གླེང་བ་པོ་རྣམས་ལ་བདག་ཉིད་ཀྱི་འགལ་བས་
1386. རྣམ་པར་རྨོངས་པར་བྱེད་པ་དྲན་པ་བརྗེད་པར་འགྱུར་aབ་ཡིན་པར་སྨྲས་ན།ཅིའི་ཕྱིར་དངོས་པོ་ལྕི་བའི་ལྟུང་བས་འཇིགས་པ་དང༌།དངོས་པོ་ཡང་བ་ཁྱད་དུ་གསད་པའི་ཕྱིར་བརྫུན་སྨྲ་བ་ཡང་ཡོངས་སུ་བསྟན་ཅེ་ན།དེས་ཀྱང་དེ་བྱེད་ལ།དེས་ལས་ཀྱི་སྒྲིབ་པས་རབ་ཏུ་བརྗེད་པར་འགྱུར་བ་དང༌།མི་བྱེད་ན་ཡང་ལྟུང་བའི་སྒྲིབ་པས་
1387. རབ་aཏུ་བརྗེད་པར་འགྱུར་བའི་ཕྱིར་རོ།།གང་གི་ཕྱིར་བསླབ་པའི་གཞིས་
1388. རྣམ་པར་རྨོངས་པར་བྱེད་པ།དྲན་པ་བརྗེད་པར་འགྱུར་བ་ཡིན་པར་སྨྲས་
1389. ན།ཅིའི་ཕྱིར་ངོ་བོ་ཉིད་ཀྱི་རྗེས་སུ་མི་འཇུག་པ་དང་ལོག་པར་ལྟ་བ་དང༌།གྱ་གྱུ་ཉིད་ཀྱང་ཡོངས་སུ་བསྟན་ཅེ་ན།དེས་ཀྱང་དེ་བྱེད་ལ་དེས་aལས་ཀྱི་སྒྲིབ་པས་རབ་ཏུ་བརྗེད་པར་འགྱུར་བ་དང༌།མི་བྱེད་ན་ཡང་ལྟུང་བའི་སྒྲིབ་པས་རབ་ཏུ་བརྗེད་པར་འགྱུར་བའི་ཕྱིར་རོ།།གང་གི་ཕྱིར་ཐེག་པ་ཆེན་པོ་ལ་མོས་པ་དང༌།སྒྲུབ་པས་རྣམ་པར་རྨོངས་པར་བྱེད་པ་དྲན་པ་བརྗེད་པར་འགྱུར་བ་ཡིན་པར་སྨྲས་ན།ཅིའི་ཕྱིར་བྱང་aཆུབ་སེམས་དཔའ་རྣམས་ལ་གུས་པ་མི་སྐྱེད་པ་དང༌།ཡང་དག་པའི་ཡོན་ཏན་འཆབ་པ་ཡང་
1390. ཡོངས་སུ་བསྟན་ཅེ་ན།དེས་ཀྱང་དེ་བྱེད་ལ།དེས་ལས་ཀྱི་སྒྲིབ་པས་
1391. རབ་ཏུ་བརྗེད་པར་འགྱུར་བ་དང༌།མི་བྱེད་ན་ཡང་ལྟུང་བའི་སྒྲིབ་པས་རབ་ཏུ་བརྗེད་པར་འགྱུར་བའི་ཕྱིར་རོ།།aགང་གི་ཕྱིར་གསང་བའི་གནས་རྣམ་པར་དབྱེ་བའི་ཕྱིར་རྨོངས་པར་བྱེད་པ།དྲན་པ་བརྗེད་པར་འགྱུར་བ་ཡིན་པར་སྨྲས་ན།ཅིའི་ཕྱིར་ཐེག་པ་ཆེན་པོ་ལས་འདུན་པ་བཟློག་པར་འདོད་པ་ཉིད་ཀྱང་ཡོངས་སུ་བསྟན་ཅེ་ན།དེས་ཀྱང་དེ་བྱེད་ལ།དེས་ལས་ཀྱི་སྒྲིབ་པས་རབ་ཏུ་བརྗེད་པར་aའགྱུར་བ་དང༌།མི་བྱེད་ན་ཡང་ལྟུང་བའི་སྒྲིབ་པས་རབ་ཏུ་བརྗེད་པར་འགྱུར་བའི་ཕྱིར་རོ།།གང་གི་ཕྱིར་གནས་མ་ཡིན་པ་ལ་སྦྱོར་བ་དཀར་པོའི་ཆོས་ཡོངས་སུ་གཏུགས་པར་འགྱུར་བ་ཡིན་པར་སྨྲས་ན།ཅིའི་ཕྱིར་བདག་ལ་ཕན་པར་འདོད་པ་
1392. ཉུང་བ་དང༌།མ་ཞུགས་པ་དང༌།ཐེག་aཔ་དམན་པ་ཉན་པ་དང༌།སེམས་ཅན་དམན་
1393. པ་ཉིད་ཀྱང་ཡོངས་སུ་བསྟན་ཅེ་ན།དེས་ཀྱང་དེ་བྱེད་ལ།དེས་དཀར་པོའི་ཆོས་མ་ཐོབ་པ་རྣམས་ནི་མི་འཐོབ་ལ།བཟུང་
1394. བ་དང་ཉན་པ་ལྷོད་པས་ཐོབ་པ་རྣམས་ལས་ཀྱང་ཡོངས་སུ་ཉམས་པར་འགྱུར་བའི་ཕྱིར་རོ།།གང་གི་ཕྱིར་ཟང་ཟིང་aགི་ཉེས་པ་དཀར་པོའི་ཆོས་ཡོངས་སུ་གཏུགས་པར་འགྱུར་བ་ཡིན་པར་སྨྲས་ན།ཅིའི་ཕྱིར་ལེགས་པར་ཐོབ་
1395. པའི་རྙེད་པས་ཆོག་མི་ཤེས་པ་དང༌།ཚུལ་འཆོས་པ་ལ་སོགས་པའི་ཆོས་རྣམས་དང༌།ཡོངས་སུ་གདུང་བ་ཡང་ཡོངས་སུ་བསྟན་ཅེ་ན།དེས་ཀྱང་དེ་བྱེད་ལ།དེས་མ་aཐོས་པ་མི་ཉན་པ་དང༌།དོན་དང་བྱ་བ་ལ་འཕྱར་གཡེང་མང་བས་ཏིང་ངེ་འཛིན་མི་རྟོགས་པའི་ཕྱིར་རོ།།གང་གི་ཕྱིར་ལྟ་བའི་ཉེས་པ་དཀར་པོའི་ཆོས་
1396. ཡོངས་སུ་གཏུགས་པར་འགྱུར་བ་ཡིན་པར་སྨྲས་ན།ཅིའི་ཕྱིར་གཞན་གྱི་སྐྱོན་ལ་ལྟ་བ་དང༌།ཉན་ཐོས་དང་ཐེག་པ་ཆེན་པོའི་aབསླབ་པ་ལ་ཕྱིན་ཅི་ལོག་པ་
1397. ཡང་ཡོངས་སུ་བསྟན་ཅེ་ན།དེས་ཀྱང་དེ་བྱེད་ལ།དེས་ཡང་དག་པའི་སྒྲུབ་པ་ལས་ཉམས་པར་འགྱུར་བ་དང༌།གཞན་ལ་སླུ་བས་ཉམས་པར་ཡང་འགྱུར་བའི་ཕྱིར་རོ།།གང་གི་ཕྱིར་སྟོན་པའི་ཉེས་པ་དཀར་པོའི་ཆོས་ཡོངས་སུ་གཏུགས་པར་འགྱུར་aབ་ལེན་
1398. པར་སྨྲས་ན།ཅིའི་ཕྱིར་དེ་བཞིན་གཤེགས་པའི་ཡེ་ཤེས་ཀྱི་དགོངས་པ་ཤེས་སོ་ཞེས་ཁྱད་དུ་གསོད་པར་བྱེད་པ་ཉིད་ཀྱང་ཡོངས་སུ་བསྟན་ཅེ་ན།དེས་ཀྱང་དེ་བྱེད་ལ།དེས་དམ་པའི་ཆོས་ལ་སྐུར་བ་འདེབས་པས་ཉམས་པར་འགྱུར་བ་དང༌།དེ་བཞིན་གཤེགས་པའི་aཡེ་ཤེས་ཀྱི་དགོངས་པ་ལ་ལོག་པར་ཡོངས་སུ་འཛིན་པས་ཉམས་པར་འགྱུར་བའི་ཕྱིར་རོ།།གང་གི་ཕྱིར་བསླབ་པ་ལ་
1399. ཤས་ཆེར་མི་གུས་པ་མི་
1400. མཐུན་པར་ཡིད་ཀྱིས་ཀུན་ཏུ་སྤྱོད་པར་འགྱུར་བ་ཡིན་པར་སྨྲས་ན།ཅིའི་ཕྱིར་ལྟུང་བ་རྣམ་པར་མི་འབྱེད་པ་དང༌།མི་འཆགས་པ་དང༌།aའགྱོད་པ་མི་སེལ་བ་ཉིད་ཀྱང་ཡོངས་སུ་བསྟན་ཅེ་ན།དེས་ཀྱང་དེ་ཀུན་ཏུ་སྤྱོད་ལ།དམིགས་པ་ལ་
1401. རྣམ་པར་གཡེང་བས་ཀྱང་གྱ་གྱུ་ལ་ཞུགས་པར་འགྱུར་བའི་ཕྱིར་རོ།།གང་གི་ཕྱིར་བདག་ཉིད་ཇི་ལྟར་གྱུར་པ་བཞིན་མི་བརྗོད་པ་མི་མཐུན་པར་ཡིད་ཀྱིས་ཀུན་ཏུ་སྤྱོད་པར་འགྱུར་བ་ཡིན་པར་aསྨྲས་ན།ཅིའི་ཕྱིར་བདག་ཉིད་དང་ལོངས་སྤྱོད་ལ་ལྟ་བ་དང༌།བདེན་པའི་ཚིག་སྦེད་པ་ཉིད་ཀྱང་ཡོངས་སུ་བསྟན་ཅེ་ན།དེས་ཀྱང་དེ་ཀུན་ཏུ་སྤྱོད་ལ།བསྟན་པ་ལས་རྣམ་པར་གཡེང་བས་ཀྱང་གྱ་གྱུ་ལ་ཞུགས་པར་འགྱུར་བའི་ཕྱིར་རོ།།གང་གི་ཕྱིར་བརྩོན་འགྲུས་aའདོར་བར་བྱེད་པ་མི་མཐུན་པར་ཡིད་ཀྱིས་
1402. ཀུན་ཏུ་སྤྱོད་པར་འགྱུར་བ་ཡིན་པར་ཀུན་ཏུ་སྨྲས་ན།ཅིའི་ཕྱིར་མི་བཟོད་པ་ཡང་ཡོངས་སུ་བསྟན་ཅེ་ན།དེས་ཀྱང་དེ་ཀུན་ཏུ་སྤྱོད་ལ།སྡུག་བསྔལ་མི་བཟོད་པ་དང༌།དགེ་བ་ལས་རྣམ་པར་གཡེང་བས་ཀྱང་གྱ་གྱུ་ལ་ཞུགས་པར་འགྱུར་བའི་ཕྱིར་aརོ།།གང་གི་ཕྱིར་སྒྲིབ་པ་རྣམ་པར་མ་དག་པའི་རྒྱུས་མི་མཐུན་པར་ཡིད་ཀྱིས་ཀུན་ཏུ་སྤྱོད་པར་འགྱུར་བ་ཡིན་པར་སྨྲས་ན།ཅིའི་ཕྱིར་ཐེག་པ་ཆེན་པོ་ལ་ལྷག་པའི་བསམ་པས་མོས་པ་མེད་པ་ཡང་ཡོངས་སུ་བསྟན་ཅེ་ན།དེས་ཀྱང་དེ་ཀུན་ཏུ་སྤྱོད་ལ།ཐེག་པ་ཆེན་པོ་ལ་རྣམ་པར་གཡེང་aབས་ཀྱང་གྱ་གྱུ་ལ་ཞུགས་པར་འགྱུར་བའི་ཕྱིར་རོ།།གང་གི་ཕྱིར་བསྒོམ་པའི་སྒྲིབ་པ་ཐོས་པ་ལྷུར་ལེན་པ་གདུལ་དཀའ་བར་འགྱུར་བ་ཡིན་པར་སྨྲས་ན།ཅིའི་ཕྱིར་ཀླན་ཀ་དང༌།དེ་སྐད་རྒོལ་བ་ལས་ཐར་པའི་ཕན་ཡོན་དུ་ལྟ་བས་ཉན་པ་ཡང་ཡོངས་སུ་བསྟན་ཅེ་ན།དེས་ཀྱང་དེ་བྱེད་ལ་aདགེ་བའི་བཤེས་གཉེན་ཆོས་འཛིན་པ་ལ་ཡང་སླུ་བར་བྱེད་པའི་ཕྱིར་རོ།།གང་གི་ཕྱིར་བསྒོམ་པའི་སྒྲིབ་པ་གདམས་ངག་ལ་ལོག་པར་འཛིན་པ་གདུལ་དཀའ་བར་འགྱུར་བ་ཡིན་པར་སྨྲས་ན།ཅིའི་ཕྱིར་ཚིག་མི་བཟོད་པ་ཉིད་དང༌།ལྟུང་བ་འཛིན་པ་ཉིད་དང༌།གདམས་ངག་ལ་མི་aགུས་པ་ཉིད་ཀྱང་ཡོངས་སུ་བསྟན་ཅེ་ན།དེས་ཀྱང་དེ་བྱེད་ལ།དགེ་བའི་བཤེས་གཉེན་དགོན་པ་པ་ལ་ཡང་སླུ་བར་བྱེད་པའི་ཕྱིར་རོ།།གང་གི་ཕྱིར་བསྒོམ་པའི་སྒྲིབ་པ་ཚུལ་ཁྲིམས་དག་ལ་གནས་པར་མི་བྱེད་པ་འགྱོད་པ་གདུལ་དཀའ་བར་འགྱུར་བ་ཡིན་པར་སྨྲས་ན།ཅིའི་ཕྱིར་བསླབ་aཔ་དག་ལ་ཤས་ཆེར་མི་གུས་ལ།དད་པས་བྱིན་པ་ཡོངས་སུ་ལོངས་སྤྱོད་པ་ཡང་ཡོངས་སུ་བསྟན་ཅེ་ན།དེས་ཀྱང་དེ་བྱེད་ལ།དགེ་བའི་བཤེས་གཉེན་བསོད་ནམས་བྱ་བ་ལ་བརྩོན་པ་ལ་ཡང་སླུ་བར་བྱེད་པའི་ཕྱིར་རོ།།གང་གི་ཕྱིར་བསྒོམ་པའི་སྒྲིབ་པ་རང་གི་ལྟ་བ་མཆོག་ཏུ་འཛིན་ཅིང་aགནས་པ།གདུལ་དཀའ་བར་འགྱུར་བ་ཡིན་པར་སྨྲས་ན།ཅིའི་ཕྱིར་བྱང་ཆུབ་སེམས་དཔའ་ཕ་རོལ་ཏུ་ཕྱིན་པ་རྣམ་པར་དག་པ་རྣམས་ལ་མི་གུས་པ་དང༌།མི་ལྟ་བ་དང༌།བསྙེན་བཀུར་མི་བྱེད་པ་དང༌།མི་ཉན་པ་དང༌།རྗེས་སུ་མི་མཐུན་པའི་ཆོས་བསྒྲུབ་
1403. པར་འདོད་པ་ཉིད་ཀྱང་ཡོངས་aསུ་བསྟན་ཅེ་ན།དེས་ཀྱང་དེ་བྱེད་ལ།དགེ་བའི་བཤེས་གཉེན་འཁོར་དང་སྤྱོད་པ་ལ་ཡང་སླུ་བར་བྱེད་པའི་ཕྱིར་རོ།།གང་གི་ཕྱིར་མི་སྟོན་པ་དང༌།མི་འཚལ་བ་སྟོན་པ་དང༌།མི་མཐུན་པ་སྟོན་པ་དང༌།མི་འདྲ་བར་སྟོན་པ་ལམ་ལོག་པར་འགྲོ་བར་འགྱུར་བ་ཡིན་པར་སྨྲས་ན།ཅིའི་aཕྱིར་ཡང་དང་ཡང་དུ་སྟོན་པས་ཡོངས་སུ་སྐྱོ་ཞིང༌།སེམས་མི་མཉམ་པ་ཉིད་དང༌།སྟོན་པའི་ཐབས་མི་ཤེས་པ་ཉིད་དང༌།ཐེག་པ་དམན་པ་ལ་མོས་པ་ཉིད་དང༌།ཟང་ཟིང་དང་བཅས་པའི་སེམས་ཀྱིས་འཁོར་ལ་རྗེས་སུ་སྟོན་པར་སྦྱོར་བ་ཉིད་ཀྱང་ཡོངས་སུ་བསྟན་ཅེ་ན།དེ་དག་གིས་aཀྱང་དེ་དག་བྱེད་ལ།དགེ་བའི་རྩ་བ་ཡོངས་སུ་མ་རྫོགས་པ་དང༌།དགེ་བའི་རྩ་བ་རྒྱ་ཆེན་པོ་ཡོངས་སུ་མི་འཛིན་པ་དང༌།དགེ་བའི་རྩ་བ་རྒྱ་ཆེན་པོ་ཡོངས་སུ་གཏོང་བ་དང༌།བསོད་ནམས་མ་ཡིན་པ་སྐྱེ་བས་ཀྱང་གདུལ་བ་ལ་སླུ་བར་བྱེད་པའི་ཕྱིར་རོ།།གང་གི་ཕྱིར་དམ་པ་མ་ཡིན་པ་དང༌།aའགྲོགས་པ་རྣམ་པ་བཞི་སྤོང༌།དངོས་པོ་རྣམ་པ་བཞི་ཡོངས་སུ་ཉམས་པར་འགྱུར་བ་ཡིན་པར་སྨྲས་ན།ཅིའི་ཕྱིར་སེར་སྣ་དང༌།ཐོས་པ་ཉུང་བ་དང༌།བསྟན་པ་
1404. ལ་ལེགས་པར་མ་ཞུགས་པ་དང༌།སངས་རྒྱས་ཀྱི་བཀའ་མི་ཉན་པ་ཡང་ཡོངས་སུ་བསྟན་ཅེ་ན།དེ་དག་གིས་ཀྱང་དེ་དག་
1405. aབྱེད་ལ།དགེ་བའི་རྩ་བ་མ་བྱས་པའི་ཕྱིར་འཁོར་བའི་སྡུག་བསྔལ་གྱིས་འཇིགས་པ་དང༌།གཞན་གྱི་དོན་བྱེད་མི་ནུས་པ་དང༌།དགེ་བའི་རྩ་བ་ཆུང་བ་དང༌།ཆོས་རྣམས་ལ་ཡིད་གཉིས་དང༌།ཐེ་ཚོམ་ཟ་བས་ཀྱང་ཡོངས་སུ་ཉམས་པར་འགྱུར་བའི་ཕྱིར་རོ།།གང་གི་ཕྱིར་བྱང་ཆུབ་aསེམས་དཔའ་བཞི་ལ་དང་བའི་བྱ་བ་འདོད་པ་དང༌།སྒྲ་འདོད་པ་དང༌།ཟང་ཟིང་གི་འབྲས་བུ་འདོད་པ་དང༌།བསྙེན་བཀུར་དང་ཡོངས་སུ་སྤྱད་པ་དང་གྲགས་པ་འདོད་པ་དོན་ཇི་ལྟ་བ་བཞིན་མ་ཡིན་པའི་བྱང་ཆུབ་སེམས་དཔར་འགྱུར་བ་ཡིན་པར་སྨྲས་ན།ཅིའི་ཕྱིར་བདག་ལ་ཆགས་པ་དང་aབཅས་པ་
1406. ལ་ཁ་ན་མ་ཐོ་བ་ཕྲ་རབ་ཙམ་དག་ལ་འཇིགས་པར་མི་ལྟ་བ་དང༌།བདག་མེད་པ་ལ་མོས་པ་མེད་པ་དང་བཅས་པ་ལ་གཞན་གྱི་དོན་ལ་མི་ལྟ་བ་དང༌།འཁོར་བ་དང་མྱ་ངན་ལས་འདས་པ་དག་ལ་གཅིག་ཏུ་ཡོན་ཏན་དུ་ལྟ་བ་དང༌།ཚེ་འདི་ལ་འདུ་འཛི་འདོད་པ་དང༌།ཕྱི་aམ་ལ་དབང་ཕྱུག་འདོད་པ་ཆོས་དང་ཟང་ཟིང་འདོད་པ་ཡང་ཡོངས་སུ་བསྟན་ཅེ་ན།དེ་དག་གིས་ཀྱང་དེ་དག་བྱེད་ལ།ཆོས་འཛིན་པ་ཉིད་ནས་འཁོར་དང་སྤྱོད་པའི་བར་གྱིས་ཀྱང་བདག་ཉིད་ལ་སླུ་བར་བྱེད་པའི་ཕྱིར་རོ།།།།བམ་པོ་བཞི་བཅུ་གཉིས་པ།ཡང་དག་པའི་སྒྲུབ་པའི་aཕན་ཡོན་གང་ཞེ་ན།དེ་ཡང་གོང་ནས་གོང་དུ་རྣམ་པ་བཞིར་རིག་པར་བྱ་སྟེ།བྱང་ཆུབ་སེམས་དཔའ་དེ་ལྟར་ཡང་དག་པར་ཞུགས་པ་ལ་བསོད་ནམས་དང༌།ཡེ་ཤེས་ཀྱི་ཚོགས་བསགས་པ་དང༌།དེ་ལ་བརྟེན་ནས་སྒྲིབ་པ་རྣམ་པར་དག་པ་དང༌།དེ་ལ་བརྟེན་ནས་སྒོ་ཐམས་ཅད་ནས་aདཀར་པོའི་ཆོས་ཡང་དག་པར་འགྲུབ་པ་དང༌།དེ་ལ་བརྟེན་ནས་སེམས་ཅན་ཐམས་ཅད་ཀྱི་དོན་རྣམ་པ་ཐམས་ཅད་
1407. ལ་སྦྱོར་བ་དང༌།བསོད་ནམས་དཔག་ཏུ་མེད་པ་སྐྱེ་བའོ།།བསོད་ནམས་དང་ཡེ་ཤེས་ཀྱི་ཚོགས་སོགས་པར་འགྱུར་བའི་ཆོས་ནི་བཞི་སྟེ།ཡང་དག་པའི་བསྒྲུབ་
1408. པ་ཉིད་aདུ་དེ་བཞིན་གཤེགས་པ་ལ་མཆོད་པ་དང་རིམ་གྲོ་བྱེད་པ་དང༌།ཐོས་པ་རྣམ་པར་དག་པ་དང༌།བསམ་པ་རྣམ་པར་དག་པ་དང༌།བསྒོམ་པ་རྣམ་པར་དག་པའོ།།སྒྲིབ་པ་རྣམ་པར་དག་པར་འགྱུར་བའི་ཆོས་ནི་བཞི་སྟེ།ཐེག་པ་ལས་རྣམ་པར་མི་གཡོ་བ་དང༌།རང་གིས་
1409. གཞན་aདག་ལ་མི་སྒྲུབ་པའི་རྒྱུ་ཡོངས་སུ་སྤོང་བ་ཉིད་དང༌།ལོག་པར་སྒྲུབ་པའི་རྒྱུ་ཡོངས་སུ་སྤོང་བ་ཉིད་དང༌།ཡང་དག་པའི་སྒྲུབ་པ་ཡོངས་སུ་མི་རྫོགས་པའི་རྒྱུ་ཡོངས་སུ་སྤོང་བ་ཉིད་དོ།།སྒོ་ཐམས་ཅད་ནས་དཀར་པོའི་ཆོས་ཡང་དག་པར་འགྲུབ་པར་འགྱུར་བའི་ཆོས་བཞི་སྟེ།བསྒོམ་aཔ་ནི་བསྒོམ་
1410. པའི་རྒྱུ་ལས་བྱུང་བའི་དང་སེམས་ཅན་ཡོངས་སུ་སྨིན་པར་བྱེད་པ་ནི་དེའི་རྒྱུ་ལས་བྱུང་བའི་དང༌།སྡུག་བསྔལ་བཟོད་པ་ཉིད་ནི་དེའི་རྒྱུ་ལས་བྱུང་བའི་དང༌།ཉན་པ་དང༌།སེམས་པས་མི་ངོམས་པ་ཉིད་ནི་དེའི་རྒྱུ་ལས་བྱུང་བའིའོ།།སེམས་ཅན་གྱི་
1411. དོན་གྱི་རྣམ་པ་ཐམས་ཅད་བྱེད་པར་aའགྱུར་བའི་ཆོས་བཞི་སྟེ་སེམས་ཅན་རྣམས་གནས་བཞི་ལས་རྣམ་པར་སློང་བར་བྱེད་པ་སྟེ།སོམ་ཉི་
1412. དང་ཡིད་གཉིས་དང༌།ཐེ་ཚོམ་ལས་རྣམ་པར་སློང་བར་བྱེད་པ་དང༌།ངན་སོང་ངན་འགྲོ་ལོག་པར་ལྟུང་བ་ལས་རྣམ་པར་སློང་བར་བྱེད་པ་དང༌།ཐེག་པ་དམན་པ་ལ་མོས་པ་ལས་རྣམ་པར་aསློང་བར་བྱེད་པ་དང༌།བསྟན་པ་ལ་ཀུན་ནས་མནར་སེམས་དང༌།ཁོང་ཁྲོ་བའི་སེམས་ལས་
1413. རྣམ་པར་སློང་བར་བྱེད་པ་
1414. པའོ།།བྱང་ཆུབ་སེམས་དཔའ་ཡང་དག་པའི་སྒྲུབ་པ་ལ་ཞུགས་པ་ཇི་ལྟར་
1415. གྱུར་ན།ཕན་ཡོན་དེ་དག་ཐོབ་
1416. ཅེ་ན།ཆོས་སྤྱོད་པ་དང༌།སྙོམས་པར་སྤྱོད་པ་དང༌།དགེ་བ་སྤྱོད་aཔ་དང༌།ཆོས་ལ་གནས་པར་གྱུར་ནའོ།།ཇི་ལྟར་ན་ཆོས་སྤྱོད་པ་ཡིན།དེ་ལ་རྣམ་པ་ནི་དུ་ཡོད་ཅེ་ན།བྱང་ཆུབ་སེམས་དཔའི་ཆོས་ལས་མ་འདས་པར་སྤྱོད་དེ།དེའི་ཕྱིར་ཆོས་སྤྱོད་པ་ཡིན་ནོ།།དེ་ཡང་རྣམ་པ་ལྔར་རིག་པར་བྱ་སྟེ།སེམས་ཅན་གནོད་པ་བྱེད་པ་དང༌།སྡིག་པ་བྱེད་aཔ་རྣམས་ལ་དགེ་བ་ལ་གཞུག་པ་དང་
1417. ཕན་གདགས་པར་འདོད་པ་ཉིད་ཀྱི་ཕྱིར་སྙིང་བརྩེ་བ་ཉིད་དང༌།རིགས་ལ་གནས་པ་རྐྱེན་མེད་པ་རྣམས་ལ་བྱང་ཆུབ་ཀྱི་སེམས་སྟོན་པ་ཉིད་དང༌།ཕ་རོལ་ཏུ་ཕྱིན་པ་ཁྱད་པར་དུ་འཕགས་པ་རྣམས་ལ་བདག་ཉིད་ཤེས་པ་ཉིད་དང༌།བླ་མ་ལྟ་བུ་རྣམས་aལ་གུས་པ་དང་རབ་ཏུ་འདུད་པས་སྦྱོར་བར་བྱེད་པ་ཉིད་དང༌།མི་མཐུན་པར་གྱུར་པ་མུ་སྟེགས་ཅན་རྣམས་ལ་
1418. བསྟན་པ་ལས་རྣམ་པར་མི་གཡོ་བ་ཉིད་དོ།།ཇི་ལྟར་ན་སྙོམས་པར་སྤྱོད་པ་ཡིན།དེ་ལ་རྣམ་པ་ནི་དུ་ཡོད་ཅེ་ན།སེམས་ཅན་ཐམས་ཅད་ཀྱི་དོན་ལ་སྙོམས་པར་ཀུན་ཏུ་སྤྱོད་དེ་
1419. aདེའི་ཕྱིར་སྙོམས་པར་སྤྱོད་པ་ཡིན་ནོ།།དེ་ནི་རྣམ་པ་བརྒྱད་དུ་རིག་པར་བྱ་སྟེ།སེམས་ཅན་ཐམས་ཅད་ལ་མཉམ་པར་བྱམས་པར་བྱེད་པ་ཉིད་དང༌།སེམས་ཅན་ཐམས་ཅད་ལ་ཉོན་མོངས་པ་ཅན་མ་ཡིན་པ་ཉིད་
1420. དང༌།དུས་ཐ་དད་པ་མེད་པ་ཉིད་
1421. དང༌།སེམས་ཀྱི་རྒྱུད་ཐ་དད་པ་མེད་པའི་བྱམས་aཔས་མཉམ་པར་སོ་སོར་ཀུན་དགའ་བར་བྱེད་པ་ཉིད་དང༌།འདུ་འཛིའི་གཏམ་སྤངས་ཏེ་དགའ་བའི་བཞིན་དུ་བྱས་ནས་ཁུར་བླངས་པ་ཉམས་སུ་ལོན་
1422. པར་བྱེད་པ་ཉིད་དང༌།མཉམ་པར་ཁུར་མ་
1423. བླངས་པ་ལེན་པར་བྱེད་པ་ཉིད་དང༌།མཉམ་པར་སྡུག་བསྔལ་ཐམས་ཅད་བཟོད་པར་བྱེད་པ་ཉིད་aདང་།མཉམ་པར་གདུལ་བ་དཔག་ཏུ་མེད་པའི་ཐབས་ཡོངས་སུ་ཚོལ་བ་ཉིད་དང༌།མཉམ་པར་ཕན་ཚུན་ཚིག་ཡང་དག་པར་བཟོད་པའི་ཚིག་དང་ལྡན་པ་ཉིད་དང༌།མཉམ་པར་དགེ་བའི་རྩ་བ་ཐམས་ཅད་བྱང་ཆུབ་ཏུ་ཡོངས་སུ་བསྔོ་བ་ཉིད་དོ།།ཇི་ལྟར་ན་བྱང་ཆུབ་aསེམས་དཔའ་དགེ་བ་སྤྱོད་པ་ཡིན།དེ་ལ་རྣམ་པ་ནི་དུ་ཡོད་ཅེ་ན།ནང་གི་སངས་རྒྱས་ཀྱི་ཆོས་ཡོངས་སུ་སྨིན་པ་དང༌།ཕྱི་རོལ་གྱི་སེམས་ཅན་ཡོངས་སུ་སྨིན་པར་བྱ་བ་ལ་བརྟེན་ནས།དགེ་བ་ཀུན་ཏུ་སྤྱོད་པར་བྱེད་དེ།དེའི་ཕྱིར་དགེ་བ་སྤྱོད་པ་ཡིན་ནོ།།དེ་ནི་རྣམ་པ་བདུན་དུ་རིག་པར་aབྱ་སྟེ།མི་གནས་པའི་སྦྱིན་པ་ཉིད་དང༌།མི་གནས་པའི་ཚུལ་ཁྲིམས་ཉིད་དང༌།སྙིང་བརྩེ་བའི་བཟོད་པ་ཉིད་དང༌།ཉི་ཚེ་བ་མ་ཡིན་པའི་བརྩོན་འགྲུས་ཉིད་དང༌།སེམས་ཅན་གྱི་དོན་བྱ་བའི་གནས་ཀྱི་བསམ་གཏན་ཉིད་དང༌།ལྟ་བ་དང་བྲལ་བའི་ཤེས་རབ་ཉིད་དང༌།ཡོངས་aསུ་སྨིན་པར་བྱ་བའི་ཐབས་ལ་མཁས་པ་ཉིད་དོ།།ཇི་ལྟར་ན་བྱང་ཆུབ་སེམས་དཔའ་ཆོས་ལ་གནས་པ་ཡིན།དེ་ལ་རྣམ་པ་ནི་དུ་ཡོད་ཅེ་ན།ཀུན་ཆུབ་པ་ལྷུར་མི་ལེན་པ་དང༌།ཁ་ཏོན་ལྷུར་མི་ལེན་པ་དང༌།འཆད་པ་ལྷུར་མི་ལེན་པ་དང༌།རྣམ་པར་རྟོག་པ་ལྷུར་མི་ལེན་པར་ནང་གི་སེམས་aཀྱི་ཞི་གནས་སྒོམ་པ་ལ་སྦྱོར་བ་རྩོམ་ཞིང༌།ཡང་དག་པར་སྒྲུབ་པར་བྱེད་དོ
1424. །།དེའི་ཕྱིར་ཆོས་ལ་གནས་པ་ཡིན་ནོ།།དེ་ནི་རྣམ་པ་བཅུ་གཉིས་སུ་རིག་པར་བྱ་སྟེ།གདམས་ངག་སྟོན་པ་ལ་ཚུལ་ཁྲིམས་ལ་གནས་པ་དང་ཚུལ་ཁྲིམས་ལ་གནས་པ་མ་ཡིན་པར་རྣམ་པར་མི་རྟོག་པ་ཉིད་དང༌།aདེ་ལ་བརྟེན་
1425. ནས་གུས་པར་བྱས་ཏེ་གདམས་ངག་ལེན་པར་བྱེད་པ་ཉིད་དང༌།དེ་ལ་བརྟེན་ནས་ལུས་དབེན་པ་ཉིད་དང༌།དེ་ལ་བརྟེན་ནས་སེམས་དབེན་པ་ཉིད་དང༌།དེ་ལ་བརྟེན་
1426. ནས་ཉན་ཐོས་ཀྱི་ཐེག་པ་དང་ལྡན་པའི་ཡིད་ལ་བྱེད་པ་ལས་ཡང་དག་པར་འདས་ཏེ།ཐེག་པ་ཆེན་པོ་དང་ལྡན་པའི་aཡིད་ལ་བྱེད་པ་ཡིད་ལ་བྱེད་པ་
1427. ཉིད་དང༌།དེ་ལ་བརྟེན་ནས་རབ་ཏུ་དབེན་པ་ན་སེམས་ཅན་བརྩོན་པ་བཏང་བ་རྣམས་དང༌།མི་འགྲོགས་པར་དེ་ལས་གཞན་པ་རྣམས་དང་འགྲོགས་པ་ཉིད་དང༌།དེ་ལ་བརྟེན་ནས་རྣམ་པར་དག་པ་འཇིག་རྟེན་པའི་ཤེས་པ་བསོད་ནམས་ཀྱི་ཚོགས་ཆེན་པོ་དང་aམཐུ་བསྒོམ་
1428. པའི་འབྲས་བུ་སོ་སོར་མྱོང་བ་ཉིད་དང༌།འཇིག་རྟེན་པའི་ཤེས་པས་ཆོག་པར་མི་
1429. འཛིན་པར་འཇིག་རྟེན་ལས་འདས་པའི་ཤེས་པ་
1430. ཡོངས་སུ་ཚོལ་ཞིང་རྣམ་པར་སྦྱོར་བ་ཉིད་དང༌།ཤེས་པ་རྣམ་པར་དག་པའི་ཉེས་པ་བཞི་སྤངས་ཏེ་ཚོགས་ཡོངས་སུ་སྡུད་
1431. པ་ཉིད་དེ།གནོད་aཔ་མི་བཟོད་པའི་ཉེས་པ་དང༌།མ་ངེས་པར་སྟོན་ཅིང་འདོམས་པའི་ཉེས་པ་དང༌།ཇི་སྐད་སྨྲས་པ་དེ་བཞིན་མི་བྱེད་པའི་ཉེས་པ་དང༌།ཟང་ཟིང་དང་བཅས་པའི་སེམས་ཀྱི་ཉེས་པས་ཏེ།རྣམ་པ་བཞི་པོ་དེ་དག་དང༌།སྔ་མ་རྣམ་པ་བརྒྱད་པོ་དག་ནི་རྣམ་པ་བཅུ་གཉིས་ཡིན་ནོ།།བྱང་aཆུབ་སེམས་དཔའ་ལ་དད་པ་སྐྱེད་པའི་དཔེ་དག་གང་ཞེ་ན།བྱང་ཆུབ་སེམས་དཔའ་སེམས་དང་པོ་བསྐྱེད་པ་ནས་བཟུང་
1432. སྟེ།ཐོག་མ་དང༌།བར་དང༌།ཐ་མ་དག་ཏུ་སེམས་ཅན་ཐམས་ཅད་ཀྱི་དགེ་བའི་རྩ་བ་མངོན་པར་བསྒྲུབ་པའི་གནས་སུ་གྱུར་པ་ཉིད་ཡིན་པས་གནོད་པ་
1433. བྱེད་པ་དང༌།aལན་
1434. བྱེད་པ་ཐམས་ཅད་ཀྱི་
1435. སེམས་ཡོངས་སུ་མ་གཏུགས་པའི་ཕྱིར་ས་ལྟ་བུ་ཡིན་ནོ།།དེ་ལྟ་མོད་ཀྱི་ཇི་ལྟར་ཐ་མལ་པར་གནས་པའི་ས་ལ་བརྟེན་ནས་སེམས་ཅན་རྣམས་རང་གི་སྐྱེས་བུའི་བྱེད་པས་དེ་ལ་ཉེ་བར་འཚེ་བར་བྱེད་པ་ལྟར་བྱང་ཆུབ་སེམས་དཔའ་ནི་དེ་ལྟ་མ་ཡིན་ཏེ།དགེ་བའི་རྩ་བ་བསྐྱེད་aཔའི་ཕྱིར་
1436. རབ་ཏུ་དང་བ་དང༌།མཆོག་ཏུ་དགའ་བས་མངོན་པར་རླན་
1437. པར་བྱེད་པས་ཆུ་ལྟ་བུ་ཡང་ཡིན་ནོ།།དེ་ལྟ་མོད་ཀྱི་ཇི་ལྟར་ཆུའི་
1438. ལོ་ཏོག་ཡོངས་སུ་སྨྱིན་
1439. པར་བྱེད་པ་དང་མི་མཐུན་པ་ལྟར་དེ་ནི་དེ་ལྟ་
1440. མ་ཡིན་ཏེ།དགེ་བའི་རྩ་བ་ཡོངས་སུ་སྨིན་པར་བྱ་བའི་ཕྱིར་ཀུན་ཏུ་སྐྱོ་བར་འགྱུར་aབའི་ཆོས་རྣམས་ལ།ཀུན་ཏུ་སྐྱོ་ཞིང་ཀུན་ཏུ་གདུང་བར་བྱེད་པའི་ཕྱིར་མེ་ལྟ་བུ་ཡང་ཡིན་ནོ།།དེ་ལྟ་མོད་ཀྱི་ཇི་ལྟར་མེ་སངས་རྒྱས་ཀྱི་ཞིང་རྣམ་པར་བསྒྲུབས་པ་དང་མི་མཐུན་པ་ལྟར་དེ་ནི་དེ་ལྟ་མ་ཡིན་ཏེ།དགེ་བའི་རྩ་བ་ཡོངས་སུ་སྨིན་པ་རྣམས་ཀྱི་རྣམ་པར་གྲོལ་བ་ལ་རེག་པར་བྱ་བ་aཉིད་མངོན་པར་སྒྲུབ་པ་རྣམ་པར་སྒྲུབ་པའི་ཕྱིར་ཡང་དག་པའི་གདམས་ངག་ཉེ་བར་སྒྲུབ་པས་རླུང་ལྟ་བུ་ཡང་ཡིན་ནོ།།དེ་ལྟ་མོད་ཀྱི་ཇི་ལྟར་རླུང་མངོན་པར་བསྒྲུབས་ནས་ཉེ་བར་སྦྱོར་བར་འགྱུར་བ་ལྟར་དེ་ནི་དེ་ལྟ་མ་ཡིན་ཏེ།རང་གི་དཀར་པོའི་ཆོས་མངོན་པར་འཕེལ་བའི་ཕྱིར་ཟླ་བ་ལྟ་བུ་aཡང་ཡིན་ནོ།།དེ་ལྟ་མོད་ཀྱི་ཇི་ལྟར་ཟླ་བ་ཡར་གྱི་ངོ་ཁོ་ན་ལ་སྣང་བར་བྱེད་ཀྱི།མར་གྱི་
1441. ངོ་ལ་མ་ཡིན་པ་ལྟར་དེ་ནི་དེ་ལྟ་མ་ཡིན་ཏེ།བྱང་ཆུབ་སེམས་དཔའ་ནི་སྤྱིའི་མཚན་ཉིད་ཀྱིས་ནག་པོ་དང་དཀར་པོའི་ཕྱོགས་ཀྱི་ཆོས་ཐམས་ཅད་ལ་ཤེས་པ་སྣང་བའི་ཕྱིར་ཉི་མ་ལྟ་aབུ་ཡང་ཡིན་ནོ།།དེ་ལྟ་མོད་ཀྱི་ཇི་ལྟར་ཉི་མ་གཟའ་སྒྲ་གཅན་གྱིས་འཇིགས་པས་ཡོངས་སུ་རྒྱུ་བ་ལྟར་དེ་ནི་དེ་ལྟ་མ་ཡིན་ཏེ།བྱང་ཆུབ་སེམས་དཔའ་ནི་འགྲོ་བ་རྣམས་སུ་ཉོན་མོངས་པའི་གཟའ་ཐམས་ཅད་ཀྱིས་མི་འཇིགས་པར་འཇུག་པའི་ཕྱིར་སེང་གེ་ལྟ་བུ་ཡང་ཡིན་ནོ།།དེ་ལྟ་མོད་ཀྱི་aཇི་ལྟར་སེང་གེ་ཁལ་ཆེན་པོས་སྒྱིད་ལུག་པར་འགྱུར་བ་ལྟར་དེ་ནི་དེ་ལྟ་མ་ཡིན་ཏེ།སྡུག་བསྔལ་གྱི་ཁུར་ཐམས་ཅད་ཁྱེར་བའི་ཕྱིར་གླང་པོ་ཆེ་དུལ་བ་ལྟ་བུ་ཡང་ཡིན་ནོ།།དེ་ལྟ་མོད་ཀྱི་ཇི་ལྟར་གླང་པོ་ཆེ་རྙེད་པ་དང༌།མ་རྙེད་པ་དང༌།ཚིག་འཇམ་པ་དང༌།མི་འཇམ་པ་དང༌།བདེ་བ་དང༌།aསྡུག་བསྔལ་གྱི་སྤྱོད་པ་དག་གིས་རྗེས་སུ་ཆགས་པ་དང༌།ཁོང་ཁྲོ་བ་དག་གིས་གོས་པར་འགྱུར་བ་ལྟར་དེ་ནི་དེ་ལྟ་མ་ཡིན་ཏེ།བྱང་ཆུབ་སེམས་དཔའ་ནི་འཇིག་རྟེན་གྱི་ཆོས་ཐམས་ཅད་ལ་རྗེས་སུ་ཆགས་པ་དང༌།ཁོང་ཁྲོ་བ་དག་གིས་མི་གོས་པའི་
1442. ཕྱིར་པདྨ་ལྟ་བུ་ཡང་ཡིན་ནོ།།དེ་aལྟ་མོད་ཀྱི་ཇི་ལྟར་པདྨ་
1443. སྡོང་བུ་ལས་བཅད་ན་མི་སྐྱེ་བའི་ཆོས་ཅན་ཡིན་པ་ལྟར་དེ་ནི་དེ་ལྟ་མ་ཡིན་ཏེ།བྱང་ཆུབ་སེམས་དཔའ་ནི་ཉོན་མོངས་པ་བཅོམ་ཡང་དགེ་བའི་རྩ་བའི་སྟོབས་སྐྱེད་པས་ཡང་འཁོར་བར་སྐྱེ་བའི་ཕྱིར་རྩ་བ་མ་ཉམས་པའི་ཤིང་ལྗོན་པ་ལྟ་བུ་ཡང་ཡིན་ནོ།།དེ་ལྟ་མོད་ཀྱི་aཇི་ལྟར་ཤིང་ལྗོན་པ་ཐ་མར་རྩ་བ་རབ་ཏུ་འཇིག་པར་འགྱུར་བ་ལྟར་དེ་ནི་དེ་ལྟ་མ་ཡིན་ཏེ།བྱང་ཆུབ་སེམས་དཔའ་ནི་མྱ་ངན་ལས་འདས་པ་དང༌།བྱང་ཆུབ་ཆེན་པོར་དགེ་བའི་རྩ་བ་ཡོངས་སུ་བསྔོ་བའི་ཕྱིར་ཆུའི་རྒྱུན་རྒྱ་མཚོར་བབ་པ་ལྟ་བུ་ཡང་ཡིན་ནོ།།དེ་ལྟ་མོད་ཀྱི་ཇི་ལྟར་ཆུའི་རྒྱུན་རྒྱ་aམཚོར་བབ་ན་རྒྱ་མཚོ་ཉིད་དུ་འགྱུར་བ་ལྟར་དེ་ནི་དེ་ལྟ་མ་ཡིན་ཏེ།བྱང་ཆུབ་སེམས་དཔའ་ནི་མྱ་ངན་ལས་འདས་པ་དང་བྱང་ཆུབ་ཆེན་པོ་ལ་བརྟེན་པའི་དགེ་བའི་རྩ་བ་དག་གིས་རྣམ་པར་རྩེ་བའི་ཕྱིར་རི་རབ་ལ་གནས་པའི་ལྷ་ལྟ་བུ་ཡང་ཡིན་ནོ།།དེ་ལྟ་མོད་ཀྱི་ཇི་ལྟར་རི་རབ་ལ་གནས་པའི་ལྷ་aརྣམས་རང་གི་བྱ་བ་ལ་བག་མེད་པར་དགའ་བ་མང་བ་ལྟར་དེ་ནི་དེ་ལྟ་མ་ཡིན་ཏེ།ཐབས་དང་ཤེས་རབ་ཀྱིས་ཡོངས་སུ་ཟིན་པ་དང་སངས་རྒྱས་ཀྱི་མཛད་པ་སྒྲུབ་པར་བྱེད་པའི་ཕྱིར་བློན་པོས་ཡོངས་སུ་ཟིན་པའི་རྒྱལ་པོ་ལྟ་བུ་ཡང་ཡིན་ནོ།།དེ་ལྟ་མོད་ཀྱི་ཇི་ལྟར་བློན་པོས་ཡོངས་སུ་ཟིན་aཔའི་རྒྱལ་པོ་བདག་ཉིད་ཀྱི་དོན་ཁོ་ནའི་ཕྱིར་སྐྱེ་དགུ་སྐྱོང་བར་བྱེད་པ་ལྟར་དེ་ནི་དེ་ལྟ་མ་ཡིན་ཏེ།བདག་ཉིད་ཀྱི་དོན་ལ་མི་ལྟ་བར་སྐྱེ་དགུ་སྐྱོང་བར་བྱེད་པའི་ཕྱིར་སྤྲིན་ཆེན་པོ་ལྟ་བུ་ཡང་ཡིན་ནོ།།དེ་ལྟ་མོད་ཀྱི་སྤྲིན་ཆེན་པོ་ལོ་ཏོག་བསྒྲུབ་པ་ལ་གཏན་དུ་
1444. བ་མ་ཡིན་པ་ལྟར་དེ་ནི་དེ་ལྟ་མ་ཡིན་ཏེ།བྱང་aཆུབ་སེམས་དཔའ་ནི་གཏན་དུ་བྱང་ཆུབ་ཀྱི་ཕྱོགས་དང་མཐུན་པའི་ཆོས་སྐྱེད་པའི་ཕྱིར་འཁོར་ལོས་སྒྱུར་བ་འབྱུང་བ་ལྟ་བུ་ཡང་ཡིན་ནོ།།དེ་ལྟ་མོད་ཀྱི་ཇི་ལྟར་འཁོར་ལོས་སྒྱུར་བ་སྐྱེས་བུ་ཆེན་པོ་དག་དང་ཟླ་མེད་པ་ལྟར་དེ་ནི་དེ་ལྟ་མ་ཡིན་ཏེ།བྱང་ཆུབ་སེམས་དཔའ་ནི་རྣམ་པར་གྲོལ་བ་ཐུན་aམོང་དུ་གྱུར་པའི་དགེ་བའི་རྩ་བ་
1445. བསྐྱེད་པའི་ཕྱིར་ནོར་བུ་རིན་པོ་ཆེ་ལྟ་བུ་ཡང་ཡིན་ནོ།།དེ་ལྟ་མོད་ཀྱི་ཇི་ལྟར་ནོར་བུ་རིན་པོ་ཆེ་་ཀཱཪྵ་
1446. པ་ཎ་དང་ཤིན་ཏུ་མི་མཉམ་པ་ལྟར་དེ་ནི་དེ་ལྟ་མ་ཡིན་ཏེ།བྱང་ཆུབ་སེམས་དཔའ་ནི་ཟག་པ་མེད་པའི་དབྱིངས་སུ་ཞུགས་པས་བྱ་བ་མཉམ་ཞིང་བདེ་བའི་ལོངས་སྤྱོད་aམཉམ་པའི་ཕྱིར་འདྲེས་པའི་ཚལ་དུ་ཞུགས་པ་ལྟ་བུ་ཡང་ཡིན་ནོ།།དེ་ལྟ་མོད་ཀྱི་ཇི་ལྟར་འདྲེས་པའི་ཚལ་དུ་ཞུགས་པའི་ལྷ་རྣམས་ཉོན་མོངས་པ་རྣམ་པར་སྤེལ་ནས་ཕྱི་མ་ལ་ལོག་པར་ལྟུང་བར་འགྱུར་བ་ལྟར་དེ་ནི་དེ་ལྟ་མ་ཡིན་ཏེ།བྱང་ཆུབ་སེམས་དཔའ་ནི་ཉོན་མོངས་པ་བཅོམ་aཔས་ལོག་པར་མི་ལྟུང་བའི་ཕྱིར་ཉོན་མོངས་པའི་དུག་བཅོམ་པ་ལྟ་བུ་ཡང་ཡིན་ནོ།།དེ་ལྟ་མོད་ཀྱི་ཇི་ལྟར་དགུ་བཅོམ་པ་གནོད་པ་མི་བྱེད་པ་འབའ་ཞིག་ཏུ་ཟད་ཀྱི།གང་ལ་ཡང་ཡོན་ཏན་དུ་
1447. མ་འགྱུར་བ་ལྟར་དེ་ནི་དེ་ལྟ་མ་ཡིན་ཏེ།བྱང་ཆུབ་སེམས་དཔའ་ནི་རང་གི་ཉོན་མོངས་པས་aསེམས་ཅན་ཐམས་ཅད་ལ་ཕན་འདོགས་པའི་ཕྱིར་ཉོན་མོངས་པ་གྲོང་ཁྱེར་ཆེན་པོའི་ལྗན་ལྗིན་ལྟ་བུ་ཡང་ཡིན་ནོ།།དེ་ལྟར་བྱང་ཆུབ་སེམས་དཔའི་ཡོན་ཏན་གྱི་དཔེ་འཇིག་རྟེན་ན་གྲགས་པའི་དངོས་པོ་དེ་
1448. ལྟ་བུ་དང༌།དེ་དག་པས་ཁྱད་པར་དུ་འཕགས་པའི་ཡོན་ཏན་དང་ལྡན་པས་ཡོན་aཏན་དཔེ་མེད་པ་ཡིན་ནོ
1449. །།དེ་ལྟར་ན་བྱང་ཆུབ་སེམས་དཔའ་ནི་ཡོན་ཏན་དཔེ་མེད་པ་དང་ལྡན་པ་ཡིན་པར་རིག་པར་བྱའོ།།ཡང་དག་པའི་སྒྲུབ་པ་ལ་རྣམ་པར་གནས་པའི་བྱང་ཆུབ་སེམས་དཔའི་བསླབ་པ་གང་ཞེ་ན།བྱང་ཆུབ་སེམས་དཔའི་ཆོས་ལ་གནས་པ་ཉན་ཐོས་ཀྱི་ཐེག་aཔ་དང་ལྡན་པའི་མདོ་སྡེ་ཀུན་རྫོབ་ཀྱི་བདེན་པའི་ཚུལ་བཤད་པ།དྲང་བའི་དོན་བསྟན་པར་བྱ་བ་མ་ཡིན་པ་ལས་ཤིན་ཏུ་འདས་ནས།དེ་ལ་ལྷག་པར་བྱ་བ་བྱས་ཤིང་དགེ་བའི་རྩ་བ་བྱས་པ།ཐེག་པ་ཆེན་པོ་དང་ལྡན་པའི་མདོ་སྡེ་ཟབ་མོ་སྟོང་པ་ཉིད་དང་ལྡན་པ།ཀུན་རྫོབ་དང་དོན་དམ་aཔའི་བདེན་པའི་ཚུལ་བཤད་པ།ངེས་པའི་དོན་བསྟན་པར་བྱ་བ་ལ་བརྩོན་པར་བྱེད་པ་ན་ཚུལ་བཞིན་ལ་བརྩོན་པ་ཞེས་བྱའོ།།ཚུལ་བཞིན་ལ་བརྩོན་པ་དང་དབུ་མའི་ལམ་དུ་ཞུགས་པ་ཡིན་ཏེ།འདི་ལྟར་ཆོས་དེ་ནི་དབུ་མའི་ལམ་རྣམ་པ་བཅུ་གསུམ་སྨོས་པར་བྱེད་པ་ཡིན་པའི་ཕྱིར་ཏེ།aགང་ཟག་སྟོང་པ་ཉིད་སྨོས་པར་བྱེད་པ་དང༌།གང་ཟག་ལ་བདག་མེད་པ་དང༌།ཆོས་སྟོང་པ་ཉིད་དང༌།ཆོས་ལ་བདག་མེད་པ་དང༌།སྒྲོ་འདོགས་པའི་མཐའ་དང༌།སྐུར་པ་འདེབས་པའི་མཐའ་དང༌།ཆོས་མངོན་པར་རྟོགས་པ་དང༌།དེ་ཉིད་བྱང་ཆུབ་ཆེན་པོར་ཡོངས་སུ་བསྔོ་བ་aཉིད་དང༌།ད་
1450. ལྟར་ཞུགས་པའི་སེམས་ཉོན་མོངས་པ་དང་སྡུག་བསྔལ་
1451. དག་གིས་ཡོངས་སུ་མ་གཏུགས་པ་ཉིད་དང༌།བདག་མེད་པ་གཉིས་ལ་མོས་པའི་ཁྱད་པར་དང༌།བདག་མེད་པ་སྔ་མ་ཤོས་ཕྱི་མའི་རྒྱུ་ཉིད་ཡིན་པ་དང༌།མཐར་ཐུག་པའི་སྟོང་པ་ཉིད་དང༌།དེ་ཉིད་ཀྱེ་མཐུ་aསྨོས་པར་བྱེད་དོ།།ཇི་ལྟར་གང་ཟག་སྟོང་པ་ཉིད་སྨོས་པར་བྱེད་ཅེ་ན།རྣམ་པ་གཅིག་གིས་མི་དམིགས་པ་ཡོངས་སུ་བསྟན་པ་ལས་ཏེ།དེ་ལ་མི་དམིགས་པ་ནི་འདི་ཡིན་ཏེ།དངོས་པོ་གསུམ་པོ་སེམས་ཅན་གྱི་དངོས་པོ་དང༌།དེའི་སྣ་ཚོགས་ཀྱི་དངོས་པོ་དང༌།དེའི་ལོངས་སྤྱོད་ཀྱི་aདངོས་པོ་ལ་བྱིས་པ་རྣམས་ཀྱིས་ཀུན་ཏུ་
1452. བརྟགས་པའི་བདག་ནང་དང་ཕྱི་རོལ་དང་གཉི་ག་མེད་པར་ཡང་མི་དམིགས་པའོ།།ཇི་ལྟར་གང་ཟག་ལ་བདག་མེད་པ་སྨོས་པར་བྱེད་ཅེ་ན།རྣམ་པ་གཅིག་ཁོ་ནས་དམིགས་པ་ཡོངས་སུ་བསྟན་པ་ལས་ཏེ།དེ་ལ་དམིགས་པ་ནི་འདི་ཡིན་ཏེ།དངོས་aཔོ་གསུམ་པོ་རྟེན་ཅིང་འབྲེལ་པར་འབྱུང་བ་དེ་ཉིད་ལ་རྟག་པ་ཉིད་མི་དམིགས་པས་བྱིས་པས་ཀུན་བརྟགས་པའི་བདག་དང་མཚན་ཉིད་མི་འདྲ་བ་དམིགས་པའོ།།ཇི་ལྟར་ཆོས་སྟོང་པ་ཉིད་སྨོས་པར་བྱེད་ཅེ་ན།རྣམ་པ་གཅིག་ཁོ་ནས་མི་དམིགས་པ་ཡོངས་སུ་བསྟན་པ་ལས་ཏེ།དེ་aལ་མི་དམིགས་པ་ནི་འདི་ཡིན་ཏེ།དངོས་པོ་གསུམ་པོ་མི་རྟག་པས་བསྡུས་པ་དེ་ཉིད་ལ་བྱིས་པས་ཀུན་བརྟགས་པ་ཐ་སྙད་ལས་བྱུང་བའི་ངོ་བོ་ཉིད་ནང་དང་ཕྱི་རོལ་དང་གཉི་ག་མ་གཏོགས་པར་མི་དམིགས་པའོ།།ཇི་ལྟར་ཆོས་བདག་མེད་པ་སྨོས་པར་བྱེད་ཅེ་ན།རྣམ་པ་གཅིག་ཁོ་aནས་དམིགས་པ་ཡོངས་སུ་བསྟན་པ་ལས་ཏེ།དེ་ལ་དམིགས་པ་ནི་འདི་ཡིན་ཏེ།དངོས་པོ་དེ་ཉིད་ལ་འཕགས་པའི་ཡེ་ཤེས་ཀྱི་སྤྱོད་ཡུལ་དེ་དག་ཉིད་ཀྱི་སོ་སོ་རང་གི་
1453. རིག་པ་དང་མཐུན་པ།གཞན་དག་ལ་ཡང་བརྗོད་དུ་མེད་པ་གང་ཡིན་པ་དམིགས་པ་སྟེ།དེ་ལ་ཡང་རྣམ་aཔ་དྲུག་གིས་བྱིས་པས་ཀུན་བརྟགས་པ་ཐ་སྙད་ལས་བྱུང་བའི་ངོ་བོ་ཉིད་དང་མཚན་ཉིད་མི་འདྲ་བ་དམིགས་ཏེ།རྣམ་པ་དྲུག་གང་ཞེ་ན།བདག་གིས་བརྟག་པར་མི་ནུས་པ་དང༌།གཞན་དག་ལ་བསྟན་དུ་མེད་པ་དང༌།དབང་པོ་གཟུགས་ཅན་གྱི་སྤྱོད་ཡུལ་ལས་ཡང་དག་པར་aའདས་པ་དང༌།མཚན་མ་ཐམས་ཅད་ལས་ཡང་དག་པར་འདས་པ་དང༌།རྣམ་པར་ཤེས་པའི་སྤྱོད་ཡུལ་ལས་ཡང་དག་པར་འདས་པ་དང༌།ཉོན་མོངས་པའི་སྤྱོད་ཡུལ་ལས་ཡང་དག་པར་འདས་པའོ།།ཇི་ལྟར་སྒྲོ་འདོགས་པའི་མཐའ་སྨོས་པར་བྱེད་ཅེ་ན།རྣམ་པ་གཉིས་aཀྱིས་ཏེ
1454. །བྱེ་བྲག་ཏུ་སྒྲོ་འདོགས་པ་ཡོངས་སུ་བསྟན་པ་དང༌།ངོ་བོ་ཉིད་དུ་སྒྲོ་འདོགས་པ་ཡོངས་སུ་བསྟན་པ་ལས་སོ།།དེ་ལ་བྱེ་བྲག་ཏུ་སྒྲོ་འདོགས་པ་གང་ཞེ་ན།གོང་ནས་གོང་དུ་རྣམ་པ་བརྒྱད་དེ།དངོས་པོ་དེ་ཉིད་ལ་རྟག་པར་འཛིན་པས་སྒྲོ་འདོགས་པ་དང༌།མི་རྟག་aཔར་འཛིན་པས་སྒྲོ་འདོགས་པ་དང༌།
1455. རྟག་པར་འཛིན་པས་སྒྲོ་འདོགས་པ་ལ་བརྟེན་ནས་བདག་ཏུ་འཛིན་པས་སྒྲོ་འདོགས་པ་དང༌།མི་རྟག་པར་འཛིན་པས་སྒྲོ་འདོགས་པ་ལ་བརྟེན་ནས་བདག་མེད་པར་འཛིན་པས་སྒྲོ་འདོགས་པ་དང༌།བདག་མེད་པར་འཛིན་པས་སྒྲོ་འདོགས་པ་aལ་བརྟེན་ནས་ཡང་དག་པའི་སེམས་སུ་འཛིན་པས་སྒྲོ་འདོགས་པ་དང༌།བདག་ཏུ་འཛིན་པས་སྒྲོ་འདོགས་པ་ལ་བརྟེན་ནས་ཡང་དག་པ་མ་ཡིན་པའི་སེམས་སུ་འཛིན་པས་སྒྲོ་འདོགས་པ་དང༌།དེ་ཡང་སེམས་མེད་པ་དང་ཚོལ་བ་པའོ།།ཚོལ་བ་པ་ཡང་དེས་aཀུན་བརྟགས་པའི་གནས་དང༌།དེས་ཀུན་བརྟགས་པ་དང༌།མཚུངས་པར་ལྡན་པ་སྟེ།མི་མཐུན་པའི་ཕྱོགས་ཀུན་ནས་ཉོན་མོངས་པ་ཅན་གྱི་ཆོས་རྣམས་ལ་ཉེས་པ་ལྔ་དང་མཚུངས་པར་ལྡན་ཏེ།ཕྱིན་ཅི་ལོག་གི་ཉེས་པ་དང༌།སྤྲོས་པའི་ཉེས་པ་དང༌།ཉེས་པར་སྤྱོད་པའི་aཀུན་ནས་སློང་བའི་ཉེས་པ་དང༌།གནས་ངན་ལེན་གྱི་ཉེས་པ་དང༌།མི་རྟག་པ་ཉིད་ཀྱི་ཉེས་པ་དང་ངོ༌།།དེའི་གཉེན་པོ་རྣམ་པར་བྱང་བ་དག་ལ་ཡང་དག་པའི་སེམས་སུ་འཛིན་པས་སྒྲོ་འདོགས་པ་ལ་བརྟེན་ནས།དགེ་བ་ལ་སོགས་པར་འཛིན་པས་སྒྲོ་འདོགས་པ་ནས་རྣམ་པར་བྱང་བའི་aབར་དུ་འཛིན་པས་སྒྲོ་འདོགས་པ་དང༌།ཡང་དག་པ་མ་ཡིན་པའི་སེམས་སུ་འཛིན་པས་སྒྲོ་འདོགས་པ་ལ་བརྟེན་ནས།མི་དགེ་བ་ལ་སོགས་པར་འཛིན་པས་སྒྲོ་འདོགས་པ་ནས།ཀུན་ནས་ཉོན་མོངས་པའི་བར་དུ་འཛིན་པས་སྒྲོ་འདོགས་པ་སྟེ།དེ་དག་ནི་བྱེ་བྲག་ཏུ་སྒྲོ་འདོགས་པ་aབརྒྱད་ཡིན་ཏེ།དེ་ལ་བྱང་ཆུབ་སེམས་དཔའ་ནི་སྒྲོ་འདོགས་པ་དེ་དག་ལ་མངོན་པར་ཞེན་པར་ཡང་མི་བྱེད་ལ།གཞན་དག་ལ་ཡང་དག་པར་འཛིན་དུ་ཡང་མི་འཇུག་བསྔགས་པ་རྗོད་
1456. པར་ཡང་མི་བྱེད་དོ།།དེ་ལ་ངོ་བོ་ཉིད་དུ་སྒྲོ་འདོགས་པ་ནི་བྱེ་བྲག་ཏུ་སྒྲོ་འདོགས་པའི་གནས་གང་ཡིན་aཔ་སྟེ།དངོས་པོ་དེ་ཉིད་ལ་བྱིས་པས་ཀུན་བརྟགས་པ་ཐ་སྙད་ལས་བྱུང་བའི་ངོ་བོ་ཉིད་དུ་སྒྲོ་འདོགས་པ་ཡོད་དོ་ཞེས་སྒྲོ་འདོགས་པའོ།།ཇི་ལྟར་སྐུར་པ་འདེབས་པའི་མཐའ་སྨོས་པར་བྱེད་ཅེ་ན།རྣམ་པ་གཅིག་གིས་ཡོད་པའི་དངོས་པོ་ལ་སྐུར་པ་འདེབས་པ་ཡོངས་སུ་བསྟན་པ་aལས་ཏེ་དེ་ལ་ཡོད་པའི་དངོས་པོ་ལ་སྐུར་པ་འདེབས་པ་ནི་
1457. འདི་ཡིན་ཏེ།འདི་ལྟ་སྟེ།ལོག་པར་ཆོས་བདག་མེད་པ་ལ་མོས་པ་རྣམ་པ་ཐམས་ཅད་དུ་ཆོས་ཀྱི་མཚན་ཉིད་དུ་
1458. ཐམས་ཅད་མེད་པ་ཉིད་དུ་མངོན་པར་ཞེན་པ་ཡིན་ནོ།།ཇི་ལྟར་ཆོས་མངོན་པར་རྟོགས་པ་སྨོས་པར་བྱེད་ཅེ་ན།རྣམ་པ་aགསུམ་གྱིས་ཏེ།དངོས་པོ་དེ་ཉིད་དང༌།བཞི་པ་སྐྱེ་བའི་དངོས་པོ་མི་མཐུན་པའི་ཕྱོགས་དང་གཉེན་པོ་དང༌།འདུས་བྱས་དང༌།འདུས་མ་བྱས་སུ་རྣམ་པར་གནས་པ་ལ་ངོ་བོ་ཉིད་མི་དམིགས་པ་ཡོངས་སུ་བསྟན་པ་དང་བྱེ་བྲག་མི་དམིགས་པ་ཡོངས་སུ་བསྟན་པ་དང༌།དེ་གོམས་པར་aབྱས་པས་ཤེས་པ་ཡང་དག་པ་ཇི་ལྟ་བ་བཞིན་རབ་ཏུ་རྟོགས་པ་ཡོངས་སུ་བསྟན་པས་སོ།།དེ་ལ་ངོ་བོ་ཉིད་མི་དམིགས་པ་ནི་འདི་ཡིན་ཏེ།བྱིས་པས་ཀུན་བརྟགས་པའི་ངོ་བོ་ཉིད་ཀྱིས་མི་དམིགས་པ་གང་ཡིན་པའོ།།དེ་ལ་བྱེ་བྲག་མི་དམིགས་པ་ནི་འདི་ཡིན་ཏེ།ངོ་བོ་ཉིད་དེ་ཉིད་ལ་སྐྱེ་བ་aདང་འགག་པ་ཡང་དག་པར་འགྲུབ་པ་གཉིས་སུ་མེད་པས་མི་དམིགས་པ་གང་ཡིན་པའོ།།དེ་ལ་ཤེས་པ་ཡང་དག་པ་ཇི་ལྟ་བ་བཞིན་རབ་ཏུ་རྟོགས་པ་ནི་འདི་ཡིན་ཏེ།དེའི་ངོ་བོ་ཉིད་དང་དེའི་མཚན་མ་ཡིད་ལ་མི་
1459. བྱེད་ཅིང་ཡང་དག་པར་མི་སྣང་བའི་སྦྱོར་བས་སོ་སོ་རང་རིག་པ་དང་མཐུན་པའི་aཤེས་པ་རབ་ཏུ་རྟོགས་པ་གང་ཡིན་པའོ།།ཇི་ལྟར་ཆོས་མངོན་པར་རྟོགས་པ་བྱང་ཆུབ་ཆེན་པོར་ཡོངས་སུ་བསྔོ་བ་སྨོས་པར་བྱེད་ཅེ་ན།རྣམ་པ་གཅིག་གིས་སོ་སོར་བརྟགས་ཏེ།གཉེན་པོ་ཐོབ་པས་མི་མཐུན་པའི་ཕྱོགས་མི་སྤོང་བ་ལས་ཏེ།དེ་ལ་གཉེན་པོ་དང་མི་མཐུན་པ་ནི་འདི་ཡིན་aཏེ།སྟོང་པ་ཉིད་ནི་ཉོན་མོངས་པའི་གཉེན་པོའོ།།སྨོན་པ་མེད་པ་ནི་སྲིད་པར་སྨོན་པའིའོ
1460. །།མཚན་མ་མེད་པ་ནི་མཚན་མ་རྣམས་ཀྱི་སྟེ།དེ་དག་ཐམས་ཅད་ཀྱང་མངོན་པར་འདུ་བྱེད་པ་མེད་པ་ཞེས་བྱའོ།།དེ་ཡང་ཡང་སྲིད་པ་འབྱུང་བར་བྱེད་པའི་ལས་གཉེན་པོ་དང༌།སྐྱེ་བའི་རྒྱུན་aདང་།སྐད་ཅིག་སྐྱེ་བའི་རྒྱུན་གྱི་གཉེན་པོ་ཡིན་ནོ།།འགོག་པ་མྱ་ངན་ལས་འདས་པ་ནི་འདུ་བྱེད་ཐམས་ཅད་ཀྱི་ངོ་བོ་ཉིད་མེད་པ་ཉིད་ཅེས་བྱ་སྟེ
1461. །དེའི་མི་མཐུན་པའི་ཕྱོགས་ནི་འཁོར་བའི་རྒྱུན་ཡིན་ནོ།།བྱང་ཆུབ་སེམས་དཔའི་
1462. གཉེན་པོ་དེས་སོ་སོར་བརྟགས་ཏེ་མི་མཐུན་པའི་aཕྱོགས་མི་སྤོངས་པ་
1463. གང་ཡིན་པ་དེ་ནི་སེམས་ཅན་ལ་སྙིང་བརྩེ་བ་ལས་བརྟེན་ཏེ་བྱང་ཆུབ་ཆེན་པོ་འདོད་པ་ཡིན་ནོ།།ཇི་ལྟར་དེ་ལྟར་ཞུགས་པའི་སེམས་ཉོན་མོངས་པ་དང་སྡུག་བསྔལ་དག་གིས་ཡོངས་སུ་མ་གཏུགས་པ་ཉིད་སྨོས་པར་བྱེད་ཅེ་ན།རྣམ་པ་གཅིག་གིས་མི་མཐུན་པའི་ཕྱོགས་aམ་སྤངས་པའི་ཆོས་རྣམས་ཡང་དག་པ་ཇི་ལྟ་བ་བཞིན་རབ་ཏུ་རྟོགས་པ་ལས་ཏེ།དེ་ལ་ཡང་དག་པ་ཇི་ལྟ་བ་བཞིན་དུ་
1464. རབ་ཏུ་རྟོགས་པ་ནི་འདི་ཡིན་ཏེ།ཆོས་ལ་བདག་མེད་པའི་སྦྱོར་བས་ཆོས་དེ་དག་ཉིད་ལ་རང་བཞིན་གྱིས་ཀུན་ནས་ཉོན་མོངས་པ་མེད་པ་དང༌།སྡུག་aབསྔལ་མེད་པར་ཡང་དག་པར་རྗེས་སུ་མཐོང་བའོ།།ཇི་ལྟར་བྱེ་བྲག་སྨོས་པར་བྱེད་ཅེ་ན།རྣམ་པ་བཞི་སྟེ།ལྟ་བའི་བྱེ་བྲག་ཡོངས་སུ་བསྟན་པ་དང༌།དེ་ཉིད་ཁྱད་ཆེས་དམན་པའི་བྱེ་བྲག་ཡོངས་སུ་བསྟན་པ་དང༌།སྤོང་བ་ལ་རྣམ་པར་འཁྲུལ་པའི་བྱེ་བྲག་ཡོངས་སུ་བསྟན་པ་aདང་།སེམས་རྣམ་པ་འཁྲུལ་པའི་བྱེ་བྲག་ཡོངས་སུ་བསྟན་པ་ལས་སོ།།དེ་ལྟ་བའི་བྱེ་བྲག་ནི་འདི་ཡིན་ཏེ།གང་ཟག་ལ་བདག་མེད་པ་ལ་གནས་པ་ནི་མྱ་ངན་ལས་འདས་པ་ལ་ཕྱི་མར་བདག་ཉིད་ཆད་པར་མངོན་པའི་ང་རྒྱལ་ཅན་དུ་འགྱུར་བ་དང༌།གཟུང་
1465. བ་ཡོངས་སུ་aབརྟགས་པའི་ཕྱིར་དང༌།འཛིན་པ་གཏན་དུ་ཐ་སྙད་ལས་བྱུང་བའི་ངོ་བོ་ཉིད་དང་བྲལ་བ་སྟོང་པ་ཉིད་ཀྱིས་བསྡུས་པ་ཡོངས་སུ་མ་བརྟགས་པའི་ཕྱིར་ཤེས་བྱ་ཤིན་ཏུ་མ་རྟོགས་པས་ཆོས་ཀྱི་བདག་ཉིད་ལ་མངོན་པར་ཞེན་པ་དེས་ཉོན་མོངས་པ་སྤོང་བ་ལ་སོགས་པ་སྤོང་བ་ཡོངས་སུ་ཚོལ་བར་aབྱེད་ཀྱི།བྱང་ཆུབ་སེམས་དཔའ་ནི་དེ་ལྟ་མ་ཡིན་ནོ།།དེ་ལ་དེ་ཉིད་ཁྱད་ཆེས་དམན་པའི་བྱེ་བྲག་ནི་འདི་ཡིན་ཏེ།གང་ཟག་ལ་བདག་མེད་པ་ལ་གནས་པ་ནི་རྒྱུ་གཉིས་པོ་སྡུག་བསྔལ་བར་གནས་པ་དང༌།རིམ་གྱིས་འཛིན་པ་གཉིས་ཀྱིས་ཉམས་པས་སྡུག་བསྔལ་ལས་རྣམ་པར་མ་aཐར་པའི་ཕྱིར་སོ་སོའི་སྐྱེ་བོ་བདག་ཏུ་ལྟ་བ་དང་ལྡན་
1466. པ་བས་ཀྱང་ཆེས་དམན་པ་བས་
1467. དམན་པ་ཡིན་གྱི།བྱང་ཆུབ་སེམས་དཔའ་ནི་དེ་ལྟ་མ་ཡིན་པའོ།།དེ་ལ་སྤོང་བ་ལ་རྣམ་པར་འཁྲུལ་པའི་བྱེ་བྲག་ནི་འདི་ཡིན་ཏེ།གང་ཟག་ལ་བདག་མེད་པ་ལ་གནས་པ་ནི་ཆོས་བདག་མེད་པ་ལ་མེད་པ་aཉིད་དུ་མངོན་པར་ཞེན་པས་སྐྲག་ཅིང༌།ཐ་སྙད་ལས་བྱུང་བའི་ངོ་བོ་ཉིད་ཡོད་
1468. པ་ལ་ཆད་པ་ཡོངས་སུ་མི་
1469. ཚོལ་གྱི།བྱང་ཆུབ་སེམས་དཔའ་ནི་དེ་ལྟ་མ་ཡིན་པའོ།།དེ་ལ་སེམས་རྣམ་པར་འཁྲུལ་པའི་བྱེ་བྲག་ནི་འདི་ཡིན་ཏེ།གང་ཟག་ལ་བདག་མེད་པ་ལ་གནས་པ་དེ་ལྟར་སྤོང་བ་ལ་རྣམ་པར་aའཁྲུལ་པ་ནི་རང་གི་ཀུན་ཏུ་རྟོག་པ་ལས་བྱུང་བའི་ཡུལ་རྣམས་ལ་འདུ་ཤེས་ཕྱིན་ཅི་ལོག་ལ་སོགས་པས་ཕྱིན་ཅི་ལོག་ཏུ་འགྱུར་གྱི།བྱང་ཆུབ་སེམས་དཔའ་ནི་དེ་ལྟ་མ་ཡིན་པའོ།།ཇི་ལྟར་རྒྱུ་ཉིད་སྨོས་པར་བྱེད་ཅེ་ན།རྣམ་པ་གཉིས་ཀྱིས་ཏེ།འཛིན་པ་ལ་སོ་སོར་རྟོག་པ་ཡོངས་སུ་བསྟན་པ་aདང་།དེ་ཡང་དག་པ་ཇི་ལྟ་བ་བཞིན་རབ་ཏུ་རྟོགས་པ་ཡོངས་སུ་བསྟན་པ་ལས་ཏེ།དེ་ལ་འཛིན་པ་ལ་སོ་སོར་རྟོག་པ་ནི་འདི་ཡིན་ཏེ།བདག་མེད་པའི་ཤེས་པ་དེ་ཉིད་ལ་ཐ་སྙད་ལས་བྱུང་བའི་ངོ་བོ་ཉིད་དང་བྲལ་བ་ཉིད་དང་དེས་ཀུན་བརྟགས་པ་དང་བྲལ་བ་ཉིད་དང༌།མཚན་ཉིད་མེད་པ་aཉིད་དང༌།སྐད་ཅིག་མ་ཉིད་ཀྱིས་བཏང་བར་བྱ་བ་ཡིན་པར་སོ་སོར་རྟོག་པ་གང་ཡིན་པའོ།།དེ་ལ་དེ་ཡང་དག་པ་ཇི་ལྟ་བ་བཞིན་རབ་ཏུ་རྟོགས་པ་ནི་འདི་ཡིན་ཏེ།གཟུང་
1470. བ་དང་འཛིན་པ་ལ་ཡོངས་སུ་རྟོག་པར་བྱེད་པའི་ཚུལ་བཞིན་ཡིད་ལ་བྱེད་པ་དག་ཡིད་ལ་བྱས་པའི་རྒྱུས་སོ་སོ་aརང་རིག་པ་དང་མཐུན་པའི་ཤེས་པ་ངེས་པ་སྐྱེས་པ་གང་ཡིན་པའོ།།ཇི་ལྟར་མཐར་ཐུག་པའི་སྟོང་པ་ཉིད་སྨོས་པར་བྱེད་ཅེ་ན།རྣམ་པ་གཅིག་གིས་ཆོས་བདག་མེད་པའི་ཤེས་པ་དེ་ཡང་དག་པ་ཇི་ལྟ་བ་བཞིན་མཐོང་བ་ལས་ཏེ།དེ་ལ་ཡང་དག་པ་ཇི་ལྟ་བ་བཞིན་མཐོང་བ་ནི་འདི་aཡིན་ཏེ།ལས་དང་ཉོན་མོངས་པ་མཚན་ཉིད་འདྲ་བར་མཐོང་བའི་ཕྱིར་བརྗོད་དུ་མེད་པའི་ཆོས་ཉིད་གང་ཡིན་པ་དང༌།ཐ་སྙད་ལས་བྱུང་བའི་ངོ་བོ་ཉིད་དང་བྲལ་བའི་ཕྱིར་དང༌།དེ་ལྟར་མངོན་པར་ཞེན་པར་བྱར་མེད་པའི་ཕྱིར་དང༌།སྐད་ཅིག་པ་ཉིད་ཡིན་པའི་ཕྱིར་རོ།།ཇི་ལྟར་སྟོང་aཔ་ཉིད་དེ་ཉིད་ཀྱི་
1471. མཐུ་སྨོས་པར་བྱེད་ཅེ་ན།རྣམ་པ་གཅིག་གིས་ལས་དང་ཉོན་མོངས་པ་སྤོང་བའི་གཉེན་པོ་ཡོངས་སུ་བསྟན་པ་ལས་ཏེ།དེ་ལ་སྤོང་བ་ནི་འདི་ཡིན་ཏེ།ཤེས་པའི་སྣང་བ་དེ་སྐད་ཅིག་དེ་ཉིད་ལ་སྐྱེས་པས་ཐོག་མ་མེད་པའི་དུས་ནས་བྱུང་བའི་ལས་དང་ཉོན་མོངས་པ་aཐམས་ཅད་སྤོང་བར་བྱེད་པའོ།།ཉན་ཐོས་ནི་དུ།ཉན་ཐོས་ཀྱི་བསླབ་པ་དང་བྱང་ཆུབ་སེམས་དཔའི་བསླབ་པ་ལ་བྱེ་བྲག་ནི་ཅི་ཡོད་ཅེ་ན།ཉན་ཐོས་ནི་རྣམ་པ་བཞིའོ།།ཉན་ཐོས་ཀྱི་བསླབ་པ་དང་བྱང་ཆུབ་སེམས་དཔའི་བསླབ་པའི་བྱེ་བྲག་ནི་རྣམ་པ་བཅུ་གསུམ་གྱིས་རིག་པར་aབྱའོ།།སྤྲུལ་པའི་ཉན་ཐོས་དང༌།མངོན་པའི་ང་རྒྱལ་ཅན་གྱི་ཉན་ཐོས་པ་དང༌།བྱང་ཆུབ་ཏུ་ཡོངས་སུ་གྱུར་པའི་
1472. ཉན་ཐོས་དང༌།ཞི་བའི་བགྲོད་པ་གཅིག་པའི་ཉན་ཐོས་སོ།།དེ་ལ་སྤྲུལ་པའི་ཉན་ཐོས་ནི་བྱང་ཆུབ་སེམས་དཔས་སེམས་ཅན་རྣམས་གདུལ་བའི་ཕྱིར་aསྤྲུལ་པ་གང་ཡིན་པའོ།།དེ་ལ་མངོན་པའི་ང་རྒྱལ་ཅན་གྱི་ཉན་ཐོས་ནི་གང་ཟག་ལ་བདག་མེད་པའི་ཤེས་པ་ཙམ་དང༌།ཆོས་ལ་བདག་མེད་པ་ལ་ལོག་པར་མངོན་པར་ཞེན་པའི་ཤེས་པས་ཡང་
1473. དག་པར་རྟོག་པ་གང་ཡིན་པའོ།།དེ་ལ་བྱང་ཆུབ་ཏུ་ཡོངས་སུ་འགྱུར་བའི་ཉན་ཐོས་aནི་དང་པོ་ཉིད་ནས་སྙིང་རྗེ་ཤིན་ཏུ་ཆུང་བའི་རིགས་ཅན་དུ་གྱུར་པ་ལས།དེ་བཞིན་གཤེགས་པ་དང་ཉེ་བར་གནས་པས་སངས་རྒྱས་ཀྱི་ཆོས་རྒྱ་ཆེན་པོ་དག་ལ་ཡོན་ཏན་དུ་ཤེས་པ་ཡོངས་སུ་བསྒོམས་པའི་རྒྱུད་ཅན་དུ་གྱུར་པས།དེ་མཐར་ཐུག་པར་གྱུར་ཅིང་ཟག་པ་མེད་པའི་aདབྱིངས་ལ་གནས་ཀྱང་སངས་རྒྱས་རྣམས་ཀྱིས་ཡང་དག་པར་སྐུལ་
1474. བར་མཛད་འཇུག་པར་མཛད་ཅིང་ཐབས་ཉེ་བར་སྟོན་པར་ཡང་
1475. མཛད་དེ།དེ་
1476. རྒྱུ་དེས་ན་བྱང་ཆུབ་ཆེན་པོ་མངོན་པར་སྒྲུབ་
1477. པར་བྱེད་པ་གང་ཡིན་པའོ།།དེ་དེ་ལྟར་བྱང་ཆུབ་ཆེན་པོ་མངོན་པར་སྒྲུབ་པར་བྱེད་མོད་ཀྱི།ཞི་བ་
1478. aལ་མངོན་པར་དགའ་བ་ཉིད་ཀྱི་ཕྱིར་དེ་སྦྱོར་བ་དེ་ལ་རྟོགས་པ་
1479. ཤིན་ཏུ་དུལ་
1480. བར་འགྱུར་ཏེ།སངས་རྒྱས་ཀྱི་རིགས་ཅན་དང་པོ་སེམས་བསྐྱེད་པ་ཡང་དེ་ལྟ་བུར་ནི་མི་འགྱུར་རོ།།དེ་ལ་ཞི་བའི་བགྲོད་པ་གཅིག་པའི་ཉན་ཐོས་ནི་དང་པོ་ཉིད་ནས་སྙིང་རྗེ་ཤིན་ཏུ་ཆུང་བའི་རིགས་ཅན་ཡིན་aཔའི་ཕྱིར་དང༌།གཅིག་ཏུ་སེམས་ཅན་གྱི་དོན་ལ་མི་ཕྱོགས་པའི་ཕྱིར་དང༌།སྡུག་བསྔལ་གྱིས་འཇིགས་པའི་ཕྱིར་མྱ་ངན་ལས་འདས་པ་ལ་
1481. གནས་པའི་བསམ་པ་ཅན་ཁོ་ནར་འགྱུར་ཞིང༌།བྱང་ཆུབ་ཆེན་པོ་མངོན་པར་བསྒྲུབ་པའི་སྐལ་པ་མེད་པ་གང་ཡིན་པའོ།།འདི་ལྟ་aསྟེ་དཔེར་ན་རྒྱལ་པོའི་བུ་གནས་མཚུངས་པར་སྐྱེས་ཤིང༌།རྒྱལ་པོའི་བདེ་བའི་ལོངས་སྤྱོད་ཀྱིས་མཚུངས་མཉམ་པར་གྱུར་པ་གཉིས་ཤིག་ཡོད་པ་ལས།དེ་ལ་གཅིག་ནི་རྒྱལ་པོའི་བྱ་བ་དང༌།བསྟན་བཅོས་དང༌།བཟོའི་གནས་ལ་མཁས་པ་ཡིན་ལ།ཅིག་ཤོས་ནི་དེ་ལྟ་མ་aཡིན་ན།དེ་གཉིས་ནི་ཡན་ལག་དེས་བྱེ་བྲག་ཏུ་གྱུར་པར་ཟད་ཀྱི།རྒྱལ་པོའི་བདེ་བའི་ལོངས་སྤྱོད་ཀྱིས་བྱེ་བྲག་ཏུ་གྱུར་པ་ནི་མ་ཡིན་པ་དེ་བཞིན་དུ་ཟག་པ་མེད་པའི་དབྱིངས་ན་བྱང་ཆུབ་སེམས་དཔའ་དང་ཞི་བའི་བགྲོད་པ་གཅིག་པའི་ཉན་ཐོས་ཀྱི་བྲག་བྱ་ཀྱང་རིག་པར་བྱ་སྟེ།དེ་གཉིས་aཀྱི་བྱེ་བྲག་ནི་བསམ་པ་དང༌།དཀར་པོའི་ཆོས་ཡང་དག་པར་འགྲུབ་པ་དང༌།ཤེས་པ་ཡང་དག་པར་སྒྲུབ་པ་དང༌།རྗེས་སུ་འགྲོ་བ་དང༌།རིགས་དང༌།གདུང་ཡང་དག་པར་འཛིན་པ་དང༌།སྦྱོར་བ་དང༌།མཐུ་དང༌།སྒྲུབ་པ་དང༌།སྦྱིན་གནས་ཀྱི་འོས་ཉིད་དང༌།ཁྱད་པར་aཅན་ལས་ཁྱད་པར་དུ་འཕགས་པ་དང༌།རྒྱུ་དང་འབྲས་བུ་དང༌།འབྱུང་བའི་རྟེན་ལས་ཀྱང་རིག་པར་བྱའོ།།ཉན་ཐོས་ནི་འདུ་བྱེད་དང་ཉོན་མོངས་པ་དང༌།སེམས་ཅན་གྱི་དོན་ལ་མི་ཕྱོགས་པའི་ཕྱིར་གཅིག་ཏུ་ཞི་བར་གནས་པའི་བསམས་པ་ཅན་ཡིན་གྱི།བྱང་ཆུབ་སེམས་དཔའ་ནི་ཞི་aབ་ཐོབ་ཀྱང་དེ་ལས་བཟློག་པ་ཡིན་ནོ།།ཉན་ཐོས་ནི་བདག་ཉིད་ཀྱི་བདེ་བ་ཡང་དག་པར་འཕེལ་བར་བྱེད་པ་དཀར་པོའི་ཆོས་ཆུང་ངུ་དག་དང་ལྡན་པ་ཡིན་གྱི།བྱང་ཆུབ་སེམས་དཔའ་ནི་སེམས་ཅན་ཐམས་ཅད་ཀྱི་བདེ་བ་ཡང་དག་པར་འཕེལ་བར་བྱེད་པ་དཀར་པོའི་ཆོས་ཚད་མེད་པ་དང་ལྡན་aཔ་ཡིན་ནོ།།ཉན་ཐོས་ནི་འདུས་མ་བྱས་ཀྱི་ཤེས་པས་བདག་ཉིད་ཉོན་མོངས་པ་རྣམས་ཀྱིས་གསོག་དང་གསོབ་ཏུ་བྱེད་པར་ཟད་ཀྱི།བྱང་ཆུབ་སེམས་དཔའ་ནི་ཕྱོགས་བཞིའི་སེམས་ཅན་ཐམས་ཅད་དོ།།ཉན་ཐོས་ནི་རྣམ་པར་གྲོལ་བའི་ཆོས་མཆོག་ལ་དམིགས་པའི་ཡིད་ལ་བྱེད་པ་aལས་ཡང་དག་པར་གྲུབ་ཀྱང་སངས་རྒྱས་ཀྱི་སྲས་སུ་མི་འགྱུར་གྱི།བྱང་ཆུབ་སེམས་དཔའ་ནི་འདུ་བྱེད་དང༌།སེམས་ཅན་དང༌།ཆོས་ངན་པ་ལ་དམིགས་པའི་ཡིད་ལ་བྱེད་པ་ལས་ཡང་དག་པར་གྲུབ་ཀྱང་སངས་རྒྱས་ཀྱི་སྲས་སུ་གྱུར་པ་ཡིན་ནོ།།ཉན་ཐོས་ནི་བརྩོན་འགྲུས་aབརྩམས་ཤིང་བདེན་པ་ལ་མཁས་པ་དང༌།།སེམས་ལེགས་པར་མཉམ་པར་གཞག་ཀྱང་སངས་རྒྱས་ཀྱི་རིགས་ཀྱི་མཚན་ཉིད་དང་མི་ལྡན་པའི་ཕྱིར་བང་ཆུབ་སེམས་དཔའ་ལྟར་སངས་རྒྱས་རྣམས་ཀྱིས་ཡོངས་སུ་མི་གཟུང་གི།བྱང་ཆུབ་སེམས་དཔའ་ནི་དེ་ལས་བཟློག་པ་ཡིན་ནོ།།aཉན་ཐོས་ནི་མཐར་ཐུག་པར་གྱུར་པ་ཡིན་པའི་ཕྱིར་དབང་པོ་ཡོངས་སུ་སྨིན་པ་ཡིན་ཡང་ཕྱིས་སངས་རྒྱས་ཀྱི་མཛད་པ་བྱེད་མི་ནུས་པ་ཡིན་གྱི།བྱང་ཆུབ་སེམས་དཔའ་ནི་སྐད་ཅིག་དེ་ལ་དང་པོ་སེམས་བསྐྱེད་པས་ཀྱང་ནུས་སོ།།ཉན་ཐོས་ནི་མཐར་ཐུག་པར་གྱུར་ཀྱང་ཇི་aལྟར་བྱང་ཆུབ་སེམས་དཔའ་ལས་དང་པོ་པའི་སྦྱོར་བ་ལ་ཞུགས་པ་དེ་ལྟར་ལྷ་དང་མི་རྣམས་ཀྱིས་མཆོད་པར་བྱ་བ་དང་བསྟོད་པར་བྱ་བའི་འོས་མ་ཡིན་གྱི།བྱང་ཆུབ་སེམས་དཔའ་ནི་ཡིན་ནོ།།བྱང་ཆུབ་སེམས་དཔའ་ནི་མཐར་ཐུག་པར་གྱུར་པ་མ་ཡིན་ཡང་མཐུ་དང་ཤེས་པ་དག་གིས་ཉན་ཐོས་aདང་རང་སངས་རྒྱས་ཐམས་ཅད་ཟིལ་གྱིས་གནོན་པ་ཡིན་ནོ།།ཉན་ཐོས་ནི་ཉོན་མོངས་པའི་ནད་ཞི་བར་བྱེད་པ་ཡེ་ཤེས་ཀྱི་སྨན་ཡོངས་སུ་གྲུབ་པ་ཡིན་ཡང་སེམས་ཅན་རྣམས་ཀྱི་ཉོན་མོངས་པའི་ནད་ཞི་བར་བྱེད་པ་མ་ཡིན་གྱི།བྱང་ཆུབ་སེམས་དཔའ་ནི་གཞན་གྱི་དོན་ལ་ཞུགས་པའི་ཕྱིར་དེ་aལས་བཟློག་པ་ཡིན་ནོ།།ཉན་ཐོས་ནི་མཐར་ཐུག་པར་གྱུར་པ་ཡིན་ཡང་ཇི་ལྟར་བྱང་ཆུབ་སེམས་དཔའི་
1482. ཉོན་མོངས་པ་
1483. ཟད་པ་སེམས་ཅན་རྣམས་ལ་ཡེ་ཤེས་ཀྱི་སྣང་བ་བྱེད་པའི་ཕྱིར་ལྷ་དང་བཅས་པའི་འཇིག་རྟེན་གྱི་སྦྱིན་གནས་ཀྱི་འོས་ཉིད་དུ་གྱུར་པ་དེ་ལྟ་བུ་མ་ཡིན་གྱི།བྱང་ཆུབ་སེམས་aདཔའ་ནི་ཡིན་ནོ།།དེ་བཞིན་གཤེགས་པ་རྣམས་ནི་དུས་རྟག་ཏུ་ཉན་ཐོས་པས་ཆེས་ཁྱད་པར་དུ་འཕགས་པ་ཡིན་ལ།དེ་དག་པས་ཀྱང་བྱང་ཆུབ་སེམས་དཔའ་རྣམས་ཆེས་ཤིན་ཏུ་ཁྱད་པར་དུ་འཕགས་པ་ཡིན་ཏེ།དེ་དག་ལས་དེ་དག་ཡང་དག་པར་འགྲུབ་པའི་ཕྱིར་རོ།།དེ་དག་aནི་རྒྱུ་གཉིས་
1484. ན་ཆེས་ཤིན་ཏུ་ཁྱད་པར་དུ་འཕགས་པའི་ཡིན་པར་རིག་པར་བྱ་སྟེ།འདི་ལྟར་དེ་དག་གིས་སེམས་ཅན་ཡོངས་སུ་སྨིན་པར་བྱས་པ་དང༌།སངས་རྒྱས་ཀྱི་ཆོས་ཡོངས་སུ་སྨིན་པར་བྱས་པའི་ཕྱིར་ཏེ།དེ་ལས་བྱང་ཆུབ་ཀྱི་འབྲས་བུ་བརྙེས་པ་དང༌།ཇི་ལྟར་ན་
1485. ཡོངས་སུ་སྨིན་aཔར་བྱས་པའི་སེམས་ཅན་རྣམས་རྣམ་པར་གྲོལ་བར་མཛད་དེ།འདི་ལྟ་སྟེ་དཔེར་ན་སྒྲུབ་པ་པོ་དང་གཡོས་མཁན་ལ་ངོ་མཚར་གྱི་བློ་འབྱུང་བ་ལྟར།ཟ་བ་པོ་ལ་དེ་ལྟ་མ་ཡིན་པ་དེ་བཞིན་དུ་འདི་ལ་ཡང་རིག་པར་བྱའོ།།ཉན་ཐོས་ནི་གཅིག་ཏུ་རྣམ་པར་དག་པའི་ཆོས་ཀྱི་རྒྱུ་ཡང་དག་aཔར་བླངས་ཏེ་གནས་ཤིང་དགེ་བའི་བཤེས་གཉེན་དུ་མས་ཡོངས་སུ་གཟུང་ཡང༌།བྱང་ཆུབ་ཆེན་པོའི་འབྲས་བུ་མངོན་པར་འགྲུབ་པར་མི་འགྱུར་གྱི།བྱང་ཆུབ་སེམས་དཔའ་ནི་དེ་ལས་བཟློག་པས་ཀྱང་འགྲུབ་པར་བྱེད་དོ།།བྱང་ཆུབ་སེམས་དཔའ་ལ་བརྟེན་ནས་ནི་ཉན་ཐོས་རྣམས་འབྱུང་aབར་འགྱུར་གྱི།ཉན་ཐོས་ལ་བརྟེན་ནས་ནི་བྱང་ཆུབ་སེམས་དཔའ་རྣམས་མི་འབྱུང་ངོ༌།།འཇིག་རྟེན་པ་དང་འཇིག་རྟེན་ལས་འདས་པའི་ཤེས་པ་དག་གིས་གཞན་གྱི་དོན་བྱ་བ་གང་ཞེ་ན།འདི་ལ་བྱང་ཆུབ་སེམས་དཔའ་ཕྱོགས་ཐམས་ཅད་དུ་ཁམས་འཕོ་བ་ཡང་རུང༌།ཡུལ་གཞན་aདུ་འཕོ་ཡང་རུང༌།སྐྱེ་བ་གཞན་དུ་
1486. འཕོ་ཡང་རུང༌།གཞན་གྱིས་གསོལ་བ་བཏབ་ཀྱང་རུང་སྟེ།ཉོན་མོངས་པའི་འབྱུང་པོའི་གདོན་གྱིས་བརླམས་པའི་སེམས་ཅན་རྣམས་ལ།བསླབ་པ་གསུམ་གྱི་ལམ་རྣམ་པར་དག་པ་ཉེ་བར་སྟོན་པས་གསོ་བར་བྱེད་པ་ན་སྨན་པ་བླ་ན་མེད་པ་ཡིན་ནོ།།aའཇིག་རྟེན་པའི་ཤེས་པ་གང་ཞེ་ན།ཀུན་ནས་ཉོན་མོངས་པ་རགས་པ་སེལ་བའི་གཉེན་པོ་དང༌།འབྲིང་རྣམ་པར་གནོན་པའི་གཉེན་པོ་གང་ཡིན་པའོ།།ཀུན་ནས་ཉོན་མོངས་པ་རགས་པ་གང་ཞེ་ན།ཁྱིམ་པ་རྣམས་ཀྱི་འདོད་ཆགས་དང༌།ཞེ་སྡང་དང༌།གཏི་མུག་སྤྱད་པ་ཉིད་དང་aརབ་ཏུ་བྱུང་བ་རྣམས་ཀྱི་ལྟ་བ་ལ་བརྟེན་པ་ཉིད་དང་།༌།དེའི་གནས་ཚུལ་བཞིན་མ་ཡིན་པ་ཡིན་ལ་བྱེད་པ་ལ་བརྟེན་པ་ཉིད་དང༌།ཡང་སྲིད་པར་སྨོན་པ་ལ་བརྟེན་པ་ཉིད་དང༌།ཕྱིན་ཅི་ལོག་བཞི་པོ་བསྡུས་པ་དང༌།རེ་རེ་དག་གིས་ཐར་པ་མ་
1487. ཡིན་པ་ལ་ཐར་པར་མངོན་པར་ཞེན་པ་ལ་aབརྟེན་པ་ཉིད་གང་ཡིན་པའོ།།ཀུན་ནས་ཉོན་མོངས་པ་འབྲིང་གང་ཞེ་ན།རང་རང་གི་གཉེན་པོ་ལ་བརྟེན་པས་ཀུན་ནས་ཉོན་མོངས་པ་རགས་པ་བསྩལ་
1488. བའི་ཡུལ་ལ་འདོད་ཆགས་དང༌།ཞེ་སྡང་དང༌།གཏི་མུག་གིས་ཀུན་ནས་དཀྲིས་པའི་གནས་ཉིད་གང་ཡིན་པའོ།aདམིགས་པ་ལ་ཡང་དག་པར་གཏང་
1489. པས་མཉམ་པར་མ་བཞག་པའི་སེམས་མཉམ་པར་གཞག་པའི་ཕྱིར་བྱང་ཆུབ་ཀྱི་ཕྱོགས་དང་མཐུན་པའི་ཆོས་རྣམས་ཀྱིས་བརྩོན་པར་བྱེད་པ་ན།དེ་རྣམ་པར་གནོན་པར་བྱེད་ཅིང༌།བསྒོམ་པ་དེས་བདག་ཉིད་རབ་ཏུ་འཛིན་པར་ཡང་མི་བྱེད་aཔར་དམིགས་པ་ལ་སེམས་ཉེ་བར་གཏད་
1490. དེ་གནས་པར་བྱ་བའི་ཕྱིར་འབད་པར་བྱེད་དོ།།དེའི་འོག་ཏུ་གནས་པ་རབ་ཏུ་འཛིན་པར་བྱེད་དེ།དེ་རབ་ཏུ་བཟུང་
1491. བས་ལུས་ལ་རིལ་པོར་འཛིན་པ་གང་གིས་ཀུན་ནས་དཀྲིས་པ་འབྲིང་འབྱུང་བར་འགྱུར་བ་དེ་རྣམ་པར་གནོན་aཔར་འགྱུར་རོ།།དེའི་འོག་ཏུ་འཇིག་རྟེན་ལས་འདས་པའི་ཆོས་ཀྱི་མི་མཐུན་པའི་ཕྱོགས་སྤངས་ཏེ།གཉེན་པོ་ལ་གནས་པར་འགྱུར་ཞིང་དེ་ཉིད་བརྟན་པར་བྱེད་དོ།།དེའི་འོག་ཏུ་རྟེན་ཅིང་འབྲེལ་བར་འབྱུང་བ་ལ་ཀུན་ཏུ་རྨོངས་པ་དང༌།གང་ཟག་ལ་བདག་མེད་པ་ལ་ཀུན་ཏུ་རྨོངས་པ་དང༌།aཆོས་ལ་བདག་མེད་པ་ལ་ཀུན་ཏུ་རྨོངས་པ་རྣམ་པར་གནོན་པར་བྱེད་དོ།།དེའི་འོག་ཏུ་ལམ་ངན་པ་དང་ལམ་ལ་ངེས་པར་འགྱུར་ཏེ།དེ་ལྟར་རྣམ་པ་དེ་དག་གིས་ཀུན་ནས་ཉོན་མོངས་པ་རགས་པ་དང་འབྲིང་སེལ་བ་དང་རྣམ་པར་གནོན་པའི་གཉེན་པོར་གྱུར་པའི་ཤེས་པ་གང་ཡིན་པ་དེ་ནི་aའཇིག་རྟེན་པའི་ཤེས་པ་ཞེས་བྱའོ།།འཇིག་རྟེན་ལས་འདས་པའི་ཤེས་པ་གང་ཞེ་ན།དེ་ལྟར་འདོད་ཆགས་དང༌།ཞེ་སྡང་དང༌།གཏི་མུག་གིས་ཀུན་ནས་དཀྲིས་པའི་ཀུན་ནས་ཉོན་མོངས་པ་རྣམ་པར་མནན་པའི་ཀུན་ནས་ཉོན་མོངས་པའི་བག་ལ་ཉལ་ཕྲ་མོའི་གཉེན་པོར་གྱུར་aཔའི་ཤེས་པ་གང་ཡིན་པའོ།།དེ་ཡང་གང་ཞེ་ན།རྣམ་པར་གནོན་པའི་གཉེན་པོ་དེ་ལ་གནས་གསུམ་ལ་མཁས་པ།རྟེན་ཅིང་འབྲེལ་པར་འབྱུང་བ་ལ་མཁས་པ་དང༌།གང་ཟག་ལ་བདག་མེད་པར་མོས་པ་དང༌།ཆོས་ལ་བདག་མེད་པར་མོས་པའི་ཀུན་ནས་ཉོན་མོངས་པ་མ་ལུས་པ་aལས་ཡང་དག་པར་འདའ་བར་བྱ་བའི་ཕྱིར་མི་ཤེས་པ་རྣམ་པ་བཞིའོ
1492. །།སྤྱིའི་མཚན་ཉིད་མི་ཤེས་པ་དང༌།རང་གི་མཚན་ཉིད་མི་ཤེས་པ་དང་།ཀུན་ནས་ཉོན་མོངས་པའི་མཚན་ཉིད་མི་ཤེས་པ་དང༌།རྣམ་པར་བྱང་བའི་མཚན་ཉིད་མི་ཤེས་པའི་གཉེན་པོས་ལུང་ནོད་པ་ལ་མི་ལྟོས་པར་སོ་སོའི་བདག་ཉིད་ཀྱི་སེམས་aལ་སོ་སོར་རྟོག་ཅིང་འབད་པ་གང་ཡིན་པའོ།།དེ་ལ་སེམས་ཀྱི་སྤྱིའི་མཚན་ཉིད་ནི་རྣམ་པ་གསུམ་གྱིས་རིག་པར་བྱ་སྟེ།རྟེན་ཅིང་འབྲེལ་པར་འབྱུང་བ་ལྐོག་ན་གཡོ་བ་མེད་པ་ཉིད་དང༌།དེ་ལྟར་གྱི་སྐད་ཅིག་པ་གཡོ་བ་མེད་པ་ཉིད་དང༌།འདོད་ཆགས་ལ་སོགས་པ་རྐྱེན་ལས་བྱུང་བའི་སེམས་aཀྱིས་མ་བྱས་པ་ཉིད་ཀྱིས་སོ།།སེམས་ཀྱི་རང་གི་མཚན་ཉིད་ཀྱང་རྣམ་པ་གསུམ་གྱིས་རིག་པར་བྱ་སྟེ།སྔ་མ་བཞིན་དུ་ཐ་སྙད་ལས་བྱུང་བའི་ངོ་བོ་ཉིད་ཀྱིས་མི་དམིགས་པ་དང༌།སྔ་མ་བཞིན་དུ་རྣམ་པ་དྲུག་གིས་དེ་བཞིན་ཉིད་མི་དམིགས་པ་དང༌།འཕགས་པ་ཐམས་ཅད་ཀྱི་བྱེ་བྲག་aམེད་པའི་ཤེས་པ་མི་
1493. དམིགས་པས་སོ།།སེམས་ཀྱི་ཀུན་ནས་ཉོན་མོངས་པའི་མཚན་ཉིད་ཀྱང་རྣམ་པ་གསུམ་གྱིས་རིག་པར་བྱ་སྟེ།འགྲུབ་པ་དང༌།འཇུག་པ་དང༌།རྒྱུ་བས་ཏེ།འགྲོ་བ་རྣམས་སུ་ལུས་སྣ་ཚོགས་འགྲུབ་པ་ལས་ནི་ཀུན་ནས་ཉོན་མོངས་པ་འགྲུབ་པ་ཡིན་ནོ།།aདེ་ལྟར་འགྲུབ་
1494. པ་རང་གི་སྐད་ཅིག་གི་རྒྱུན་གྱིས་འཇུག་པ་དང༌།དམིགས་པ་ཐམས་ཅད་ལ་གཟུང་དཀའ་བར་འཇུག་པ་དང༌།སྲེད་པའི་བག་
1495. ཆགས་པས་དབང་བསྒྱུར་
1496. བས་འཇུག་པ་ལས་ནི་ཀུན་ནས་ཉོན་མོངས་པ་འཇུག་པ་ཡིན་ནོ།།གང་དུ་རྒྱུ་བ་དང་ཇི་ལྟར་རྒྱུ་བ་ལས་ནི་ཀུན་ནས་aཉོན་མོངས་པ་རྒྱུ་བ་ཡིན་ཏེ།རེས་འགའ་ནི་མི་དགེ་བ་ལ།རེས་འགའ་ནི་དགེ་བ་ལ།རེས་འགའ་
1497. ནི་ཡུལ་ལ།རེས་འགའ་
1498. ནི་ལས་མངོན་པར་འདུ་བྱ་བ་ལའོ།།རེས་འགའ་ནི་ཉོན་མོངས་པ་རྣམས་ལ་སྟེ
1499. །ཉོན་མོངས་པ་རྣམས་ལ་རྒྱུ་བ་ན་ཡང་འདོད་ཆགས་དང་ཞེ་སྡང་ལ་སོགས་aཔ་ངེས་པར་མི་གནས་པ་དེ་ཉིད་འདོད་ཆགས་དང་བཅས་པར་གྱུར་ནས།འདོད་ཆགས་དང་བྲལ་བར་འགྱུར་བ་དང༌།འདོད་ཆགས་དང་བྲལ་བར་གྱུར་ནས།འདོད་ཆགས་དང་བཅས་པར་འགྱུར་བ་དང༌།དེ་ལྟ་བུ་ལ་སོགས་པ་མ་ཡིན་པ་ལ་རྒྱུ་བ་དང༌།བདེ་བ་ལ་སོགས་པའི་གནས་aལྟ་བུའི་ཆོས་རྣམས་ལ་དབང་ཕྱུག་ཐོབ་ཅིང་རྒྱུ་བ་དང༌།བདག་ཉིད་ཀྱི་བདེ་བ་སྤངས་ཏེ་སྡུག་བསྔལ་ཀུན་ཏུ་སྐྱེད་པར་བྱེད་པ་དང༌།དེ་ཡང་མངོན་པར་ཞེན་པ་ལས་མ་ཡིན་གྱི།ཕྱིན་ཅི་ལོག་ལས་ཡིན་པ་དང་དེ་དག་གིས་བདག་ཉིད་ལ་སྡུག་བསྔལ་ཉེ་བར་བསྒྲུབ་
1500. པ་དག་གིས་རྣམ་པར་མི་ངོམས་པར་བྱེད་aཔ་དང༌།དགེ་བ་རྣམས་ལ་
1501. ངེས་པར་སྦྱར་བ་ན་དེ་སྤང་བའི་ཕྱིར་སྐབས་ཡོངས་སུ་ཚོལ་བར་བྱེད་པ་དང༌།མི་དགེ་བ་ཡང་དག་པར་བླང་བའི་ཕྱིར་སྐྱོན་ཡོངས་སུ་ཚོལ་བར་བྱེད་པ་དང༌།འབྱོར་བ་དང༌།རྒུད་པ་དག་ལ་རྗེས་སུ་ཆགས་པ་དང་ཁོང་ཁྲོ་བ་དག་གིས་བཅོམ་པར་འགྱུར་བ་aདང་།བག་མེད་པའི་དབང་དུ་སོང་ཞིང་དགེ་བའི་རྩ་བ་བྱས་པ་དང་མ་བྱས་པ་ཐམས་ཅད་ཟད་པར་བྱེད་པ་དང༌།གཟུགས་ལ་སོགས་པ་ཡུལ་ལ་
1502. མངོན་པར་དགའ་བའི་ཕྱིར།གཏན་དུ་ཕན་པ་འཆི་བ་མེད་པའི་དབྱིངས་ལ་སོ་སོར་བརྟགས་ཤིང་སོ་སོར་ཉེས་པར་རྣམ་པར་aའཇོག་པར་བྱེད་པ་སྟེ།དེ་ལྟར་དོན་དེ་ཀུན་ཏུ་སྟོན་པར་བྱེད་པ་ཉོན་མོངས་པ་ཅན་གྱིས་བསྡུས་པའི་དཔེའི་དངོས་པོ་དག་ཀྱང་རིག་པར་བྱའོ།།སེམས་ཀྱི་རྣམ་པར་བྱང་བའི་མཚན་ཉིད་ཀྱང་རྣམ་པར་གསུམ་གྱིས་རིག་པར་བྱ་སྟེ།མི་རྟོགས་
1503. པ་དང་རྟོགས་པའི་མཚན་ཉིད་དང༌།འདུས་མ་aབྱས་ཀྱི་མཚན་ཉིད་དང༌།རིགས་ཀྱི་མཚན་ཉིད་ཀྱིས་ཏེ།དེ་ལས་གཞན་དུ་ཚུལ་བཞིན་མ་ཡིན་པར་བརྩོན་པས་ནི་སེམས་རྣམ་པར་དག་པ་སྒྲུབ་པར་བྱེད་ཀྱང་མི་རྟོགས་ཀྱི།དེ་ལྟར་ཚུལ་བཞིན་དུ་བརྩོན་པར་བྱེད་པས་ནི་རྟོགས་པར་འགྱུར་ཏེ།དེ་ཡང་ཐ་སྙད་ལས་བྱུང་aབའི་ངོ་བོ་ཉིད་དུ་ནི་མི་མཐོང་ལ།དེ་བཞིན་ཉིད་ཀྱི་མཚན་ཉིད་དུ་མཐོང་བ་ན་མཐོང་ངོ༌།།འདུས་མ་བྱས་ཀྱི་མཚན་ཉིད་དེ་ནི་རྣམ་པ་དགུས་པ་བལྟ་བར་བྱ་སྟེ།དུས་རྣམས་སུ་རྒྱུ་བ་མེད་པ་དང༌།ཇི་ལྟར་འགོག་པའི་སྙོམས་པར་འཇུག་པ་ལ་ཐ་སྙད་ལས་བྱུང་བའི་ངོ་བོ་ཉིད་aཀྱིས་དམིགས་སུ་མེད་
1504. ལ་དེ་བཞིན་ཉིད་ཀྱི་མཚན་ཉིད་ཀྱིས་དམིགས་སུ་ཡོད་པ་ལྟ་བུ་མ་ཡིན་པའི་ཕྱིར།གཉིས་སུ་མེད་པའི་མཚན་ཉིད་དང༌།སྐྱེ་བ་མེད་པའི་མཚན་ཉིད་དང༌།སྐྱེ་བའི་རྒྱུའི་
1505. ངོ་བོ་ཉིད་ལས་ཡང་དག་པར་འདས་པའི་མཚན་ཉིད་དང༌།ཕྱི་མར་སྐྱེ་བ་ལས་ཡང་aདག་པར་འདས་པ་དང༌།འཆི་འཕོ་བ་ལས་ཡང་དག་པར་འདས་པ་དང༌་།སྐད་ཅིག་གཅིག་ནས་གཅིག་ཏུ་འབྲལ་བ་ལས་ཡང་དག་པར་འདས་པ་དང༌།འགྲོ་བ་འགྱུར་བ་ལས་ཡང་དག་པར་འདས་པ་དང༌།ལས་ཀྱིས་
1506. ཀུན་ནས་ཉོན་མོངས་པའི་འདུ་བྱེད་ལས་ཡང་དག་པར་འདས་པ་ཉིད་ཀྱིས་སོ།།དེ་aལ་རིགས་ཀྱི་མཚན་ཉིད་ནི་མི་སློབ་པའི་ཁམས་ཀྱི་མཚན་ཉིད་ཡིན་པར་བལྟ་བར་བྱ་སྟེ།ཚེ་འདི་ལ་དངོས་པོ་ལྔ་ལས་ཡང་དག་པར་འདས་པ་ཡང་ཡིན་ཏེ།བྱ་བ་ལས་ཡང་དག་པར་འདས་པ་དང༌།བྱ་བ་མེད་པ་ལས་ཡང་དག་པར་འདས་པ་དང༌།བྱ་བའི་སྦྱོར་བ་ལས་ཡང་དག་པར་འདས་པ་དང༌།བྱ་བའི་སྦྱོར་བ་མེད་པ་ལས་aཡང་དག་པར་འདས་པ་དང༌།བྱ་བ་མེད་པའི་སྦྱོར་བ་ལས་ཡང་དག་པར་འདས་པའོ།།ཚེ་ཕྱི་མ་ལ་དངོས་པོ་དྲུག་ལས་ཡང་དག་པར་འདས་པ་ཡང་ཡིན་ཏེ།ཚེ་ཕྱི་མ་ལ་ཡང་སྲིད་པ་འབྱུང་བའི་འདུ་བྱེད་ཀུན་ནས་སློང་བར་བྱེད་པ་ལས་ཡང་དག་པར་འདས་པ་དང༌།དེ་འདུ་བྱེད་པ་
1507. ལས་ཡང་དག་aཔར་འདས་པ་དང༌།དེའི་འབྲས་བུ་འགྲུབ་པ་ལས་ཡང་དག་པར་འདས་པ་དང༌།དེ་ལ་བརྟེན་པའི་འབྱོར་བ་དང་རྒུད་པ་ལས་ཡང་དག་པར་འདས་པ་དང༌།དེའི་གནས་ལུང་དུ་མ་བསྟན་པ་ཡོངས་སུ་གཡོ་བ་ཐམས་ཅད་ལ་སློབ་པ་དང་སྨོས་པ་དང་རྗེས་སུ་སྦྱོར་བ་ལས་ཡང་དག་པར་aའདས་
1508. པ་དང༌།དེའི་གནས་ལུས་སྣ་ཚོགས་ལས་ཡང་དག་པར་འདས་པའོ།།རིགས་ཀྱི་མཚན་ཉིད་དེ་ཡང་གནས་སྐབས་བཞིར་རྣམ་པ་དགུར་རིག་པར་བྱ་སྟེ།རྣམ་པར་མ་དག་པའི་གནས་སྐབས་དང༌།རྣམ་པར་དག་པའི་གནས་སྐབས་དང༌།སོ་སོར་རྟོགས་པའི་aགནས་སྐབས་དང༌།ཡོངས་སུ་གཏུགས་པའི་གནས་སྐབས་སོ།།རྣམ་པར་མ་དག་པའི་གནས་སྐབས་ནི་མཚན་མ་ཐམས་ཅད་ལ་ཡང་དག་པར་རྗེས་སུ་སོང་བའི་ཕྱིར་ནམ་མཁའ་ལྟ་བུ་ཡིན་ནོ།།རྣམ་པར་དག་པའི་གནས་སྐབས་ནི་རོ་གཅིག་པ་དང༌།ལུས་དང་སེམས་aདབེན་པ་ཡིན་ནོ།།སོ་སོར་རྟོགས་པའི་གནས་སྐབས་ནི་མཐར་ཐུག་པར་འགྲོ་བའི་རྗེས་སུ་མཐུན་པ་དང༌།ཉོན་མོངས་པའི་རང་བཞིན་ཐམས་ཅད་དང་བྲལ་ཞིང་དྲི་མ་མེད་པ་དང༌།འཇིག་
1509. ཚོགས་ལ་ལྟ་བ་ལས་ཡང་དག་པར་འདས་པ་དང༌།དེའི་རྩ་བ་ལས་བྱུང་བ་མི་
1510. མཐུན་པར་aལྟ་བའི་རྣམ་པ་ལས་ཡང་དག་པར་འདས་པ་ཡིན་ནོ།།ཡོངས་སུ་གཏུགས་པའི་གནས་སྐབས་ནི་ཡོངས་སུ་གྲུབ་པའི་བདེ་བ་དང༌།འགྱུར་བ་རྣམ་པ་གསུམ་ལས་ཡང་དག་པར་འདས་པ་ཡིན་ཏེ།དེ་ལ་འགྱུར་བ་རྣམ་པ་གསུམ་ནི་འདི་དག་ཡིན་ཏེ།རྒ་ཤི་ལ་སོགས་པའི་aའགྱུར་བ་དང༌།ཕྱིན་ཅི་ལོག་གི་གནས་ཀྱི་འགྱུར་བ་དང༌།རྣམ་པར་དག་པ་ལས་ཡོངས་སུ་ཉམས་པའི་འགྱུར་བའོ།།།།བམ་པོ་བཞི་བཅུ་གསུམ་པ་སྟེ་ཐ་མའོ
1511. །།བྱང་ཆུབ་སེམས་དཔའ་གདམས་ངག་ལ་ཉན་ཐོས་ཀྱི་བསླབ་པ་གང་ཞེ་ན།འདི་ལྟ་སྟེ་བརྣབ་aསེམས་དང༌།ཡིད་ཀྱི་མི་
1512. བདེ་བ་འདུལ་བས་ལྷག་པའི་ཚུལ་ཁྲིམས་ཀྱི་བསླབ་པ་ལ་སྦྱོར་བ་དང༌།ཀུན་ཏུ་སྐྱོ་བ་ཡིད་ལ་བྱེད་པས་ལྷག་པའི་སེམས་ཀྱི་བསླབ་པ་ལ་སྦྱོར་བ་དང༌།གང་ཟག་ལ་བདག་མེད་པ་དང༌།ཆོས་ལ་བདག་མེད་པས་ལྷག་པའི་ཤེས་རབ་ཀྱི་aབསླབ་པ་ལ་སྦྱོར་བའོ།།དེ་ལ་ལྟུང་བ་ཀུན་ནས་སློང་བར་བྱེད་པ་བརྣབ་སེམས་དང་ཡིད་མི་བདེ་བ་ནི་ཇི་ལྟར་སེལ་བར་མི་བྱེད་པ་དང༌།ཇི་ལྟར་མ་བསྩལ་
1513. བ་དང༌།ཇི་ལྟར་སེལ་བར་བྱེད་པ་དང༌།ཇི་ལྟར་བསྩལ་
1514. བའི་རྣམ་པ་དེ་བཞིས་རིག་པར་བྱ་སྟེ།རང་གི་སེམས་ཀྱི་ཚུལ་aབཞིན་མ་ཡིན་པ་ཡིད་ལ་བྱེད་པས་ཀུན་ནས་བསློངས་པའི་
1515. བརྣབ་སེམས་དང༌།འཇིག་ཚོགས་ལ་ལྟ་བ་དང༌།གནོད་སེམས་ལ་གལ་ཏེ་ཡུལ་ལས་སམ།གཞན་ལས་བྱུང་བར་སེམས་ན།དེ་ནི་སེལ་བར་མི་བྱེད་པ་ཡིན་ནོ།།གལ་ཏེ་ཡུལ་གྱིས་སམ།གཞན་ལ་གནོད་aཔ་བྱེད་པའི་སྦྱོར་བས་འཕྲོགས་པར་འགྱུར་ན་དེ་ནི་མ་བསལ་བ་ཡིན་ནོ།།གཅིག་ལ་
1516. བསལ་ན་གཅིག་ཀྱང་མ་བསལ་བར་བལྟ་བར་བྱ་ལ།གཅིག་བསལ་ན་གཅིག་ཀྱང་བསལ་བར་བལྟ་བར་བྱ་སྟེ།མ་བསལ་བས་ནི་སྡོམ་པ་ལ་གནས་པ་ཡང་ལྷག་པའི་ཚུལ་ཁྲིམས་ལས་aཉམས་པར་འགྱུར་ན།སྡོམ་པ་ལ་གནས་པ་མ་ཡིན་པ་ལྟ་སྨོས་ཀྱང་ཅི་དགོས།ལྷག་པའི་སེམས་ཀྱི་བསླབ་པའི་གགས་ནི་དམིགས་པ་ལས་རྣམ་པར་གཡེང་བའི་འཁྲུལ་པ་ཡིན་ནོ།།གང་ཟག་ལ་བདག་མེད་པ་ལས་བརྩམས་ནས་ལྷག་པའི་ཤེས་རབ་ལ་བརྩོན་པའི་གགས་ནི་aའཇིག་
1517. ཚོགས་ལ་ལྟ་བ་ཡིན་ནོ།།ཆོས་ལ་བདག་མེད་པ་ལས་བརྩམས་ནས་ལྷག་པའི་ཤེས་རབ་ལ་བརྩོན་པའི་གགས་ནི་ངོ་བོ་ཉིད་དང་བྱེ་བྲག་ཏུ་རྟོགས་
1518. པ་དང་རྣམ་པར་རྟོག་པའི་འཆིང་བ་ཡིན་ནོ།།བསླབ་པ་གསུམ་པོ་དེ་དག་རྣམ་པར་བསྒོམ་པ་ལ་བསླབ་པ་དང་མི་མཐུན་པའི་ཆོས་aབརྒྱད་དང་བསླབ་པ་དང་རྗེས་སུ་མཐུན་པའི་ཆོས་བརྒྱད་ཡོད་དེ།དོན་མེད་པ་ལ་ཡོངས་སུ་ཞེན་པ་དང༌།ཡོངས་སུ་ཞེན་པ་ལས་འཆིང་བ་དང༌།འཆིང་བ་ལས་བར་ཆད་དང༌།བར་ཆད་ལས་དྲི་མ་དང༌།དྲི་མ་ལས་ཐོག་ཐོག་དང༌།ཐོག་ཐོག་ལས་རྨ་དང༌།རྨ་ལས་ལོངས་སུ་གདུང་བ་aདང་།ཡོངས་སུ་གདུང་བ་ལས་ཉོན་མོངས་པའི་ནད་གསོ་དཀའ་བ་འབྱུང་བའོ
1519. །།བསླབ་པ་དང་རྗེས་སུ་མཐུན་པའི་ཆོས་བརྒྱད་ནི་དེ་དག་ལས་བཟློག་པ་ཁོ་ན་ལས་རིག་པར་བྱའོ།།ལེགས་པར་མ་བསླབས་པའི་དགེ་སྦྱོང་གང་ཞེ་ན།དེ་དག་ནི་རྣམ་པ་གསུམ་དུ་རིག་པར་བྱ་སྟེ།དགེ་སྦྱོང་གི་aཚུལ་ལ་མི་ལྟ་ཞིང་ཆ་ལུགས་དང་རྟགས་མཐུན་པ།ཆོ་ག་དང༌།འཚོ་བ་དང༌།ལོངས་སྤྱོད་དང༌།བརྩོན་པ་དང༌།ཚུལ་ཁྲིམས་དང༌།ལྟ་བ་དང༌།བསམ་པ་མི་མཐུན་པ་དང༌།ཡོ་བྱད་ལ་ཡོངས་སུ་གཞོལ་བ་དང༌
1520. །ལྷག་པའི་ཚུལ་ཁྲིམས་དང་རྟགས་མཐུན་པ
1521. །ལྷག་པའི་aསེམས་དང་རྟགས་མཐུན་པ
1522. །ལྷག་པའི་ཤེས་རབ་དང་རྟགས་མཐུན་པ་
1523. ལ།དེ་དག་བསྒྲུབ་པའི་བསམ་པ་དང་མི་མཐུན་པ་དང༌།སྒྲ་ལ་ཡོངས་སུ་གཞོལ་བ།ཞི་གནས་ཀྱི་ཡན་ལག་དང་མཐུན།ལྷག་མཐོང་གི་ཡན་ལག་དང་མཐུན།དེ་གཉི་ག་བསྒོམ་པའི་ཡན་ལག་དང་མཐུན།aདེ་གཉི་གའི་ཚོགས་ཀྱི་ཡན་ལག་དང་མཐུན།དེ་
1524. ལ་དེ་དག་གི་བསམ་པ་དང་མི་མཐུན་པའོ།།ལེགས་པར་བསླབས་པའི་དགེ་སྦྱོང་གང་ཞེ་ན།དེ་ནི་རྣམ་པ་བཞིར་
1525. རིག་པར་བྱ་སྟེ།སྦྱོར་བ་དང༌།བསམ་པ་དང༌།རྟོགས་པ་དང༌།མཐར་ཐུག་པར་འགྲོ་བས་སོ།།ཚེ་འདི་ལ་ཀུན་ཏུ་aསྐྱོ་བའི་སྦྱོར་བ་དང༌།ཚེ་རབས་སྔ་མ་ལ་རྒྱུད་ཡོངས་སུ་སྨིན་པའི་སྦྱོར་བས་ནི་སྦྱོར་བ་ཕུན་སུམ་ཚོགས་པ་ཡིན་པར་རིག་པར་བྱའོ།།ཆོས་བདག་མེད་པ་ལ་མོས་པའི་བསམ་པ་དང་ལྡན་པའི་ཕྱིར་གང་ཐོབ་པར་བྱ་བ་དང༌།གང་གིས་ཐོབ་པར་བྱ་བ་དེ་གཉིས་ལ་ཐ་སྙད་ལས་བྱུང་བའི་ངོ་བོ་aཉིད་དུ་མངོན་པར་ཞེན་པ་མེད་པ་དང༌།དགོངས་པ་ཅན་གྱི་དོན་ཡོངས་སུ་ཚོལ་བ་དང༌།སྒྲ་ཙམ་གྱི་
1526. རྗེས་སུ་མི་
1527. འབྲང་བས་ནི་བསམ་པ་ཕུན་སུམ་ཚོགས་པ་ཡིན་པར་རིག་པར་བྱའོ།།གཞན་གྱི་དྲིང་ལ་མི་འཇོག་པའི་ཤེས་པས་ཆོས་ཀྱི་དེ་བཞིན་ཉིད་ལ་རང་བཞིན་གྱིས་ཀུན་ནས་ཉོན་མོངས་aཔ་མེད་པར་རྟོགས་པ་དང༌།དེ་ལ་དཀོན་མཆོག་གི་བརྡ་དང༌།མྱ་ངན་ལས་འདས་པ་དང༌།འཁོར་བ་དང༌།འཆིང་བ་དང༌།ཐར་པའི་བརྡའི་ངོ་བོ་ཉིད་མི་དམིགས་པས་ནི་རྟོགས་པ་ཕུན་སུམ་ཚོགས་པ་ཡིན་པར་རིག་པར་བྱའོ།།ཀུན་ནས་ཉོན་མོངས་པ་ཐམས་ཅད་ཀྱི་གཉེན་པོ་ཤིན་aཏུ་བསྒོམས་པ་དང༌།དེ་བཞིན་ཉིད་རྒྱུན་མི་འཆད་པ་དང༌།མི་འཇིགས་པས་ནི་མཐར་ཐུག་པར་འགྲོ་བ་ཕུན་སུམ་ཚོགས་པ་ཡིན་པར་རིག་པར་བྱའོ།།དེ་ལ་ལེགས་པར་མ་བསླབས་པའི་དགེ་སྦྱོང་ནི་རྣམ་པ་གསུམ་གྱིས་ན་མིང་དོན་ཇི་ལྟ་བ་བཞིན་དུ་
1528. མ་ཡིན་aཔར་རིག་པར་བྱ་སྟེ།བསམ་པ་རྒུད་ལ་སྦྱོར་བ་ཕུན་སུམ་ཚོགས་པ་དང༌།བསམ་པ་ཕུན་སུམ་ཚོགས་ལ་སྦྱོར་བ་རྒུད་པ་དང༌།བསམ་པ་ཡང་རྒྱུད་ལ་སྦྱོར་བ་ཡང་རྒྱུད་པས་སོ།།དེ་ལ་བསམ་པ་རྒུད་ལ་སྦྱོར་བ་ཕུན་སུམ་ཚོགས་པ་ནི་རྣམ་པ་གསུམ་སྟེ།ཉན་པ་དེ་ཙམ་གྱིས་aཆོག་པར་འཛིན་པ་དང༌།སྨྲ་བ་དེ་ཙམ་གྱིས་ཆོག་པར་འཛིན་པ་དང༌།འཇིག་རྟེན་པའི་ཏིང་ངེ་འཛིན་རྟོགས་པར་བྱེད་པ་དེ་
1529. རོ་མྱང་བ་ཙམ་གྱིས་ཆོག་པར་འཛིན་པའོ།།ལེགས་པར་བསླབས་
1530. པའི་དགེ་སྦྱོང་ནི་རྣམ་པ་གཅིག་ཁོ་ནས་མིང་དོན་ཇི་ལྟ་བ་བཞིན་ཡིན་པར་རིག་པར་བྱ་སྟེ།བསམ་aཔ་ཡང་ཕུན་སུམ་ཚོགས་ལ་སྦྱོར་བ་ཡང་ཕུན་སུམ་ཚོགས་པས་སོ།།བརྡར་བཏགས་པའི་སྡོམ་པ་ལ་གནས་པ་གང་ཞེ་ན།དེ་དག་ནི་རྣམ་པ་བཞིར་རིག་པར་བྱ་སྟེ།ཚུལ་ཁྲིམས་ཡན་ལག་དྲུག་དང་ལྡན་པའི་ཚུལ་ཁྲིམས་ཉམས་པ་གཉིས་པོ་འཇིག་
1531. ཚོགས་ལ་ལྟ་བས་ཀུན་ནས་aདཀྲིས་པས་ལྟུང་བ་འབྱུང་བ་དང༌།དེ་ལས་བསླབ་པ་
1532. ལ་མི་མཁས་པས་ཉམས་པ་དང༌།ཉེས་པ་དེ་
1533. གཉིས་སྤངས་སུ་ཟིན་ཀྱང་འཇིག་རྟེན་པའི་རྣམ་པར་དག་པ་མ་ཐོབ་པའི་ཕྱིར་འཇིག་ཚོགས་ལ་ལྟ་བ་རྣམ་པར་བསྩལ་
1534. བ་དང༌།འཇིག་རྟེན་པའི་རྣམ་པར་དག་པའི་སྡོམ་པ་aཐོབ་ཅིང་འཇིག་ཚོགས་ལ་ལྟ་བ་རྣམ་པར་བསྩལ་
1535. དུ་ཟིན་ཀྱང་ཡོ་བྱད་མ་བསྙུངས་ཤིང་ཆོས་བགད་མེད་པས་སྐྲག་པས་ཚུལ་ཁྲིམས་ཉམས་པ་དང༌།སྐྱོན་གཞན་ཐམས་ཅད་སྤངས་སུ་ཟིན་ཀྱང་ཆོས་བདག་མེད་པ་ལ་ལོག་པར་མོས་པས་ཚུལ་ཁྲིམས་ཉམས་པའོ།།དོན་དམ་aཔའི་སྡོམ་པ་ལ་གནས་པ་གང་ཞེ་ན།འཇིག་རྟེན་ལས་འདས་པ་ཉོན་མོངས་པ་ཐམས་ཅད་དང་བྲལ་བ།ཁམས་གསུམ་པའི་གཉེན་པོའི་ཚུལ་ཁྲིམས་དང་ལྡན་པ་གང་ཡིན་པའི་སྡོམ་པ་ལ་གནས་པ་བཞི་ལ།སྤྲོས་པའི་ཆོས་གང་དག་དམིགས་པ་དེ་དག་རབ་ཏུ་ཞི་བའི་aམཚན་ཉིད་གང་ཡིན་པ་དེ་ནི་ཟག་པ་མེད་པའི་ཚུལ་ཁྲིམས་ཡིན་པར་རིག་པར་བྱ་སྟེ།སྤྲོས་པའི་ཆོས་རྣམས་གང་ཞེ་ན།སྡོམ་པ་ལ་གནས་པ་དང་པོ་ལ་ནི་བདག་ཏུ་འཛིན་པ་དང༌།བདག་གིར་འཛིན་པ་དང༌།ལྟུང་བའི་བྱ་བ་དང༌།དེའི་བྱ་བ་མེད་པ་དང༌།བསམས་བཞིན་aདུ་བྱེད་པའི་སྦྱོར་བ་དང༌།དེའི་སྦྱོར་བ་མེད་པ་དང༌།ཤེས་བཞིན་དུ་སྤྱོད་པ་དང༌།དེའི་སྤྱོད་པ་མེད་པ་དང༌།བརྗེད་ངས་པས་སྤྱོད་པ་དང༌།དེའི་སྤྱོད་པ་མེད་པ་ཡང་དམིགས་པའོ།།གཉིས་པ་ལ་ནི་འཇིག་ཚོགས་ལ་ལྟ་བའི་ཕྱོགས་དང་མཐུན་པའི་གནས་ངན་ལེན་དང་ལྡན་པའི་aམིང་དང༌།གཟུགས་དང༌།ཕྱི་མར་སྐྱེ་བའི་རྒྱུ་དང༌།འབྲལ་ལ་དེའི་རྒྱུ་མེད་པ་ཉིད་
1536. དང༌།ཀུན་ནས་དཀྲིས་པ་རབ་ཏུ་ཞི་བ་དང༌།བག་ལ་ཉལ་བ་
1537. ལས་དེ་རབ་ཏུ་མ་ཞི་བ་དང༌།གང་ཟག་ལ་བདག་མེད་པར་འཛིན་པ་དང༌།གང་ཟག་ཏུ་འཛིན་པ་སྤོང་བ་དང༌།གང་ཟག་ལ་བདག་མེད་aཔར་གཟུང་བ་དེ་ལ་འཛིན་པ་དང༌།གཟུང་བ་མེད་པ་དང༌།དེས་གཟུགས་ལ་སོགས་པ་ལ་སེམས་ཅན་དུ་འཛིན་པ་དང༌།དེར་འདོགས་པ་
1538. ལེགས་པར་འཛིན་པ་དང༌།དེར་འདོགས་པ་དང༌།ངག་གིས་འདོགས་པ་ལེགས་པར་འཛིན་པ་དང༌།དེར་འདོགས་པའི་སེམས་aདང་།དེར་འདོགས་པ་ལེགས་པར་འཛིན་པ་ཡང་དམིགས་པའོ།།གསུམ་པ་ལ་ནི་གོང་དུ་སྐྱེ་བ་ལས་འཇིག་རྟེན་པ་
1539. དང༌།འོག་མ་ཡོངས་སུ་གཏོང་བ་ལས་འཇིག་རྟེན་མེད་
1540. པ་དང༌།སྙོམས་པར་འཇུག་པ་ལ་གནས་པ་དང༌།འདོད་པ་ལ་མི་གནས་པ་དང༌།བདག་ཉིད་ཀྱི་aཚུལ་ཁྲིམས་རབ་ཏུ་འཛིན་པ་དང༌།གཞན་གྱི་ཚུལ་ཁྲིམས་ཁྱད་དུ་གསོད་པ་ཡང་དམིགས་པའོ།།བཞི་པ་ལ་ནི་བདག་ནི་ཚུལ་ཁྲིམས་རྣམ་པར་དག་པ་ཡིན་ནོ་སྙམ་དུ་རློམ་པ་དང༌།ངོ་བོ་ཉིད་དང་བྱེ་བྲག་ཏུ་ཀུན་ཏུ་རྟོག་པ་དག་གིས་ཚུལ་ཁྲིམས་ལ་ཀུན་ཏུ་རྟོག་པ་ཡང་དམིགས་པ་aསྟེ།དེ་ལྟར་སྤྲོས་པའི་ཆོས་དེ་དག་ནི་ཟག་པ་མེད་པའི་ཚུལ་ཁྲིམས་ལ་རབ་ཏུ་ཞི་བར་གྱུར་པ་ཡིན་ནོ།།དོན་གྱི་འབྲེལ་པ་འདི་ཉིད་ཀྱིས་བསླབ་པ་གསུམ་རྣམ་པར་དག་པ་ལས་བརྩམས་ནས་ཚིགས་སུ་བཅད་པས་མངོན་པར་སྒྲུབ་པ་ཡང་རིག་པར་བྱའོ།།བསོད་ནམས་ཀྱི་ཚོགས་ནི་ཉོན་aམོངས་པ་ཆུང་བར་འགྱུར་བ་ཡིན་ནོ།།སྐྱེས་བུ་དམ་པས་ཡོངས་སུ་གཟུང་བ་ནི་ཆུང་མི་ཟ་བར་འགྱུར་བ་ཡིན་ནོ།།ཡེ་ཤེས་ཀྱི་ཚོགས་ནི་ཟབ་མོའི་གནས་ལ་མོས་པར་འགྱུར་བ་ཡིན་པར་རིག་པར་བྱའོ།།དེ་བཞིན་གཤེགས་པས་གསུངས་པ་ལ་ནི་རྒྱུ་གཉིས་aཀྱིས་འཇིག་པར་འགྱུར་བ་ཡིན་ཏེ།ཆོས་ཀྱི་ལུགས་ཤེས་པ་ཉེ་བར་བརྟགས་པ་དང༌།དེ་ཁོ་ནའི་ཤེས་པ་གཏན་ལ་དབབ་པས་སོ།།དེ་བཞིན་གཤེགས་པའི་གདུལ་
1541. བའི་ཐབས་གང་ཞེ་ན།དེ་ནི་རྣམ་པ་གཉིས་སུ་
1542. བལྟ་བར་བྱ་སྟེ།ལུས་མཐུན་པ་དང༌།མོས་པ་མཐུན་པས་aམཐུན་པར་རྗེས་སུ་སྟོན་པ་དང༌།ཀུན་ཤེས་པའི་སེམས་ཉེ་བར་འཇོག་པ་དང༌།ངེས་པར་འབྱིན་པའི་གདམས་ངག་གིས་ཡང་དག་པར་རྣམ་པར་དག་པའི་ཐབས་སྟོན་པའོ།།གདམས་ངག་ཀྱང་རྣམ་པར་
1543. བཞིར་རིག་པར་བྱ་སྟེ།རྣམ་པར་བྱང་བ་དང་ཀུན་ནས་ཉོན་མོངས་པ་ལ་
1544. སྐྲག་aཔ་དང་འཇུག་པའི་གནས་སྟོན་པ་དང༌།ཀུན་ནས་ཉོན་མོངས་པའི་རྒྱུ་ཡོངས་སུ་སྤང་བ་སྟོན་པ་དང༌།རྣམ་པར་བྱང་བ་ལ་སྐྲག་པའི་རྒྱུ་ཡོངས་སུ་སྤང་བ་སྟོན་པ་དང༌།ཚེ་འདི་ལ་མཆོག་ཏུ་བདེ་བར་གནས་པའི་ཐབས་སྟོན་པའོ།།དེ་ལ་ཀུན་ནས་ཉོན་མོངས་པའི་རྒྱུ་ནི་རྣམ་པ་གཉིས་ཏེ།aཐ་སྙད་ལས་བྱུང་བའི་ངོ་བོ་ཉིད་ཀྱིས་ཀུན་ནས་ཉོན་མོངས་པའི་ངོ་བོ་ཉིད་དུ་མངོན་པར་ཞེན་ཅིང་ཀུན་ཏུ་རྟོག་པ་དང༌།དེ་ལ་ཡོན་ཏན་དང་སྐྱོན་དུ་མངོན་པར་ཞེན་ཅིང་ཀུན་ཏུ་རྟོག་པའོ།།
1545. རྣམ་པར་དག་པའི་ལམ་ལ་སྐྲག་པའི་རྒྱུ་ཡང་རྣམ་པ་གཉིས་ཀྱིས་རིག་པར་བྱ་སྟེ།རིམ་གྱིས་རྣམ་པར་aདག་པའི་ལམ་ལ་ཀུན་ནས་ཉོན་མོངས་པ་ཅན་
1546. ཀུན་ཏུ་རྟོག་པ་དང༌།ཀུན་ནས་ཉོན་མོངས་པ་དང་བྲལ་བར་ཀུན་ཏུ་རྟོག་པས་སོ།།མྱ་ངན་ལས་འདས་པ་རྣམ་པར་དག་པ་ལ་སྐྲག་པའི་རྒྱུ་ཡང་རྣམ་པ་གཉིས་ཀྱིས་རིག་པར་བྱ་སྟེ།ཐ་སྙད་ལས་བྱུང་བའི་ངོ་བོ་ཉིད་ལ་མངོན་པར་aཞེན་པས།མྱ་ངན་ལས་འདས་པ་ཞེས་བྱ་བའི་ཚིག་བླ་དགས་ཀྱི་མིང་ལ་སེམས་ལས་བྱུང་བའི་མིང་དུ་འདོགས་པ་དང༌།སེམས་ལས་བྱུང་བའི་མིང་ལ་ཞི་བ་ཞེས་བྱ་བའི་ཚིག་བླ་དགས་ཀྱི་མིང་དུ་ཀུན་ཏུ་རྟོག་པས་སོ།།བདེ་བར་གནས་པའི་མཆོག་གི་ཐབས་སྟོན་པ་ནི་དེ་གཉི་aགའི་རྒྱུ་ཡོངས་སུ་སྤངས་པ་ལས་རིག་པར་བྱའོ།།ལྡེམ་པོ་
1547. ངག་ཏུ་གསུངས་པ་གང་ཞེ་ན།ལྡེམ་པོ་ངག་ཐམས་ཅད་ལ་འཇུག་པའི་རྒྱུ་ནི་གཉིས་སུ་མེད་པའི་མཚན་ཉིད་ཤེས་པའོ།།གཉིས་སུ་མེད་པའི་མཚན་ཉིད་གང་ཞེ་ན།བརྗོད་པའི་གཞིའི་གནས་སུ་གྱུར་པའི་དངོས་པོ་གང་ཡང་
1548. aཡིན་པ་སྟེ།དེ་ཡང་ངོ་བོ་ཉིད་དེ་ཡོད་པ་མ་ཡིན་པའི་ཕྱིར་དང༌།བརྗོད་པ་ལ་གོམས་པའི་མིང་གི་སྤྱོད་ཡུལ་གྱི་ངོ་བོ་ཉིད་ཀྱིས་མེད་པ་མ་ཡིན་པའི་ཕྱིར་གཉིས་སུ་མེད་པ་ཡིན་ནོ།།གཉིས་སུ་མེད་པ་དེ་ལ་གཉིས་སུ་མངོན་པར་ཞེན་པ་ལས་ནི་ཀུན་ནས་ཉོན་མོངས་པར་འགྱུར་ལ།གཉིས་aསུ་མངོན་པར་ཞེན་པ་མེད་པ་ལས་ནི་རྣམ་པར་བྱང་བར་འགྱུར་རོ།།བརྗོད་པ་ཐམས་ཅད་ཀྱི་གཞིའི་གནས་སུ་མ་གྱུར་པའི་དངོས་པོ་གང་ཡིན་པ་དེ་ཡང་ཐ་སྙད་ལ་གོམས་པའི་མིང་གི་སྤྱོད་ཡུལ་གྱི་ངོ་བོ་ཉིད་ཀྱིས་ཡོད་པ་མ་ཡིན་པའི་ཕྱིར་དང༌།དེ་ལ་ཡོངས་སུ་མ་གོམས་པའི་ཤེས་པའི་aསྤྱོད་ཡུལ་གྱི་ངོ་བོ་ཉིད་ཀྱིས་
1549. ཡོད་པའི་ཕྱིར་གཉིས་སུ་མེད་པ་ཡིན་ནོ།།གཉིས་སུ་མེད་པ་དེ་ལ་གཉིས་སུ་མངོན་པར་ཞེན་པ་ལས་ནི་ཀུན་ནས་ཉོན་མོངས་པར་འགྱུར་ལ་གཉིས་སུ་མངོན་པར་ཞེན་པ་མེད་པ་ལས་ནི་རྣམ་པར་བྱང་བར་འགྱུར་ཏེ།དེ་ལྟར་ན་གཉིས་སུ་མེད་པའི་མཚན་ཉིད་དེ་aནི་དེ་བཞིན་གཤེགས་པ་རྣམས་ཀྱི་ལྡེམ་པོ་ངག་ཐམས་ཅད་ལ་འཇུག་པར་འགྱུར་བ་ཡིན་པར་རིག་པར་བྱའོ།།དེ་ལ་སྟོན་པའི་ཕུན་སུམ་ཚོགས་པ་རྣམ་པ་ལྔ་དང༌།དེའི་གདམས་ངག་གི་འབྲས་བུ་ཕུན་སུམ་ཚོགས་པ་རྣམ་པ་ལྔ་དང་འབྲས་བུའི་ཕན་ཡོན་ཕུན་སུམ་ཚོགས་པ་རྣམ་པ་ལྔ་ལ་aབརྟེན་ནས་ལྡེམ་པོ་ངག་ཏུ་གསུངས་པ་རྣམས་རིག་པར་བྱའོ།།སྟོན་པའི་ཕུན་སུམ་ཚོགས་པ་རྣམ་པ་ལྔ་གང་ཞེ་ན།གང་གི་ཕྱིར་སྟོན་པ་དང༌།གང་གིས་སྟོན་པ་དང༌།གང་སྟོན་པ་དང༌།ཇི་ལྟར་སྟོན་པ་དང༌།གང་ལ་སྟོན་པ་དེ་དག་ཕུན་སུམ་ཚོགས་པ་ཡིན་པའོ།།འབྲས་བུ་aཕུན་སུམ་ཚོགས་པ་གང་ཞེ་ན།ཕུང་པོའི་
1550. ལྷག་མ་མེད་པའི་མྱ་ངན་ལས་འདས་པའི་དབྱིངས་དང༌།ཕུང་པོའི་
1551. ལྷག་མ་དང་བཅས་པའི་མྱ་ངན་ལས་འདས་དབྱིངས་དང༌།འཕགས་པའི་ལམ་ཡོངས་སུ་རྫོགས་པ་དང༌།ནང་གི་དགྲ་ལས་རན་པར་རྒྱལ་བ་དང༌།ཕྱི་རོལ་གྱི་དག་aལས་རྣམ་པར་རྒྱལ་བའོ།།དེ་ལ་འབྲས་བུའི་ཕན་ཡོན་ཕུན་སུམ་ཚོགས་པ་ནི་སྟོན་པ་ལ་བསྙེན་བཀུར་བྱེད་པ་དང༌།དད་པས་སྦྱིན་
1552. པ་ཡོངས་སུ་སྦྱོང་བ་དང༌།འཁོར་བའི་སྡུག་བསྔལ་ལས་ཡང་དག་པར་རྒལ་བ་དང༌།སྦྱིན་གནས་ཀྱི་དངོས་པོ་ལས་ཡོངས་སུ་aམི་ཉམས་པ་དང༌།དེ་བཞིན་གཤེགས་པ་ལ་བརྟེན་ནས་དེ་བཞིན་གཤེགས་པའི་སྲས་ཆོས་ཀྱིས་སྤྲུལ་པ་ཡིན་ནོ།།བྱང་ཆུབ་སེམས་དཔའི་གདམས་ངག་ལ་མོས་པའི་ཕན་ཡོན་གང་ཞེ་ན།དེ་ནི་རྣམ་པ་ལྔས་རིག་་་པར་བྱ་སྟེ།ཞིང་བྱིན་གྱིས་རློབ་པའི་དུས་ན་དབང་ཕྱུག་གི་བདག་པོ་aཆེན་པོ་
1553. ཡང་དག་པར་གྲུབ
1554. ་པའི་རྒྱུ་ཟིལ་གྱིས་གནོན་པ་དང༌།ཡུལ་
1555. ཡོངས་སུ་གྲུབ་
1556. པ་དང༌།དེའི་གནས་བསྟན་
1557. པའི་སྣོད་དུ་བྱེད་པ་དང༌།སྟོན་པའི་སྣོད་དུ་བྱེད་པ་དང༌།ལུས་སྤོང་བའི་དུས་ན་ལྟ་བ་དང༌།ལས་རྣམ་པར་དག་པར་འགྱུར་བས་སོ།།དེ་ལ་དབང་ཕྱུག་གི་བདག་པོ་ཆེན་པོ་ཡང་དག་པར་གྲུབ་
1558. པའི་རྒྱུ་ཟིལ་aགྱིས་གནོན་པ་ནི་རྣམ་པ་ལྔས་རིག་པར་བྱ་སྟེ།འབྲས་བུ་དཔག་ཏུ་ཡོད་པ་དང་དཔག་ཏུ་མེད་པ་འཕེན་པ་དང༌།རྒྱུ་ཟད་པ་དང་མི་ཟད་པའི་ཆོས་ཉིད་དང༌།བདེ་བ་རྒྱ་ཆུང་ངུ་དང་རྒྱ་ཆེན་པོ་
1559. འགྲུབ་པ་དང༌།དེ་ཡེ་ཤེས་ཀྱི་ཚོགས་ཀྱི་ངོ་བོ་ཉིད་ཡིན་པ་དང༌།དེས་དེ་འདྲེན་པར་བྱེད་པས་སོ།།aདེ་ལ་ལུས་ཀྱི་སྤྱོད་པས་
1560. ནི་སྐྱོན་རྣམ་པ་དྲུག་སྤངས་པས་རིག་པར་བྱ་སྟེ།སྐྱོན་རྣམ་པ་དྲུག་གང་ཞེ་ན།མྱ་ངན་གྱི་རྒྱུའི་སྐྱོན་དང༌།འདྲིས་པ་ཡོངས་སུ་མི་
1561. ཤེས་པའི་སྐྱོན་དང༌།རྣམ་པ་གཉིས་ཀྱིས་སྤྱོད་ལམ་གྱི་སྐྱོན་དང༌།རྣམ་པ་གསུམ་གྱིས་འཇིག་པའི་རྒྱུའི་སྐྱོན་དང༌།རྣམ་པ་aགཉིས་ཀྱིས་འཆི་ལྟས་ཀྱི་སྐྱོན་དང༌།ལུས་ལས་སུ་མི་རུང་བའི་སྐྱོན་ནོ།།དེ་ལ་ངག་གི་སྤྱོད་པ་ནི་སོ་སོར་ཀུན་དགའ་བར་བྱེད་པའི་དུས་ན་སྐྱོན་རྣམ་པ་ལྔ་སྤངས་པས་རིག་པར་བྱ་སྟེ།སྐྱོན་རྣམ་པ་ལྔ་གང་ཞེ་ན།འཇིགས་པས་འཁུམས་པའི་སྐྱོན་དང༌།ངག་རྩུབ་པོའི་སྐྱོན་དང༌།aསངས་རྒྱས་ཀྱི་བཀའ་སྤངས་ནས་འབྲེལ་པ་མེད་པའི་གཏམ་བརྗོད་པའི་སྐྱོན་དང༌།དེ་བཞིན་གཤེགས་པ་ལ་སྟོད་
1562. པར་མི་བྱེད་པའི་སྐྱོན་དང༌།ཆོས་མཐུན་པ་ལ་གྲོས་མི་འདེབས་པའི་སྐྱོན་ནོ།།དག་གི་སྤྱོད་པ་ནི་ཀུན་ཤེས་པ་བརྡ་སྤྲོད་པའི་དུས་ན་སྐྱོན་རྣམ་པ་ལྔ་སྤངས་པས་རིག་aཔར་བྱ་སྟེ།སྐྱོན་རྣམ་པ་ལྔ་གང་ཞེ་ན།རྟོགས་པར་བྱ་བ་ལ་བརྗེད་ངས་པའི་སྐྱོན་དང༌།ཚིག་སྔ་ཕྱི་འགལ་བའི་སྐྱོན་དང༌།རིགས་པ་དང་འགལ་བའི་སྐྱོན་དང༌།བསྟན་པ་ལ་དད་པའི་ལྷ་ལ་ཁྲོ་བའི་སྐྱོན་དང༌།དེ་བཞིན་གཤེགས་པ་ལ་ཁྲོ་བའི་སྐྱོན་ནི།།ཡིད་ཀྱི་སྤྱོད་པ་ནི་aསྐྱོན་རྣམ་པ་ལྔ་སྤངས་པ་ལས་རིག་པར་བྱ་སྟེ།འདི་ལྟ་སྟེ་ཚེ་འདིའི་དོན་ལས་
1563. བརྩམས་ནས་རྣམ་པ་བཞི་དང༌།ཚེ་ཕྱི་མའི་དོན་ལས་བརྩམས་ནས་ཐ་མ་གཅིག་སྟེ།སྐྱོན་རྣམ་པ་ལྔ་གང་ཞེ་ན།ད་ལྟར་བྱུང་བ་དང་འདས་པའི་གནོད་པ་བྱེད་པ་མི་བཟོད་པས་མི་བཟོད་པའི་སྐྱོན་དང༌།aའཆབ་པ་
1564. དང་འགྱོད་པའི་གདུང་བས་སྡིག་པ་འཆབ་པའི་སྐྱོན་དང༌།འདོད་པའི་ལོངས་སྤྱོད་དོན་དུ་གཉེར་བ་དང་ཁོན་གྱི་ཤ་གློན་པར་འདོད་པས་འདོད་པའི་སྐྱོན་དང༌།ལྟ་བ་ངན་པ་ཡོངས་སུ་འཛིན་པ་དང་སྤོང་བ་ལ་སེམས་རྣམ་པར་འཁྲུལ་པས་བརྗེད་ངས་པའི་སྐྱོན་དང༌།བདག་aཉིད་ཁྱད་དུ་གསོད་ཅིང་སངས་རྒྱས་དང་བྱང་ཆུབ་སེམས་དཔའ་བཞུགས་བཞུགས་པའི་སངས་རྒྱས་ཀྱི་ཞིང་རྒྱ་ཆེན་པོར་སྨོན་པ་རྣམ་པར་སྤོང་བ་དང༌།བསམ་པ་ཆུང་ངུས་སངས་རྒྱས་ཀྱི་ཆོས་མངོན་པར་སྒྲུབ་པས་ཆོས་ཐམས་ཅད་ལས་ཁྱད་པར་དུ་འཕགས་པ་འཇིག་རྟེན་པ་མ་ཡིན་aཔའི་ཕུན་སུམ་ཚོགས་པའི་ཁྱད་པར་ཁྱད་དུ་གསོད་ཅིང་དེར་སྨོན་པས་སྨོན་ལམ་གྱི་སྐྱོན་ནོ།།བྱང་ཆུབ་སེམས་དཔའི་སྡེ་སྣོད་ཀྱི་གདམས་ངག་ལ་མོས་པའི་ཕན་ཡོན་ཚད་མེད་གྲངས་མེད་དེ་དེ་བས་ཀྱང་དེ་རྣམ་པར་དབྱེ་ཞིང་བསྟན་པ་དང༌།རྣམ་པར་དབྱེ་བ་ལ་མོས་པའི་ཕན་ཡོན་aཆེས་ཚད་མེད་གྲངས་མེད་པ་དག་ཡོད་པར་རིག་པར་བྱའོ།།བྱང་ཆུབ་སེམས་དཔའི་སའི་རྣམ་པར་གཏན་ལ་དབབ་པ་རྫོགས་ཏེ།རྣམ་པར་གཏན་ལ་དབབ་པའི་གཞུང་ལྷག་མ་ནི་མི་སྣང་ངོ༌།།
1565. ཕུང་པོ་དང་བཅས་པ་དང་ཕུང་པོ་མེད་པའི་སའི་རྣམ་པར་གཏན་ལ་དབབ་པའི་སྡོམ་ནི།བྲལ་aདང་ཚེ་ཡི་འདུ་བྱེད་དང༌
1566. །།གྱུར་དང་གནས་དང་ཁྱད་པར་དང༌།།ཡོད་དང་རྟག་དང་བདེ་བ་དང༌།།བྱེ་བྲག་གཞན་དབང་བྱ་བ་ཡིན།།ཕུང་པོའི་
1567. ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་ལ་གནས་ཏེ།ཉོན་མོངས་པ་ཐམས་ཅད་དང་བྲལ་བར་བརྗོད་པར་བྱའམ།མ་བྲལ་aབར་བརྗོད་པར་བྱ་ཞེ་ན།སྨྲས་པ།བྲལ་བར་བརྗོད་པར་བྱའོ།།སྡུག་བསྔལ་ཐམས་ཅད་དང་བྲལ་བར་བརྗོད་པར་བྱའམ།མ་བྲལ་བར་བརྗོད་པར་བྱ་ཞེ་ན།སྨྲས་པ།བྲལ་བ་དང༌།མ་བྲལ་བར་ཡང་བརྗོད་པར་བྱ་སྟེ།མ་འོངས་པའི་སྐྱེ་བའི་སྡུག་aབསྔལ་འབྱུང་བར་འགྱུར་བ་གང་ཡིན་པ་དེ་དང་བྲལ་བར་བརྗོད་པར་བྱའོ།།ད་ལྟར་གྱི་སྐྱེ་བའི་གང་ཡིན་པ་དེ་ལས་ཀྱང་སེམས་ལས་བྱུང་བ་དང་ནི་བྲལ་བར་བརྗོད་པར་བྱའོ།།བཀྲེས་པའི་སྡུག་བསྔལ་དང༌།སྐོམ་པའི་སྡུག་བསྔལ་དང༌།ཁམས་མ་སྙོམས་པ་ལས་གྱུར་པ་དང༌།དུས་aཚིགས་འགྱུར་པ་ལས་གྱུར་པ་དང༌།གནོད་པ་ལས་གྱུར་པའི་སྡུག་བསྔལ་དང་ནི་མ་བྲལ་བར་བརྗོད་པར་བྱའོ།།དེ་ཡང་ཀུན་ཏུ་འབྱུང་བ་ལས་ཡིན་གྱི་ཉོན་མོངས་པ་དང་འབྲེལ་པ་ལས་ནི་མ་ཡིན་ནོ།།གལ་ཏེ་དགྲ་བཅོམ་པ་ཐམས་ཅད་སེམས་ལ་དབང་ཐོབ་པ་ཡིན་ན་ཅིའི་ཕྱིར་aཚེའི་འདུ་བྱེད་བཏང་སྟེ།ཡོངས་སུ་མྱ་ངན་ལས་མི་འདའ་བར་སྡུག་བསྔལ་གྱིས་གནོན་
1568. བཞིན་དུ་གནས་ཤེ་ན།སྨྲས་པ།ནུས་པའི་ཁྱད་པར་གྱི་ཕྱིར་ཏེ།འདི་ལྟར་དགྲ་བཅོམ་པ་ལ་ལས་ནི་ཚེའི་འདུ་བྱེད་གཏོང་བར་ནུས་ལ།ལ་ལས་ནི་མི་ནུས་པ་དང༌།ལ་ལས་ནི་ཚེའི་འདུ་aབྱེད་བསྲིང་བར་ནུས་ལ།ལ་ལས་ནི་མི་
1569. ནུས་པའི་ཕྱིར་རོ།།གལ་ཏེ་དགྲ་བཅོམ་པའི་སྐྱེ་མཆེད་དྲུག་པོ་ཇི་ལྟར་སྐྱེས་ཤིང་བྱུང་བ་དེ་ཁོ་ན་བཞིན་དུ་མ་འགགས་ཤིང༌།གཞན་དུ་མ་གྱུར་པ་ཡིན་ན།གང་གི་ཕྱིར་སྐྱེ་མཆེད་དྲུག་ལ་འགྱུར་བ་མེད་ན།དེའི་དེ་ལས་གཞན་པའི་གནས་aགྱུར་པ་དེ་གང་ཡིན།གལ་ཏེ་དེ་ལས་གཞན་པའི་གནས་གྱུར་པ་མེད་ན་ནི་སྔ་ཕྱིར་གནས་མཉམ་པ་ཡིན་ན།ཅིའི་ཕྱིར་དེ་ལ་ཉོན་མོངས་པ་ལྡོག་ཅིང་ལམ་འཇུག་པར་འགྱུར་ཞེ་ན།སྨྲས་པ།དགྲ་བཅོམ་པའི་གནས་གྱུར་པ་ནི་ཡོད་དེ།དེ་ཡང་སྐྱེ་མཆེད་དྲུག་ལས་aགཞན་དང་གཞན་མ་ཡིན་པ་ཉིད་དུ་བརྗོད་པར་མི་བྱའོ།།དེ་ཅིའི་ཕྱིར་ཞེ་ན།འདི་ལྟར་གནས་གྱུར་པ་དེ་ནི་དེ་བཞིན་ཉིད་རྣམ་པར་དག་པས་རབ་ཏུ་ཕྱེ་བ་དང༌།དེ་བཞིན་ཉིད་ཀྱི་རིགས་ཅན་དང༌།དེ་བཞིན་ཉིད་ཀྱི་ས་བོན་ཅན་དང༌།དེ་བཞིན་ཉིད་ལས་ཡང་དག་པར་གྲུབ་པ་ཡིན་ལ།aདེ་བཞིན་ཉིད་ཀྱང་སྐྱེ་མཆེད་དྲུག་
1570. ལས་གཞན་དང་གཞན་མ་ཡིན་པ་ཉིད་དུ་བརྗོད་པར་མི་བྱ་བའི་ཕྱིར་ཏེ།ཇི་ལྟར་བརྗོད་པར་མི་བྱ་བ་དེ་ལྟ་བུ་
1571. ནི་སྔར་བསྟན་ཟིན་ཏོ།།དེའི་ཕྱིར་གནས་གྱུར་པ་སྐྱེ་མཆེད་དྲུག་ལས་གཞན་ནམ་གཞན་མ་ཡིན་ཞེས་འདྲི་བ་དེ་ནི་ཚུལ་བཞིན་མ་ཡིན་པ་
1572. ཡིན་aནོ།།གལ་ཏེ་གནས་གྱུར་པ་མེད་དུ་ཟིན་ན།དེས་ན་འདི་ལྟ་བུའི་སྐྱོན་ཁོ་ནར་ཐལ་བར་འགྱུར་ཏེ།གང་གི་ཕྱིར་དགྲ་བཅོམ་པ་ལ་ཀུན་ནས་ཉོན་མོངས་པ་ཀུན་ཏུ་འབྱུང་བར་འགྱུར་བ་དང༌།ལམ་ཀུན་ཏུ་མི་འབྱུང་བར་ཐལ་བར་འགྱུར་བས།དེའི་ཕྱིར་གནས་གྱུར་པ་ནི་ཡོད་པ་ཁོ་aནར་རིག་པར་བྱའོ།།བཅོམ་ལྡན་འདས་ཀྱིས་ཀྱང་གནས་གྱུར་པ་དེ་ཉིད་ལས་དགོངས་ནས།ཀུན་བརྟགས་ངོ་བོ་ཉིད་ལ་ནི།།མངོན་ཞེན་བག་ཆགས་ཀུན་ཉོན་མོངས།།མངོན་ཞེན་བག་ཆགས་ཡོད་མིན་པ།།དེ་ནི་རྣམ་པར་བྱང་བ་ཡིན།།འདི་ལ་དེ་གཉིས་ཟག་བཅས་aཔའི།།ཁམས་ཡིན་གནས་གྱུར་དེ་ཉིད་ནི།།ཟག་པ་མེད་པའི་དབྱིངས་ཡིན་ཏེ།།དེ་ཉིད་དག་པ་བླ་མེད་ཡིན།།ཞེས་གསུངས་སོ།།འདི་ལྟ་སྟེ་དཔེར་ན་བ་ལང་གསོད་པའམ།བ་ལང་གསོད་པའི་སློབ་མ་མཁས་པ་ཞིག་གིས་བ་ལང་གསད་པའི་མཚོན་རྣོན་པོས་བ་ལང་བསད་aནས།ནང་གྲོལ་ཐམས་ཅད་བཅད་ཅིང་གཏུབས་ཏེ་བརྡུངས་ཤིང་དམྱལ་ནས།ཤ་ཐམས་ཅད་དང༌།རུས་པ་ཐམས་ཅད་དང༌།ཆུ་རྒྱུས་ཀྱི་གཟུངས་
1573. ཐམས་ཅད་ཀྱང་གཏུབས་ནས་ཕྱིར་བ་ལང་གི་ཀོ་བས་གཡོགས་པར་གྱུར་ན།བ་ལང་དེ་ཀོ་བ་དང་ལྡན་པ་ཡང་མ་ཡིན།མི་aལྡན་པ་ཡང་མ་ཡིན་པར་རིག་པར་བྱ་བ་དེ་བཞིན་དུ།དགྲ་བཅོམ་པ་གནས་གྱུར་པ་ཤེས་རབ་ཀྱི་མཚོན་གྱིས་ཀུན་ཏུ་སྦྱོར་བ་དང༌།འཆིང་བ་དང༌།བག་ལ་ཉལ་
1574. དང༌།ཉེ་བའི་ཉོན་མོངས་པ་དང༌།ཀུན་ནས་དཀྲིས་པ་ཐམས་ཅད་ཡང་དག་པར་བཅད་པ་ཡང་ཀོ་བའི་གནས་ལྟ་བུ་
1575. aསྐྱེ་མཆེད་དྲུག་དང་ལྡན་པ་ཡང་མ་ཡིན།།མི་ལྡན་པ་ཡང་མ་ཡིན་པར་བརྗོད་པར་བྱའོ།།རྣལ་འབྱོར་པ་གནས་གྱུར་པའི་མཚན་མར་འཛིན་པ་ཡང་སྔོན་གྱི་འཛིན་པ་ལས་ཁྱད་པར་དུ་འཕགས་པ་ཡིན་པར་རིག་པར་བྱ་སྟེ།དེའི་ཡང་དེ་བཞིན་ཉིད་བཞིན་དུ་སོ་སོ་རང་རིག་པ་དང་aམཐུན་པ་ཡིན་པས།གཞན་དག་ལ་བདག་གིས་མཚན་མ་འདི་དང་འདི་ལྟ་བུ་ལ་
1576. ཡང་དག་པར་རྗེས་སུ་མཐོང་ངོ་ཞེས་ཡང་དག་པར་བརྗོད་པར་མི་ནུས་པ་ཡིན་ནོ།།དགྲ་བཅོམ་པ་ཕུང་པོའི་ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་ལ་གནས་པ་aསེམས་གང་ལ་གནས་ནས་ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདའ་ཞེ་ན།སྨྲས་པ།མཚན་མ་ཐམས་ཅད་ཡིད་ལ་མི་བྱེད་པས་མཚན་མ་མེད་པའི་དབྱིངས་འབའ་ཞིག་ཡིད་ལ་བྱེད་ཅིང༌།རིམ་གྱིས་འགོག་པ་ལ་སྙོམས་པར་འཇུག་aལ།འཇུག་པའི་རྣམ་པར་ཤེས་པ་འགོག་པར་བྱེད་ཅིང༌།དེའི་འོག་ཏུ་ཀུན་གཞིའི་རྣམ་པར་ཤེས་པའི་གནས་སྤོང་བར་བྱེད་དེ།ཀུན་གཞི་རྣམ་པར་ཤེས་པ་དང༌།འཇུག་པའི་རྣམ་པར་ཤེས་པ་རྒྱུ་མེད་པ་མི་སྐྱེ་བས།དེ་ནི་
1577. འདུས་མ་བྱས་པའི་དབྱིངས་རྣམ་པར་དག་པ་དྲི་མ་aམེད་པ་ལུས་སོ།།དབྱིངས་དེར་ཡོངས་སུ་མྱ་ངན་ལས་འདས་པ་ནི་ལྷ་ཉིད་ཀྱི་གྲངས་སུ་ཡང་མི་འགྲོ་ལ།དྲི་ཟ་ཉིད་དུ་ཡང་མ་ཡིན།ཀླུ་ཉིད་དུ་ཡང་མ་ཡིན།མིའམ་ཅི་ཉིད་དུ་ཡང་མ་ཡིན།ལྷ་མ་ཡིན་ཉིད་དུ་ཡང་མ་ཡིན།གནོད་སྦྱིན་ཉིད་དུ་ཡང་མ་ཡིན་ཞིང༌།མི་ཉིད་aཀྱི་གྲངས་སུ་ཡང་མི་འགྲོ་སྟེ།མདོར་བསྡུས་ན་དེ་ནི་ཕྱོགས་བཅུའི་སེམས་ཅན་དུ་གདགས་པའི་ཁམས་ཐམས་ཅད་དང༌།འགྲོ་བ་ཐམས་ཅད་དང༌།སྐྱེ་གནས་ཐམས་ཅད་དང༌།སྐྱེ་བ་ཐམས་ཅད་དང༌།ལུས་ཐོབ་
1578. པ་ཐམས་ཅད་དང༌།རིགས་བཙུན་པ་ཐམས་ཅད་དང༌།aས་ཐམས་ཅད་པོ་གང་དག་ཡིན་པ་དེ་དག་གི་གྲངས་སུ་ཡང་མི་འགྲོ་སྟེ།འདི་ལྟར་དབྱིངས་འདི་ནི་སྤྲོས་པ་མེད་པ་སྟེ།གྲུབ་པ་རྣམས་ཀྱི་སོ་སོར་རང་རིག་པ་དང་མཐུན་པ་ཡིན་པའི་ཕྱིར་རོ།།དགྲ་བཅོམ་པ་ཕུང་པོའི་ལྷག་མ་དང་བཅས་པའི་མྱ་ངན་ལས་ལས་འདས་པའི་དབྱིངས་དང༌།aཕུང་པོའི་ལྷག་མ་མེད་པའི་མྱ་ངན་ལས་འདས་པའི་
1579. དབྱིངས་སུ་ཡོངས་སུ་མྱ་ངན་ལས་འདས་པ་ལ་ཁྱད་པར་ཅི་ཡོད་ཅེ་ན།སྨྲས་པ།ཕུང་པོའི་ལྷག་མ་དང་བཅས་པ་ལ་གནས་པ་ནི་གྲངས་སུ་ཁས་ལེན་པ་ཡིན་ལ།ཕུང་པོའི་ལྷག་མ་མེད་པ་
1580. ལ་གནས་པ་ནི་གྲངས་སུ་ཁས་མི་ལེན་aཔ་ཡིན་པ་དང༌།ཕུང་པོའི་ལྷག་མ་དང་བཅས་པ་ལ་གནས་པ་ནི་སྡུག་བསྔལ་དང་བཅས་པ་ཡིན་ལ།ཕུང་པོའི་
1581. ལྷག་མ་མེད་པ་ལ་གནས་པ་ནི་སྡུག་བསྔལ་མེད་པ་ཡིན་པ་དང༌།ཕུང་པོའི་ལྷག་མ་དང་བཅས་པ་ལ་གནས་པའི་གནས་གྱུར་པ་ནི་སྐྱེ་མཆེད་དྲུག་དང་འབྲེལ་པ་aཡིན་ལ།ཕུང་པོའི་ལྷག་མ་མེད་པ་ལ་
1582. གནས་པའི་གནས་གྱུར་པ་ནི་སྐྱེ་མཆེད་དྲུག་དང་འབྲེལ་བ་མེད་པ་
1583. མ་ཡིན་ནོ།།གལ་ཏེ་ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདས་པའི་གནས་གྱུར་པ་ནི་
1584. སྐྱེ་མཆེད་དྲུག་དང་འབྲེལ་པ་མེད་aཔ་ཡིན་ལ
1585. །ཇི་ལྟར་དེ་
1586. སྐྱེ་མཆེད་དྲུག་གི་གནས་མེད་པར་གནས་པར་འགྱུར་ཞེ་ན།སྨྲས་པ།དགྲ་བཅོམ་པའི་གནས་གྱུར་པ་ནི་སྐྱེ་མཆེད་དྲུག་གི་རྒྱུ་ལས་བྱུང་བ་མ་ཡིན་ཏེ
1587. །དེ་བཞིན་ཉིད་ལ་དམིགས་པའི་ལམ་བསྒོམས་པའི་རྒྱུ་ལས་བྱུང་བ་ཡིན་ཏེ།དེའི་ཕྱིར་aསྐྱེ་མཆེད་དྲུག་ཡོད་ཀྱང་རུང༌།མེད་ཀྱང་རུང་སྟེ།གནས་གྱུར་པ་ལ་ནི་གཞན་དུ་འགྱུར་བ་ཉིད་ཀྱང་རེ་ཞིག་མེད་པ་ཡིན་ན།ཉམས་པར་འགྱུར་བ་ལྟ་ཡོད་པར་ག་ལ་འགྱུར།དབྱིངས་དེ་ནི་ཡོངས་སུ་
1588. ཤེས་པར་བྱ་བ་དང༌།སྤང་བར་བྱ་བ་མ་ཡིན་ཏེ།དེའི་ཕྱིར་དགག་པར་aབྱ་བ་ཡང་མ་ཡིན་ནོ།ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་
1589. མྱ་ངན་ལས་འདས་པའི་གནས་གྱུར་པ་ཡོད་པར་བརྗོད་པར་བྱའམ།མེད་པར་བརྗོད་པར་བྱ་ཞེ་ན།སྨྲས་པ།ཡོད་པར་བརྗོད་པར་བྱའོ།།མཚན་ཉིད་ཇི་ལྟ་བུར་བརྗོད་པར་aབྱ་ཞེ་ན།སྨྲས་པ།སྤྲོས་པ་མེད་པའི་མཚན་ཉིད་དང༌།ཆོས་ཀྱི་དབྱིངས་ཤིན་ཏུ་རྣམ་པར་དག་པའི་མཚན་ཉིད་ཡིན་ནོ།།ཅིའི་ཕྱིར་ཡོད་པར་བརྗོད་པར་
1590. བྱ་ཞེ་ན།སྨྲས་པ།ཕུང་པོའི་ལྷག་མ་དང་བཅས་པ་དང༌།ཕུང་པོའི་ལྷག་མ་མེད་པའི་མྱ་ངན་ལས་འདས་པའི་aདབྱིངས་ན་གནས་གྱུར་པ་དེའི་ཆོས་ཉིད་མི་འཁྲུགས་པ་ཉིད་ཀྱི་ཕྱིར་ཏེ།ཆོས་ཉིད་མི་འཁྲུགས་པ་དེ་ཉིད་ལ་བརྟེན་ནས་དེ་སྔོན་ཡོད་ལ་ཕྱིས་མེད་པར་ཡང་མི་རིགས་པའི་ཕྱིར་རོ།།ཆོས་དེ་ནི་བྱུང་བ་དང༌།སྐྱེ་བ་དང༌།འགྲུབ་
1591. པ་མ་ཡིན་མོད་ཀྱི།ཆུ་ལྟར་དང་བ་ཉིད་དུ་གྱུར་པ་དང༌།གསེར་aལྟར་བཟང་བ་ཉིད་དུ་གྱུར་བ་དང༌།ནམ་མཁའ་ལྟར་སྤྲིན་དང་ཁུག་རྣ་དང་བྲལ་བ་ཉིད་དུ་གྱུར་པ་ཡིན་ཏེ།དེའི་ཕྱིར་ཡོད་པར་བརྗོད་པར་བྱའོ།།རྟག་པར་བརྗོད་པར་བྱའམ།མི་རྟག་པར་བརྗོད་པར་བྱ་ཞེ་ན།སྨྲས་པ།རྟག་པར་བརྗོད་པར་བྱའོ།།དེ་
1592. ཅིའི་ཕྱིར་aཞེ་ན།སྨྲས་པ།དེ་བཞིན་ཉིད་རྣམ་པར་དག་པས་རབ་ཏུ་ཕྱེ་བའི་ཕྱིར་དང༌།མ་བྱུང་བའི་ཕྱིར་དང༌།མ་སྐྱེས་པའི་ཕྱིར་དང༌།ལྡོག་པ་མེད་པའི་ཕྱིར་རོ།།ཅིའི་
1593. བདེ་བར་བརྗོད་པར་བྱའམ།བདེ་བ་མ་ཡིན་པར་བརྗོད་པར་བྱ་ཞེ་ན།སྨྲས་པ།དོན་དམ་
1594. པའི་འདེབས་བདེ་བར་བརྗོད་པར་aབྱའི།ཚོར་བའི་བདེ་བས་ནི་མ་ཡིན་ནོ།།དེ་ཅིའི་ཕྱིར་ཞེ་ན།ཉོན་མོངས་པ་ཐམས་ཅད་དང༌།དེ་ལས་བྱུང་བའི་སྡུག་བསྔལ་ཐམས་ཅད་ལས་ཡང་དག་པར་འདས་པ་ཉིད་ཀྱི་ཕྱིར་རོ།།ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདས་པ་རྣམས་aལ་བྱེ་བྲག་གམ།བསམ་པའམ།ཐ་དད་དུ་བྱ་བ་འགའ་ལྟ་ཡོད་དམ་ཞེ་ན།སྨྲས་པ།མེད་དེ་འདི་ལར་དབྱིངས་དེ་ལ་ནི་དམན་པ་དང༌།འབྲིང་དང༌།ཁྱད་པར་དུ་འཕགས་པ་རྣམ་པར་གཞག་པ་ཡང་མེད་ལ།མཐོན་དམན་ཡང་མེད་ལ
1595. །བཟང་ངན་ཡང་མེད་པའི་ཕྱིར་རོ།།aཉན་ཐོས་དང༌།དེ་བཞིན་གཤེགས་པ་ལ་ཅིའི་ཕྱིར་བྱེ་བྲག་མེད་དེ།འདི་ལྟར་ཉན་ཐོས་ནི་སྒྲིབ་པ་དང་བཅས་བཞིན་དུ་ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདས་
1596. ལ།དེ་བཞིན་གཤེགས་པ་ནི་ཐམས་ཅད་ཀྱི་ཐམས་ཅད་དུ་སྒྲིབ་པ་མི་མངའ་aབ་ཡིན་ནོ་
1597. ཞེ་ན།སྨྲས་པ།ཕུང་པོའི་ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་ལ་གནས་པ་ལ་ནི་སྒྲིབ་པ་དང་བཅས་པ་དང་སྒྲིབ་པ་མེད་པ་རྣམ་པར་གཞག་པ་ཡོད་ཀྱི།ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་ལ་གནས་པ་ལ་ནི་སྒྲིབ་པ་རྣམ་པར་aགཞག་པ་མེད་དོ།།དེ་ཅིའི་ཕྱིར་ཞེ་ན།མཚན་མ་དང་གནས་ངན་ལེན་ཐམས་ཅད་ཐམས་ཅད་ཀྱི་ཐམས་ཅད་དུ་རྒྱུན་ཆད་ཅིང་འགགས་པའི་ཕྱིར་ཏེ།འདི་ལྟར་དགྲ་བཅོམ་པ་ཕུང་པོའི་ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་ལ་གནས་པའི་མཚན་མ་ཐམས་ཅད་ཀྱི་ཐམས་ཅད་དུ་aམ་འགགས་པ་དང༌།རྣམ་པར་སྨིན་པ་དང༌།གནས་ངན་ལེན་གྱི་སྒྲིབ་པ་མ་འགགས་པ་དེ་ནི་དེའི་ཉོན་མོངས་པའི་བག་ཆགས་ཞེས་བྱ་སྟེ།མཚན་མ་དང་གནས་ངན་ལེན་ལ་ལྟོས་ནས་སྒྲིབ་པ་རྣམ་པར་གཞག་པ་དེ་ལ་
1598. ནི་ཕུང་པོའི་ལྷག་མ་མེད་པ་ལ་མེད་པས་དེའི་ཕྱིར་དེ་ལ་ནི་སྒྲིབ་པ་མེད་པ་ཁོ་aནར་རིག་པར་བྱའོ།།གལ་ཏེ་དེ་ལ་སྒྲིབ་པ་མེད་པ་
1599. དེ།ཇི་ལྟར་དེ་བཞིན་གཤེགས་པ་ལ་སྒྲིབ་པ་མི་མངའ་བ་དེ་ཁོ་ན་བཞིན་དུ་དགྲ་བཅོམ་པ་ལ་ཡང་སྒྲིབ་པ་མེད་པ་ཡིན་ན།ཅིའི་ཕྱིར་དགྲ་བཅོམ་པ་ཡང་དེ་བཞིན་གཤེགས་པའི་མཛད་མི་བྱེད་ཅེ་ན།སྨྲས་པ།སྔོན་སྨོན་ལམ་aབསྒོམས་པ་མེད་པའི་ཕྱིར་དང༌།དེ་ལྟ་བུའི་རིགས་ཅན་ཡིན་པས་དེའི་ཕྱིར་དགྲ་བཅོམ་པ་ནི་ལྡང་བའི་བསམ་པ་མེད་པ་ཁོ་ནར་ཡོངས་སུ་མྱ་ངན་ལས་འདས་པས་
1600. ན་དེའི་ཕྱིར་མི་བྱེད་དོ།།ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདས་པའི་ཟག་aཔ་མེད་པའི་དབྱིངས་གང་ཡིན་པ་དེ་ནི
1601. །གཟུགས་ལས་གཞན་དུ་བརྗོད་པར་བྱའམ།གཞན་མ་ཡིན་པར་བརྗོད་པར་བྱ་ཞེ་ན།སྨྲས་པ།གཞན་ཡང་མ་ཡིན།གཞན་མ་ཡིན་པ་ཡང་མ་ཡིན་པར་བརྗོད་པར་བྱའོ།།གཟུགས་དང་ཇི་ལྟ་བ་བཞིན་དུ་ཚོར་བ་ལ་སོགས་པ་དང༌།འདུ་aབྱེད་ཐམས་ཅད་དང༌།ཁམས་ཐམས་ཅད་དང༌།འགྲོ་བ་ཐམས་ཅད་དང་ཡང་དེ་བཞིན་དུ་རིག་པར་བྱའོ།།ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་
1602. མྱ་ངན་
1603. འདས་པ།ཅི་གཟུགས་ལ་སོགས་པ་ལ་དབང་ཐོབ་པར་བརྗོད་པར་བྱའམ།དབང་ཐོབ་aཔ་མ་ཡིན་པར་བརྗོད་པར་བྱ་ཞེ་ན།སྨྲས་པ།དབང་ཐོབ་པར་བརྗོད་པར་བྱའོ།།དབང་ཐོབ་ན་ཅི་མངོན་དུ་བྱེད་པར་བརྗོད་པར་བྱའམ།མངོན་དུ་མི་བྱེད་པར་བརྗོད་པར་བྱ་ཞེ་ན།སྨྲས་པ།ལ་ལ་ནི་མངོན་དུ་བྱེད་ལ།ལ་ལ་ནི་མངོན་དུ་མི་བྱེད་དེ།དེ་བཞིན་གཤེགས་པར་གྱུར་ནས།ཕུང་པོའི་ལྷག་མ་མེད་aཔའི་མྱ་ངན་ལས་འདས་པའི་དབྱིངས་སུ་མྱ་ངན་ལས་འདས་པ་གང་ཡིན་པ་དེ་ནི་མངོན་དུ་མཛད་དོ།།དེ་ལས་གཞན་པ་ནི་མངོན་དུ་མི་བྱེད་དོ།།གང་གི་ཚེ་སྤྲོས་པ་མེད་
1604. པའི་དབྱིངས་དེ་གང་གི་གྲངས་སུ་ཡང་བགྲང་
1605. བ་མ་ཡིན་ན།ཇི་ལྟར་དེ་མངོན་དུ་བྱེད་ཅེ་ན།སྨྲས་པ།སྔོན་aཡང་དག་པའི་སྨོན་ལམ་དང༌།ལམ་དེ་ལྟ་བུ་བསྒོམས་པའི་དབང་གིས་ཏེ།འདི་ལྟ་སྟེ་དཔེར་ན་འགོག་པ་ལ་སྙོམས་པར་ཞུགས་པ་ལ་སྙོམས་པར་འཇུག་པ་ལས་ལྡང་བར་བྱའོ།།ལྡང་ངོ་སྙམ་དུ་དེ་ལྟར་སེམས་པ་མེད་ཀྱང་སྔོན་མངོན་
1606. པར་འདུ་བྱས་པའི་དབང་aགིས་ལངས་ནས་ཡང་སེམས་དང་བཅས་པའི་སྤྱོད་པ་ལ་སྤྱོད་པར་བྱེད་པ་དེ་བཞིན་དུ་འདི་ཡང་
1607. ཚུལ་དེ་བཞིན་དུ་བལྟ་བར་བྱའོ།།ཉན་ཐོས་བྱང་ཆུབ་ཏུ་ཡོངས་སུ་འགྱུར་བ།ཅི་
1608. ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་ལ་གནས་ཤིང༌།བླ་ན་མེད་པ་ཡང་དག་aཔར་རྫོགས་པའི་བྱང་ཆུབ་མངོན་པར་སྒྲུབ་པར་བྱེད་དམ།འོན་ཏེ་ཕུང་པོའི་ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་ལ་གནས་ཤིང་བྱེད་ཅེ་ན།སྨྲས་པ།ཕུང་པོའི་ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་ལ་གནས་ཤིང་བྱེད་དེ།འདི་ལྟར་ཕུང་aཔོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་ལ་གནས་པ་ནི་རྩོམ་པ་ཐམས་ཅད་དང་བྲལ་ཞིང༌།འབད་པ་ཐམས་ཅད་རྒྱུན་བཅས་པ་ཡིན་
1609. པའི་ཕྱིར་རོ།།གལ་ཏེ་ཕུང་པོའི་ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་ལ་གནས་ཤིང༌།བླ་ན་མེད་པ་ཡང་དག་aཔར་རྫོགས་པའི་བྱང་ཆུབ་མངོན་པར་སྒྲུབ་པར་བྱེད་ཅེ་ན།ཇི་ལྟར་སྐྱེ་བ་གཅིག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་བསྒྲུབ་
1610. ཏུ་རུང་སྟེ།དགྲ་བཅོམ་པ་ལ་ནི་རེ་ཞིག་སྐྱེ་བ་གཅིག་ཀྱང་མེད་ན།སྐྱེ་བའི་རྒྱུན་ལྟ་སྨོས་ཀྱང་ཅི་དགོས་ཤེ་ན།སྨྲས་པ།aཚེའི་འདུ་བྱེད་བསྲིངས་ནས་མངོན་པར་སྒྲུབ་པར་བྱེད་དོ།།བཅོམ་ལྡན་འདས་ཀྱིས་ཀྱང་ཉན་ཐོས་བྱང་ཆུབ་ཏུ་ཡོངས་སུ་འགྱུར་བ་ལས་ཤས་ཆེར་དགོངས་ནས།རིགས་ཀྱི་བུ་ནོར་གྱི་རང་བཞིན་ཅན་ནི་རྫུ་འཕྲུལ་གྱི་རྐང་པ་བཞི་བསྒོམས་ནས་བསྐལ་པའམ།བསྐལ་པ་ལས་ལྷག་པར་aགནས་པར་འགྱུར་རོ་ཞེས་གསུངས་ཏེ།བསྐལ་པ་ལས་ལྷག་པར་ཞེས་བྱ་བ་ནི་འདི་
1611. བསྐལ་པ་པས་ཕ་རོལ་ཡིན་པར་དགོངས་སོ།།དེ་ནི་དེ་ལྟར་ཚེའི་འདུ་བྱེད་བསྲིངས་སུ་ཟིན་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཤིན་ཏུ་དུལ་བ་ཡིན་ཏེ།མྱ་ངན་ལས་འདས་པ་ལ་མངོན་aཔར་དགའ་བའི་ཕྱིར་ཏེ།བྱང་ཆུབ་སེམས་དཔའ་ལས་དང་པོ་པ་ཡང་དེ་ལྟ་མ་ཡིན་ནོ།།དེ་ནི་དེ་
1612. ལྟར་ཚེའི་འདུ་བྱེད་བསྲིངས་ནས་དབང་པོའི་ལུས་བྱིན་གྱིས་རློབ་པར་བྱེད་ཅིང༌།སྤྲུལ་པའི་ལུས་ཀྱིས་ཆོས་མཐུན་པ་པ་དག་ལ།ཕུང་པོ་
1613. ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་aཡོངས་སུ་མྱ་ངན་ལས་འདའ་བ་སྟོན་པར་བྱེད་དེ།དེས་ན་དེ་དག་འདི་སྙམ་དུ་དེ་ནི་ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདས་སོ་སྙམ་དུ་སེམས་སོ།།དེ་དབང་པོའི་ལུས་བྱིན་གྱིས་བརླབས་པ་དེས་འཛམ་བུའི་གླིང་འདིར་གར་འདོད་པ་
1614. ཅི་ནས་aཀྱང་ལྷ་རྣམས་ཀྱིས་ཀྱང་མི་མཐོང་ན།སེམས་ཅན་ཕལ་པ་གཞན་དག་གིས་ལྟ་སྨོས་ཀྱང་ཅི་དགོས་པ་དེ་ལྟར་རབ་ཏུ་དབེན་པར་གནས་པར་བྱེད་དོ།།དེ་མྱ་ངན་ལས་འདས་པ་ལ་མངོན་པར་དགའ་བ་དེ་ལན་མང་དུ་གནས་པས།འཇིག་རྟེན་གྱི་ཁམས་རབ་འབྱམས་
1615. དེ་དང་དེ་དག་ཏུ་དེ་བཞིན་aགཤེགས་པ་དང་བྱང་ཆུབ་སེམས་དཔའ་རྣམས་ལ་བསྙེན་བཀུར་བྱ་བ་དང༌།བྱང་ཆུབ་ཀྱི་ཕྱོགས་
1616. ཀྱི་ལམ་བསྒོམས་
1617. པ་ལ་བག་མེད་པ་ན།ཡང་དང་ཡང་དུ་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་ཡང་དག་པར་སྐུལ་
1618. བར་མཛད་དེ།ཡང་དག་པར་སྐུལ་
1619. བར་མཛད་པ་ན་aཡང་།ཡང་དང་ཡང་དུ་བག་ཡོད་པ་ལ་རྣལ་འབྱོར་དུ་བྱེད་དོ།།གལ་ཏེ་དགྲ་བཅོམ་པ་བྱང་ཆུབ་ཏུ་ཡོངས་སུ་འགྲུབ་པར་
1620. གྱུར་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་ན།ཅིའི་ཕྱིར་དགྲ་བཅོམ་པ་ཐམས་ཅད་ཀྱང་བྱང་ཆུབ་ཏུ་ཡོངས་aསུ་འགྱུར་རམ་
1621. མི་འགྱུར་ཞེ་ན།སྨྲས་པ།རིགས་ཀྱི་བྱེ་བྲག་ཁོ་ནའི་ཕྱིར་ཏེ།འདི་ལྟར་དགྲ་བཅོམ་པ་རྣམས་ཉིད་ལ་ཡང་དགྲ་བཅོམ་པ་ལ་ལ་ནི་གཉི་གའི་ཆ་ལས་རྣམ་པར་གྲོལ་ཞིང་ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདའ་aབར་བྱེད་ལ།ལ་ལ་ནི་ཤེས་རབ་ཀྱིས་རྣམ་པར་གྲོལ་བ་ཁོ་ནས་བྱེད་པའི་བྱེ་བྲག་སྣང་བས།དེའི་ཕྱིར་རིགས་ཀྱི་བྱེ་བྲག་ཉིད་ཀྱིས་ན་དགྲ་བཅོམ་པ་ཐམས་ཅད་བྱང་ཆུབ་ཏུ་ཡོངས་སུ་འགྲུབ་པར་
1622. མི་འགྱུར་བར་རིག་པར་བྱའོ།།ཉན་ཐོས་བྱང་ཆུབ་ཏུ་ཡོངས་སུ་འགྱུར་བ་དེ་ཡང་རེས་འགའ་aནི་སློབ་པར་གྱུར་པ་ཁོ་ནར་གྱུར་པའི་ཚེ་ན་ཉན་ཐོས་ཀྱི་སྨོན་ལམ་ལས་རྣམ་པར་ལྡོག་པར་བྱེད་དོ།།རེས་འགའ་
1623. ནི་མི་སློབ་པར་གྱུར་ནས་དབང་པོའི་རིམ་པ་དང་རྐྱེན་གྱི་རིམ་པ་ཉིད་ལ་ལྟོས་
1624. ནས་ལྡོག་པར་བྱེད་དོ།།ཇི་ལྟར་ཉན་ཐོས་བྱང་ཆུབ་ཏུ་ཡོངས་སུ་འགྱུར་བ་aརྐྱེན་རྙེད་ན་བླ་ན་མེད་པའི་ཐེག་པས་ཀྱང་ཡོངས་སུ་མྱ་ངན་ལས་འདའ་བར་འགྱུར་བ་དེ་ལྟར་བྱང་ཆུབ་སེམས་དཔའ་ཡང་གལ་ཏེ་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་བཏང་སྙོམས་སུ་བཞག་ཅིང་དེ་དེ་ལྟར་དེ་དག་གིས་བཏང་སྙོམས་སུ་བཞག་
1625. པའི་རྒྱུས་ཐེག་པ་དམན་པས་aཡོངས་སུ་མྱ་ངན་ལས་འདའ་བའི་རྐྱེན་སྙིང་ཐག་པ་ལ་སོགས་པ་དག་
1626. རྙེད་པ་ན་ཐེག་པ་དམན་པས་ཀྱང་ཡོངས་སུ་མྱ་ངན་ལས་འདའ་བར་འགྱུར་རམ་ཞེ་ན།གང་གི་ཕྱིར་དེ་བག་མེད་པར་གྱུར་ཅིང་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་བཏང་སྙོམས་སུ་འཇོག་པར་འགྱུར་བ་དེ་aནི་གནས་མ་ཡིན་སྐབས་མ་ཡིན་ཏེ་དེ་ནི་གནས་མེད་དོ།།བྱང་ཆུབ་ཏུ་ཡོངས་སུ་འགྱུར་བ་དེ་ཡང་གང་གི་ཚེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་འགྱུར་བ་དེའི་ཚེ་ན་དེ་བཞིན་གཤེགས་པ་ཁོ་ནར་གྱུར་ནས་ཕུང་པོའི་ལྷག་མ་མེད་པའི་མྱ་ངན་ལས་འདས་པའི་aདབྱིངས་སུ་ཡོངས་སུ་མྱ་ངན་ལས་འདའོ།།བྱང་ཆུབ་ཏུ་ཡོངས་སུ་འགྱུར་བ་དེ་ཅི་དང་པོ་ཉིད་ནས་ཉན་ཐོས་ཀྱི་རིགས་ཅན་ཡིན་པར་བརྗོད་པར་བྱའམ།འོན་ཏེ་བྱང་ཆུབ་སེམས་དཔའི་རིགས་ཅན་ཡིན་པར་བརྗོད་པར་བྱ་ཞེ་ན།སྨྲས་པ།མ་ངེས་པའི་རིགས་aཅན་ཡིན་པར་བརྗོད་པར་བྱ་སྟེ།མ་ངེས་པའི་སེམས་ཅན་གྱི་ཚོགས་རྣམ་པར་གཞག་པ་དང་འདྲའོ།།དེ་ཡོངས་སུ་མྱ་ངན་ལས་འདའ་བའི་ཆོས་ཅན་ཉིད་ཀྱི་རིགས་སུ་ནི་
1627. ངེས་པ་ཡིན་པར་རིག་པར་བྱའོ།།གནས་དེར་ཞུགས་པ་དེ་ལ་ཇི་ལྟར་འཆི་བའི་aའཇིགས་པ་མེད་པ་བཞིན་དུ་ན་བ་དང༌།རྒ་བའི་འཇིགས་པ་ཡང་མེད་དོ།།དེ་དག་དང་གཞན་དེ་བཞིན་གཤེགས་པར་གྱུར་ཅིང་ཕུང་པོའི་ལྷག་མ་
1628. མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདས་པ་དག་ནི་ཕྱོགས་བཅུར་ཡང་དང་aཡང་དུ་སེམས་ཅན་གྱི་དོན་བསམ་གྱིས་མི་ཁྱབ་པ་དག་གཏན་དུ་མཛད་པར་རིག་པར་བྱ་སྟེ།འདི་ལྟ་སྟེ་དཔའ་བར་འགྲོ་བའི་ཏིང་ངེ་འཛིན་ལས་སྒྱུ་མ་མཁན་གྱི་དཔེ་དང༌།དེད་དཔོན་གྱི་དཔེ་དང༌།གྲུབ་པའི་དཔེ་མཛད་པ་བཞིན་དུ་འདིར་ཡང་ཚུལ་དེ་aབཞིན་དུ་བལྟ་བར་བྱའོ།།འདི་ནི་དེ་བཞིན་གཤེགས་པའི་མཆོག་ཏུ་གསང་བ་ཡིན་ཏེ།འདི་དང་དེ་བཞིན་གཤེགས་པའི་གསང་བ་སྣ་ཚོགས་གཞན་དག་ལ་མོས་པས་སྤྱོད་པའི་སར་ཆུད་པའི་བྱང་ཆུབ་སེམས་དཔའ་བཟོད་པ་ཆུང་ངུ་ལ་ཞུགས་པ་རྣམས་aནི་མོས་པ་ཆུང་ངུས་འཇུག་གོ།།བཟོད་པ་འབྲིང་ལ་ཞུགས་པ་རྣམས་ནི་མོས་པ་འབྲིང་གིས་འཇུག་གོ།།བཟོད་པ་ཆེན་པོ་ལ་ཞུགས་པ་རྣམས་ནི་མོས་པ་ཆེན་པོས་འཇུག་ཀྱང་མོས་པ་རྣམ་པར་དག་པ་དང༌།ཤིན་ཏུ་རྣམ་པར་དག་པས་ནི་མ་ཡིན་ནོ།།aསར་ཆུད་པ་རྣམས་ལས་ཀྱང་བྱང་ཆུབ་སེམས་དཔའ་ལྷག་པའི་བསམ་པ་རྣམ་པར་
1629. དག་པ་རྣམས་ནི་ཐམས་ཅད་དུ་མོས་པ་སྔ་མ་ལས་ཆེས་ཁྱད་པར་དུ་འཕགས་པ།ཆེས་གྱ་ནོམ་པ།སོ་སོ་རང་གི་རྣམ་པས་གྲུབ་པའི་མོས་པ་རྣམ་པར་དག་པས་འཇུག་aགོ།།ས་གཉིས་པར་ཆུད་པ་རྣམས་ནི་དེ་བས་ཀྱང་ཆེས་ཁྱད་པར་དུ་འཕགས་པས་འཇུག་སྟེ།དེ་བཞིན་དུ་ས་དགུ་པའི་བར་ལ་ཞུགས་པ་དག་ཀྱང་ཐམས་ཅད་དུ་གོང་ནས་གོང་དུ་ཁྱད་པར་དུ་འཕགས་པའི་མོས་པ་རྣམ་པར་དག་པས་འཇུག་གོ།།བྱང་aཆུབ་སེམས་དཔའ་ས་བཅུ་པར་ཆུད་པ་རྣམས་ནི་དེ་བཞིན་གཤེགས་པའི་གསང་བ་དེ་དག་ལ་མོས་པ་ཤིན་ཏུ་རྣམ་པར་དག་པས་འཇུག་སྟེ།དེ་ལྟར་ན་དེ་བཞིན་གཤེགས་པའི་གསང་བ་དེ་དག་ནི་བསམ་གྱིས་མི་ཁྱབ་པ་དང༌།བརྟག་པར་བྱ་བ་མ་ཡིན་པ་དང༌།རྟོག་aགེའི་སྤྱོད་ཡུལ་མ་ཡིན་པར་རིག་པར་བྱའོ།།ཆོས་རྣམ་པར་གཏན་ལ་དབབ་པའི་བསྡུས་པའི་དོན་གང་ཞེ་ན།སྨྲས་པ།རྣམ་པ་རབ་ཏུ་དབྱེ་བས་ཆོས་རྣམས་རྣམ་པར་གཞག་ནས།དེ་དག་ཉིད་ཀྱི་རང་དང་སྤྱིའི་མཚན་ཉིད་དང༌།དེ་དག་ཉིད་ཀྱི་aབརྒལ་བའི་ལན་དང༌།དེ་དག་ཉིད་ཀྱི་གཅིག་ནས་བརྟག་པ་དང༌།ཚིག་གོང་མ་དང་སྦྱར་བ་དང༌།ཚིག་འོག་མ་དང་སྦྱར་བ་དང༌།
1630. མུ་བཞིར་བཅད་པ་ལ་སོགས་པས་རབ་ཏུ་རྣམ་པར་དབྱེ་བ་གང་ཡིན་པ་དང༌།དེ་དག་ཉིད་ཀྱི་བསྡུ་བ་དང༌།མཚུངས་པར་ལྡན་aཔ་དང༌།འཐོབ་
1631. པ་རྣམ་པར་གཞག་པ་གང་ཡིན་པ་དེ་ནི་དེའི་བསྡུས་པའི་དོན་ཡིན་པར་རིག་པར་བྱའོ།།ས་དང་ས་དག་གི་རྣམ་པར་གཏན་ལ་དབབ་པའི་རབ་ཏུ་དབྱེ་བ་ནི་དཔག་ཏུ་མེད་དེ།ཕྱོགས་ཙམ་ཞིག་ཡང་དག་པར་བསྟན་པ་ནི་འདི་ཡིན་པས་ཕྱོགས་འདི་དང༌།བསླབ་པ་འདི་
1632. aདང༌།ཚུལ་འདི་དང༌།གཏན་ལ་དབབ་པར་བསྟན་པ་འདིས་གཞན་དག་ཀྱང་བརྟག་པར་བྱའོ།།ཕུང་པོ་དང་བཅས་པ་དང་ཕུང་པོ་མེད་པའི་སའི་རྣམ་པར་གཏན་ལ་དབབ་པ་རྫོགས་ཏེ།རྣམ་པར་གཏན་ལ་དབབ་པའི་གཞུང་དེ་ལས་གཞན་ནི་མི་སྣང་ངོ༌།།རྣལ་འབྱོར་སྤྱོད་པའི་ས་རྣམ་aཔར་གཏན་ལ་དབབ་པ་བསྡུས་པ་
1633. རྫོགས་སོ།།།།རྒྱ་གར་གྱི་མཁན་པོ་པོ་པྲ་ཛྙཱ་ཝརྨྨ་དང༌།སུ་རེནྡྲ་བོ་དྷི་དང༌།ཞུ་ཆེན་གྱི་ལོ་ཙཱ་
1634. བ་བནྡེ་ཡེ་ཤེས་སྡེ་ལ་སོགས་པས་བསྒྱུར་ཅིང་ཞུས་ཏེ་གཏན་ལ་ཕབ་པའོ།།
1635. a
