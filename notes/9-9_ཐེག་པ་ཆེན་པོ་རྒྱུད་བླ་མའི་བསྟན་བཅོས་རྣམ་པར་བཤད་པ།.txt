1. ༄༅།།ཐེག་པ་ཆེན་པོ་རྒྱུད་བླ་མའི་བསྟན་བཅོས་རྣམ་པར་བཤད་པ།
2. རྒྱ་གར་སྐད་དུ།མ་ཧཱ་ཡཱ་ན་ཨུཏྟ་ར་ཏནྟྲ་ཤཱསྟྲ་བྱཱ་ཁྱ
3. །བོད་སྐད་དུ།ཐེག་པ་ཆེན་པོ་རྒྱུད་བླ་མའི་བསྟན་བཅོས་རྣམ་པར་བཤད་པ།སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།།སངས་རྒྱས་ཆོས་ཚོགས་aཁམས་དང་བྱང་ཆུབ་དང༌།།ཡོན་ཏན་སངས་རྒྱས་ཕྲིན་ལས་ཐ་མ་སྟེ།།བསྟན་བཅོས་ཀུན་གྱི་
4. ལུས་ནི་མདོར་བསྡུ་ན།།རྡོ་རྗེ་ཡི་ནི་གནས་བདུན་འདི་དག་གོ།།རྟོགས་པའི་དོན་རྡོ་རྗེ་ལྟ་བུའི་གནས་ཏེ།གཞི་
5. ཡིན་པའི་ཕྱིར་རྡོ་རྗེའི་གནས་སོ།།དེ་ལ་ཐོས་པ་དང་བསམས་
6. aཔ་ལས་བྱུང་བའི་ཤེས་པས་ཕིགས་པར་དཀའ་བའི་ཕྱིར་ནས་བརྗོད་དུ་མེད་པའི་རང་བཞིན་སོ་སོ་རང་གིས་རིག་པར་བྱ་བའི་དོན་
7. རྡོ་རྗེ་ལྟ་བུར་རིག་པར་བྱའོ།།དེ་ཐོབ་པ་དང་རྗེས་སུ་མཐུན་པའི་ལམ་སྟོན་པར་བྱེད་པས་ན་
8. དོན་དེ་བརྗོད་པའི་ཡི་གེ་གང་ཡིན་པ་དེ་དག་ནི་གནས་ཞེས་བརྗོད་དོ།།aདེའི་རྟེན་དུ་གྱུར་པའི་ཕྱིར་རོ།།དེ་ལྟར་ཕིགས་པར་དཀའ་བའི་དོན་
9. དང༌།རྟེན་གྱི་དོན་གྱིས་དོན་དང་ཡི་གེ་དག་རྡོ་རྗེ་དང་
10. གནས་ཉིད་དུ་རྟོགས་པར་བྱའོ།།དེ་ལ་དོན་ནི་གང༌།ཡི་གེ་ནི་གང་ཞེ་ན།རྟོགས་པའི་དོན་རྣམ་པ་བདུན་ནི་དོན་ཞེས་བརྗོད་དེ།འདི་ལྟ་སྟེ།སངས་aརྒྱས་ཀྱི་དོན་དང༌།ཆོས་ཀྱི་དོན་དང༌།དགེ་འདུན་གྱི་དོན་དང༌།ཁམས་ཀྱི་དོན་དང༌།བྱང་ཆུབ་ཀྱི་དོན་དང༌།ཡོན་ཏན་གྱི་དོན་དང༌།ཕྲིན་ལས་ཀྱི་དོན་དང༌
11. །འདི་ནི་དོན་ཞེས་བྱའོ།།ཡི་གེ་གང་དག་གིས་རྟོགས་པའི་དོན་རྣམ་པ་བདུན་པོ་འདི་དག་སྟོན་པར་བྱེད།aགསལ་བར་བྱེད་པ་དེ་ནི་ཡི་གེ་ཞེས་བྱའོ།།རྡོ་རྗེའི་གནས་བསྟན་པ་དེ་ཡང་རྒྱས་པར་མདོ་ཇི་ལྟ་བ་བཞིན་དུ་རྟོགས་པར་བྱ་སྟེ།ཀུན་དགའ་བོ་དེ་བཞིན་གཤེགས་པ་ནི་བསྟན་དུ་མེད་པ་སྟེ།དེ་ནི་མིག་གིས་བལྟ་བར་མི་ནུས་སོ།།ཀུན་དགའ་བོ་ཆོས་ནི་བརྗོད་དུ་མེད་པ་སྟེ།aདེ་ནི་རྣ་བས་མཉན་པར་མི་ནུས་སོ།།ཀུན་དགའ་བོ་དགེ་འདུན་ནི་འདུས་མ་བྱས་པ་སྟེ།དེ་ནི་ལུས་དང་སེམས་ཀྱིས་བསྙེན་བཀུར་བྱ་བར་མི་ནུས་སོ་ཞེས་རྡོ་རྗེའི་གནས་གསུམ་པོ་འདི་ནི་ལྷག་པའི་བསམ་པ་བསྟན་པའི་ལེའུའི་རྗེས་སུ་འབྲངས་ཏེ་རིག་པར་བྱའོ།།ཤཱ་རིའི་བུ་aདོན་འདི་ནི་དེ་བཞིན་གཤེགས་པའི་ཡུལ་ཏེ་དེ་བཞིན་གཤེགས་པའི་སྤྱོད་ཡུལ་ལོ།།ཤཱ་རིའི་བུ་དོན་འདི་ནི་རེ་ཞིག་ཉན་ཐོས་དང༌།རང་སངས་རྒྱས་ཐམས་ཅད་ཀྱིས་ཀྱང་རང་གི་
12. ཤེས་རབ་ཀྱིས་ཡང་དག་པར་ཤེས་པའམ།ལྟ་
13. བའམ།བརྟག་aཔར་མི་ནུས་ན།བྱིས་པ་སོ་སོའི་སྐྱེ་བོ་དག་གིས་ལྟ་ཅི་སྨོས་ཏེ།དེ་དེ་བཞིན་གཤེགས་པ་ལ་དད་པས་རྟོགས་པ་ནི་མ་གཏོགས་སོ།།ཤཱ་རིའི་བུ་དོན་དམ་པར་
14. ནི་དད་པས་རྟོགས་པར་བྱ་བ་ཡིན་ནོ།།ཤཱ་རིའི་བུ་དོན་དམ་པར་
15. ཞེས་བྱ་བ་འདི་ནི་སེམས་ཅན་གྱིས་ཁམས་ཀྱི་ཚིག་aབླ་དགས(་དྭགས)སོ།།ཤཱ་རིའི་བུ་སེམས་ཅན་གྱི་ཁམས་ཞེས་བྱ་བ་འདི་ནི།དེ་བཞིན་གཤེགས་པའི་སྙིང་པོའི་ཚིག་བླ་དགས(་དྭགས)སོ།།ཤཱ་རིའི་བུ་དེ་བཞིན་གཤེགས་པའི་སྙིང་པོ་ཞེས་བྱ་བ་འདི་ནི་ཆོས་ཀྱི་སྐུའི་ཚིག་བླ་དགས་སོ་ཞེས་རྡོ་རྗེའི་གནས་བཞི་པ་འདི་ནི་འགྲིབ་པ་མེད་aཔ་དང་འཕེལ་བ་མེད་པ་ཉིད་བསྟན་པའི་རྗེས་སུ་འབྲངས་ཏེ་རྟོགས་པར་བྱའོ།།བཅོམ་ལྡན་འདས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཅེས་བྱ་བ་འདི་ནི་མྱ་ངན་ལས་འདས་པའི་དབྱིངས་ཀྱི་ཚིག་
16. བླ་དགས(་དྭགས)སོ།།བཅོམ་ལྡན་འདས་མྱ་ངན་ལས་
17. འདས་པའི་དབྱིངས་aཞེས་བགྱི་བ་འདི་ནི་དེ་བཞིན་གཤེགས་པའི་ཆོས་ཀྱི་
18. སྐུའི་ཚིག་བླ་དགས(་དྭགས)སོ་ཞེས་རྡོ་རྗེའི་གནས་ལྔ་པ་འདི་ནི།འཕགས་པ་དཔལ་ཕྲེང་
19. གི་མདོའི་རྗེས་སུ་འབྲངས་ཏེ་རྟོགས་པར་བྱའོ།།ཤཱ་རིའི་བུ་དེ་བཞིན་གཤེགས་པས་བསྟན་པའི་ཆོས་ཀྱི་སྐུ་གང་ཡིན་པ་དེ་ནི་འདི་aལྟ་སྟེ།གང་གཱའི་
20. ཀླུང་གི་བྱེ་མ་སྙེད་ལས་འདས་པའི་དེ་བཞིན་གཤེགས་པའི་ཆོས་དག་དང༌།རྣམ་པར་དབྱེར་མེད་པའི་ཆོས་དང་ལྡན་པ་མ་བྲལ་བའི་ཡེ་ཤེས་ཀྱི་ཡོན་ཏན་ཅན་ཡིན་ནོ་ཞེས་རྡོ་རྗེའི་གནས་དྲུག་པ་འདི་ནི་འགྲིབ་པ་མེད་ཅིང་འཕེལ་བ་མེད་པ་ཉིད་བསྟན་པའི་རྗེས་སུ་aའབྲངས་ནས་རྟོགས་པར་བྱའོ།།འཇམ་དཔལ་དེ་བཞིན་གཤེགས་པ་ནི་རྟོག་
21. པར་མི་མཛད།རྣམ་པར་རྟོག་པར་མི་མཛད་མོད་ཀྱི།དེ་ལྟ་ན་ཡང་དེ་
22. འདི་ལྟ་བུའི་རང་བཞིན་གྱི་མཛད་
23. པ་འདི་ནི་མི་
24. རྟོག་རྣམ་པར་མི་རྟོག་བཞིན་དུ་ལྷུན་གྱིས་གྲུབ་པར་འཇུག་གོ།།ཞེས་རྡོ་རྗེའི་གནས་aབདུན་པ་འདི་ནི་དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་ལ་འཇུག་པ་བསྟན་པའི་རྗེས་སུ་འབྲངས་ནས་རྟོགས་པར་བྱའོ།།དེ་ལྟར་མདོར་བསྡུས་ནས་རྡོ་རྗེའི་གནས་བདུན་པོ་འདི་ནི་བསྟན་པའི་སྒོ་བསྡུས་པའི་དོན་གྱིས་ན།བསྟན་བཅོས་འདི་མཐའ་aདག་གི་ལུས་སུ་རིག་པར་བྱའོ།།འདི་དག་རང་མཚན་ཉིད་ཀྱི་
25. རྗེས་འབྲེལ་བ།།གོ་རིམས་ཇི་བཞིན་གཟུངས་ཀྱི་རྒྱལ་པོའི་མདོར།།གླེང་གཞི་ལས་ནི་གནས་
26. གསུམ་རིག་བྱ་སྟེ།།གཞི་ནི་བློ་ལྡན་རྒྱལ་ཆོས་དབྱེ་བ་ལས།།རྡོ་རྗེའི་གནས་བདུན་པོ་འདི་དག་ལས་རང་གི་
27. མཚན་aཉིད་བསྟན་པ་དང༌།རྗེས་སུ་འབྲེལ་པ་ནི་གོ་རིམས་ཇི་ལྟ་བར་འཕགས་པ་གཟུངས་ཀྱི་དབང་ཕྱུག་རྒྱལ་པོའི་མདོར་གླེང་གཞིའི་
28. ལེའུ་ལས་གནས་གསུམ་རིག་པར་བྱ་ལ།དེའི་འོག་ཏུ་ལྷག་མ་བཞི་
29. ནི་བྱང་ཆུབ་སེམས་དཔའ་དང་དེ་བཞིན་གཤེགས་པའི་ཆོས་ཀྱི་དབྱེ་བ་ལས་སོ།།དེ་aལས་ཇི་སྐད་དུ།བཅོམ་ལྡན་འདས་ཆོས་ཐམས་ཅད་མཉམ་པ་ཉིད་དུ་མངོན་པར་རྫོགས་པར་སངས་རྒྱས་པ།ཆོས་ཀྱི་འཁོར་ལོ་ལེགས་པར་བསྐོར་བ།སློབ་མའི་ཚོགས་ཤིན་ཏུ་
30. དུལ་བ་མཐའ་ཡས་པ་མངའ་བ་ཞེས་གསུངས་ཏེ།རྩ་བའི་ཚིག་འདི་གསུམ་གྱིས་ནི་aགོ་རིམས་ཇི་ལྟ་བ་བཞིན་དུ་དཀོན་མཆོག་གསུམ་
31. རིམ་གྱིས་སྐྱེ་བ་འགྲུབ་པ་རྣམ་པར་གཞག་པར་རིག་པར་བྱ་ལ།།ལྷག་མ་གནས་བཞི་ནི་དཀོན་མཆོག་གསུམ་འབྱུང་བ་དང་རྗེས་སུ་མཐུན་པའི་རྒྱུ་འགྲུབ་པ་བསྟན་པར་རིག་པར་བྱའོ།།དེ་ལ་གང་གི་ཕྱིར་བྱང་ཆུབ་སེམས་དཔའི་ས་aབརྒྱད་པ་ལ་གནས་པ་ན་ཆོས་ཐམས་ཅད་ལ་དབང་ཐོབ་པར་འགྱུར་བ་དེའི་ཕྱིར་བྱང་ཆུབ་ཀྱི་
32. སྙིང་པོ་མཆོག་ཏུ་གཤེགས་པ་དེ་ལ་
33. ཆོས་ཐམས་ཅད་མཉམ་པ་ཉིད་དུ་མངོན་པར་རྫོགས་པར་སངས་རྒྱས་པ་ཞེས་བྱའོ།།གང་གི་ཕྱིར་བྱང་ཆུབ་སེམས་དཔའི་ས་དགུ་པ་ལ་གནས་པ་ནི།བླ་ན་aམེད་པའི་ཆོས་སྨྲ་བ་ཉིད་དང་ལྡན་པ།སེམས་ཅན་ཐམས་ཅད་ཀྱི་བསམ་པའི་ཚུལ་ལེགས་པར་ཤེས་པ་དང༌།དབང་པོ་མཆོག་གི་ཕ་རོལ་ཏུ་ཕྱིན་པ་དང༌།སེམས་ཅན་ཐམས་ཅད་ཀྱི་ཉོན་མོངས་པའི་བག་ཆགས་ཀྱི་མཚམས་སྦྱོར་བ་འཇོམས་པ་ལ་མཁས་པར་
34. འགྱུར་བ།aདེའི་ཕྱིར་མངོན་པར་རྫོགས་པར་སངས་རྒྱས་པ་དེ་ཆོས་ཀྱི་འཁོར་ལོ་ལེགས་པར་བསྐོར་བ་ཞེས་བྱའོ།།གང་གི་ཕྱིར་ས་བཅུ་པ་ལ་དེ་བཞིན་གཤེགས་པའི་བླ་ན་མེད་པའི་ཆོས་ཀྱི་རྒྱལ་ཚབ་ཏུ་དབང་བསྐུར་བ་ཐོབ་མ་ཐག་ཏུ་སངས་རྒྱས་ཀྱི་མཛད་པ་ལྷུན་གྱིས་གྲུབ་ཅིང་རྒྱུན་aམི་འཆད་པར་འགྱུར་བ་དེའི་ཕྱིར་ཆོས་ཀྱི་འཁོར་ལོ་ལེགས་པར་བསྐོར་བ་དེའི་
35. སློབ་མའི་ཚོགས་ཤིན་ཏུ་དུལ་བ་མཐའ་ཡས་པ་མངའ་བཞེས་བྱའོ།།སློབ་མའི་ཚོགས་ཤིན་ཏུ་དུལ་བ་མཐའ་ཡས་པ་
36. དེ་ཡང་དེ་མ་ཐག་ཏུ་དགེ་སློང་གི་དགེ་འདུན་ཆེན་པོ་དང་ཐབས་ཅིག་སྟེ་ཞེས་བྱ་བ་ནས།aབྱང་ཆུབ་སེམས་དཔའི་ཚོགས་གཞལ་དུ་མེད་པ་དང་ཐབས་ཅིག་གོ་ཞེས་བྱ་བའི་བར་གྱི་
37. གཞུང་འདིས་སྟོན་ཏེ།དེ་ལྟ་བུའི་ཡོན་ཏན་དང་ལྡན་པ་དག་དང་ཞེས་བྱ་བ་ནི།གོ་རིམས་ཇི་ལྟ་བར་ཉན་ཐོས་ཀྱི་བྱང་ཆུབ་དང༌།སངས་རྒྱས་ཀྱི་བྱང་ཆུབ་ལ་ཤིན་ཏུ་དུལ་བའི་ཕྱིར་ན།དེ་ལྟ་བུའི་aཡོན་ཏན་དང་ལྡན་པ་དག་དང་ངོ༌།།དེ་ནས་ཉན་ཐོས་དང་བྱང་ཆུབ་སེམས་དཔའི་ཡོན་ཏན་བསྔགས་པ་བསྟན་པའི་རྗེས་ཐོགས་
38. ལ།བསམ་གྱིས་མི་ཁྱབ་པའི་སངས་རྒྱས་ཀྱི་ཏིང་ངེ་འཛིན་ཁྱུ་མཆོག་ལ་བརྟེན་ནས་རིན་པོ་ཆེ་བཀོད་པའི་འཁོར་གྱི་ཁྱམས་རྒྱ་ཆེན་པོ་གྲུབ་པ་དང༌།དེ་aབཞིན་གཤེགས་པའི་འཁོར་འདུས་པ་དང༌།ལྷ་རྫས་ཀྱི་མཆོད་པ་སྣ་ཚོགས་བསྒྲུབ་
39. པ་དང༌།བསྟོད་
40. པའི་སྤྲིན་གྱི་ཆར་བབ་པས་སངས་རྒྱས་དཀོན་མཆོག་གི་ཡོན་ཏན་རྣམ་པར་དབྱེ་བ་རྣམ་པར་གཞག་པར་རིག་པར་བྱའོ།།དེའི་རྗེས་ལ་ཆོས་ཀྱི་གདན་གྱི་བཀོད་པ་རྒྱ་ཆེན་པོ་aདང༌།འོད་དང༌།ཆོས་ཀྱི་རྣམ་གྲངས་ཀྱི་མིང་དང༌།ཡོན་ཏན་ཡོངས་སུ་
41. བསྒྲགས་པས་ཆོས་དཀོན་མཆོག་གི་ཡོན་ཏན་རྣམ་པར་དབྱེ་བ་རྣམ་པར་གཞག་པར་རིག་པར་བྱའོ།།དེའི་རྗེས་ལ་ཕན་ཚུན་བྱང་ཆུབ་སེམས་དཔའི་ཏིང་ངེ་འཛིན་གྱི་སྤྱོད་ཡུལ་གྱི་མཐུ་བསྟན་པ་དང༌།aདེའི་ཡོན་ཏན་གྱི་བསྔགས་པ་སྣ་ཚོགས་བསྟན་པས་དགེ་འདུན་དཀོན་མཆོག་གི་ཡོན་ཏན་གྱི་རྣམ་པར་དབྱེ་བ་བསྟན་པར་རིག་པར་བྱའོ།།དེའི་རྗེས་
42. ལ་ཡང་སངས་རྒྱས་ཀྱི་འོད་ཟེར་གྱིས་དབང་བསྐུར་བས་བླ་ན་མེད་པའི་ཆོས་ཀྱི་རྒྱལ་པོའི་སྲས་ཀྱི་ཐུ་བོ་ལ་མི་འཇིགས་པ་དང༌།སྤོབས་aཔ་མཆོག་ཉེ་བར་བསྒྲུབས་
43. པ་ལ་བརྟེན་ནས་དེ་བཞིན་གཤེགས་པའི་ཡང་དག་པའི་ཡོན་ཏན་དོན་དམ་པའི་བསྟོད་པ་བསྟན་པ་དང༌།ཐེག་པ་ཆེན་པོའི་ཆོས་མཆོག་གི་གཏམ་གྱི་དངོས་པོ་ཉེ་བར་བཀོད་པ་དང༌།དེ་རྟོགས་པར་བྱེད་པའི་འབྲས་བུ་ཆོས་ཀྱི་དབང་ཕྱུག་དམ་པ་ཐོབ་པར་བསྟན་aཔས་གོ་རིམས་ཇི་ལྟ་བར་དཀོན་མཆོག་གསུམ་པོ་དེ་རྣམས་ཉིད་ཀྱི་བླ་ན་མེད་པའི་ཡོན་ཏན་གྱི་རྣམ་པར་དབྱེ་བ་རྣམ་པར་གཞག་པ་གླེང་གཞིའི་
44. ལེའུའི་མཐའ་ཉིད་དུ་བལྟ་
45. བར་བྱའོ།།དེ་ནས་མདོའི་གླེང་གཞིའི་ལེའུའི་རྗེས་ཐོགས་
46. སུ་དེ་ཡོངས་སུ་དག་པའི་ཡོན་ཏན་གྱི་
47. ཡོངས་སུ་སྦྱོང་བ་རྣམ་པ་aདྲུག་ཅུ་བསྟན་པས།སངས་རྒྱས་ཀྱི་ཁམས་གསལ་བར་མཛད་དེ་ཡོངས་སུ་དག་པར་བྱ་བའི་དོན་ཡོན་ཏན་དང་ལྡན་ན་དེ་ཡོངས་སུ་དག་པའི་ཡོངས་སུ་སྦྱོང་བ་འཐད་པའི་ཕྱིར་རོ།།དོན་གྱི་དབང་འདི་ཉེ་བར་བཟུང་ནས་བྱང་ཆུབ་སེམས་དཔའི་ས་བཅུ་པོ་དག་ལ་ཡང་ས་ལེ་སྦྲམ་གྱི་ཡོངས་aསུ་སྦྱོང་བ་དཔེར་བརྗོད་པ་དང༌།མདོ་དེ་ཉིད་དུ་དེ་བཞིན་གཤེགས་པའི་ཕྲིན་ལས་བསྟན་པའི་རྗེས་ཐོགས་ཉིད་དུ་མ་དག་པའི་ནོར་བུ་བེེ་ཌཱུརྱ་དཔེར་མཛད་དེ།རིགས་ཀྱི་བུ་དཔེར་ན་འདི་ལྟ་སྟེ།ནོར་བུ་མཁན་མཁས་པ་ནོར་བུ་སྦྱོང་བའི་ཚུལ་ལེགས་པར་ཤེས་པ་དེ་ནོར་བུ་རིན་པོ་ཆེའི་རིགས་aནས་ཡོངས་སུ་མ་དག་པའི་ནོར་བུ་རིན་པོ་ཆེ་བླངས་ཏེ།ལན་ཚྭའི་ཆུ་རྣོན་པོས་སྦངས་ནས་སྐྲའི་རེ་བའི་ཡོངས་སུ་སྦྱོང་བས་སྦྱོང་བར་བྱེད་དོ།།དེ་ཙམ་གྱིས་བརྩོན་པ་འདོར་བའང་མ་ཡིན་ཏེ།དེའི་འོག་ཏུ་ཟངས་
48. ཀྱི་ཁུ་བ་རྣོན་པོས་སྦངས་ནས་བལ་གྱི་ལ་བའི་ཡོངས་སུ་སྦྱོང་བས་aསྦྱོང་བར་བྱེད་དོ།།དེ་ཙམ་གྱིས་བརྩོན་པ་འདོར་བའང་མ་ཡིན་ཏེ།དེའི་འོག་ཏུ་སྨན་ཆེན་པོའི་ཁུ་བས་སྦངས་ནས་རས་སྲབ་མོའི་ཡོངས་སུ་སྦྱོང་བར་བྱེད་དོ།།ཡོངས་སུ་བྱང་སྟེ་དྲི་མ་དང་བྲལ་བ་ནི་བཻ་ཌཱུརྱའི་རིགས་ཆེན་པོ་ཞེས་བརྗོད་དོ།།རིགས་ཀྱི་བུ་དེ་བཞིན་དུ་དེ་aབཞིན་གཤེགས་པ་ཡང་ཡོངས་སུ་མ་དག་པའི་སེམས་ཅན་གྱི་ཁམས་མཁྱེན་ནས།མི་རྟག་པ་དང༌།སྡུག་བསྔལ་བ་དང༌།བདག་མེད་པ་དང༌།མི་གཙང་བའི་ཡིད་འབྱུང་བའི་གཏམ་གྱིས་འཁོར་བ་ལ་དགའ་བའི་
49. སེམས་ཅན་རྣམས་
50. སྐྱོབ་སྐྱེད་པར་མཛད་དེ།aའཕགས་པའི་ཆོས་འདུལ་བ་ལ་འཛུད་པར་མཛད་དོ།།དེ་ཙམ་གྱིས་དེ་བཞིན་གཤེགས་པའི་
51. བརྩོན་པ་འདོར་བ་ཡང་མ་ཡིན་ཏེ།དེའི་འོག་ཏུ་སྟོང་པ་ཉིད་དང་།མཚན་མ་མེད་པ་དང།སྨོན་པ་མེད་པའི་གཏམ་གྱིས་དེ་བཞིན་གཤེགས་པའི་ཚུལ་རྟོགས་aཔར་མཛད་དོ།།དེ་ཙམ་གྱིས་དེ་བཞིན་གཤེགས་པ་བརྩོན་པ་འདོར་པ་ཡང་མ་ཡིན་ཏེ།དེའི་འོག་ཏུ་ཕྱིར་མི་ལྡོག་པའི་ཆོས་ཀྱི་འཁོར་ལོའི་གཏམ་དང་འཁོར་གསུམ་ཡོངས་སུ་དག་པའི་གཏམ་གྱིས་རང་བཞིན་སྣ་ཚོགས་པའི་སེམས་ཅན་དེ་དག་དེ་བཞིན་གཤེགས་པའི་ཡུལ་ལ་aའཇུག་པར་མཛད་དོ།།ཞུགས་པར་གྱུར་ཞིང་དེ་བཞིན་གཤེགས་པའི་ཆོས་ཉིད་རྟོགས་པར་འགྱུར་
52. ན་ནི།བླ་ན་མེད་པའི་ཡོན་གནས་ཞེས་བརྗོད་དོ།།ཡོངས་སུ་དག་པའི་རིགས་དེ་བཞིན་གཤེགས་པའི་ཁམས་འདི་ཉིད་ལ་དགོངས་ནས།ཇི་ལྟར་རྡོ་ཡི་ཕྱེ་
53. མ་ལ།།ས་ལེ་aསྦྲམ་ནི་མི་
54. མཐོང་ཞིང༌།།ཡོངས་སུ་སྦྱངས་པས་དེ་མཐོང་བཞིན།།འཇིག་རྟེན་ལ་ནི་དེ་བཞིན་གཤེགས།།ཞེས་གསུངས་སོ
55. །།དེ་ལ་སངས་རྒྱས་ཀྱི་ཁམས་ཡོངས་སུ་དག་པའི་ཡོན་ཏན་ཡོངས་སུ་སྦྱོང་བ་རྣམ་
56. པ་དྲུག་ཅུ་པོ་དེ་དག་གང་ཞེ་ན།འདི་ལྟ་སྟེ།བྱང་ཆུབ་aསེམས་དཔའི་རྒྱན་རྣམ་པ་བཞི་དང་།བྱང་ཆུབ་སེམས་དཔའི་སྣང་བ་རྣམ་པ་བརྒྱད་དང༌།བྱང་ཆུབ་སེམས་དཔའི་སྙིང་རྗེ་ཆེན་པོ་རྣམ་པ་བཅུ་དྲུག་དང༌།བྱང་ཆུབ་སེམས་དཔའི་ལས་རྣམ་པ་སུམ་ཅུ་རྩ་གཉིས་སོ།།དེ་བསྟན་པའི་རྗེས་ཐོགས་སུ་བྱང་ཆུབ་ཆེན་པོའི་སྙིང་aརྗེའི་རྣམ་པ་བཅུ་དྲུག་བསྟན་པས་སངས་རྒྱས་ཀྱི་བྱང་ཆུབ་གསལ་བར་མཛད་དོ།།དེ་བསྟན་པའི་རྗེས་ཐོགས་སུ།སྟོབས་བཅུ་དང་།མི་འཇིགས་པ་བཞི་དང༌།སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་བསྟན་པས་སངས་རྒྱས་ཀྱི་ཡོན་ཏན་གསལ་བར་མཛད་aདོ།།དེ་བསྟན་པའི་རྗེས་ཐོགས་ལ།དེ་བཞིན་གཤེགས་པའི་ཕྲིན་ལས་བླ་ན་མེད་པ་བསྟན་པས་སངས་རྒྱས་ཀྱི་ཕྲིན་ལས་རྣམ་པ་སུམ་ཅུ་རྩ་གཉིས་གསལ་བར་མཛད་དོ།།དེ་ལྟར་རྡོ་རྗེའི་གནས་བདུན་པོ་འདི་དག་རང་གི་མཚན་ཉིད་བསྟན་པའི་སྒོ་ནས་རྒྱས་པར་ནི་མདོ་ཇི་ལྟ་བ་aབཞིན་དུ་རྟོགས་པར་བྱའོ།།འདི་དག་གི་འབྲེལ་པ་གང་ཞེ་ན།སངས་རྒྱས་ལས་ཆོས་ཆོས་ལས་འཕགས་པའི་ཚོགས།།ཚོགས་ལས་སྙིང་
57. པོ་ཡེ་ཤེས་ཁམས་ཐོབ་མཐར
58. །།ཡེ་ཤེས་དེ་ཐོབ་བྱང་ཆུབ་མཆོག་ཐོབ་སོགས།།སེམས་ཅན་ཀུན་དོན་བྱེད་ཆོས་རྣམས་དད་
59. ལྡན།།aབསྟན་བཅོས་ཀྱི་འབྲེལ་པ་བཤད་ཟིན་ཏོ།།ད་ནི་ཚིགས་སུ་བཅད་པ་རྣམས་ཀྱི་དོན་བརྗོད་པར་བྱ་སྟེ།སེམས་ཅན་གང་དག་དེ་བཞིན་གཤེགས་པས་བཏུལ་
60. བ་དེ་དག་དེ་བཞིན་གཤེགས་པ་ལ་སྐྱབས་སུ་འགྲོའོ།།ཆོས་ཉིད་ཀྱི་རྒྱུ་མཐུན་པའི་དང་བས་ཆོས་དང་དགེ་འདུན་ལ་aཡང་སྐྱབས་སུ་འགྲོའོ།།དེས་ན་དེ་དང་པོ་ཉིད་ཡིན་པས་ན་སངས་རྒྱས་དཀོན་མཆོག་གི་དབང་དུ་བྱས་ཏེ།ཚིགས་སུ་བཅད་པ།གང་ཞིག་ཐོག་མ་དབུས་མཐའ་མེད་ཞི་
61. སངས་རྒྱས་ཉིད་རང་རྣམ་སངས་རྒྱས།།སངས་རྒྱས་ནས་ནི་མ་རྟོགས་རྟོགས་ཕྱིར་འཇིག་
62. མེད་རྟག་པའི་aལམ་སྟོན་པ།།མཁྱེན་བརྩེའི་རལ་གྲི་རྡོ་རྗེ་མཆོག་བསྣམས་སྡུག་བསྔལ་མྱུ་གུ་གཅོད་མཛད་ཅིང༌།།སྣ་ཚོགས་ལྟ་ཐིབས་ཀྱིས་བསྐོར་ཐེ་ཚོམ་རྩིག་པ་འཇིག་
63. མཛད་དེ་ལ་འདུད།།འདིས་ཅི་བསྟན་ཞེ་ན།།འདུས་མ་བྱས་ཤིང་ལྷུན་གྱིས་གྲུབ།།གཞན་གྱི་
64. རྐྱེན་གྱིས་རྟོགས་aམིན་པ།།མཁྱེན་དང་བརྩེ་
65. དང་ནུས་པར་ལྡན།།དོན་གཉིས་ལྡན་པའི་སངས་རྒྱས་ཉིད།།འདིས་ནི་མདོར་བསྡུ་ན།ཡོན་ཏན་བརྒྱད་དང་ལྡན་པའི་སངས་རྒྱས་ཉིད་བརྗོད་དོ།།ཡོན་ཏན་བརྒྱད་གང་ཞེ་ན།འདུས་མ་བྱས་པ་ཉིད་དང༌།ལྷུན་གྱིས་གྲུབ་པ་དང༌།གཞན་aགྱི་
66. རྐྱེན་གྱིས་མངོན་པར་རྟོགས་པ་མ་ཡིན་པ་དང༌།ཡེ་ཤེས་དང༌།ཐུགས་རྗེ་དང་།ནུས་པ་དང༌།རང་གི་
67. དོན་ཕུན་སུམ་ཚོགས་པ་དང༌།གཞན་གྱི་
68. དོན་ཕུན་སུམ་ཚོགས་པའོ།།ཐོག་མ་དབུས་མཐའ་མེད་པ་ཡི།།རང་བཞིན་ཡིན་ཕྱིར་འདུས་མ་བྱས།།aཞི་བ་ཆོས་ཀྱི་སྐུ་ཅན་ཕྱིར།།ལྷུན་གྱིས་གྲུབ་ཅེས་བྱ་བར་
69. བརྗོད།།སོ་སོ་རང་གིས་རྟོགས་བྱའི་ཕྱིར།།གཞན་གྱི་རྐྱེན་གྱིས་རྟོགས་མིན་པ།།དེ་ལྟར་རྣམ་གསུམ་རྟོགས་ཕྱིར་མཁྱེན།།ལམ་སྟོན་ཕྱིར་ན་ཐུགས་བརྩེ་བ།།ནུས་པ་ཡེ་ཤེས་ཐུགས་རྗེ་ཡིས
70. །།སྡུག་aབསྔལ་ཉོན་མོངས་སྤོང་ཕྱིར་རོ།།དང་པོ་གསུམ་གྱིས་རང་དོན་ཏེ།།ཕྱི་མ་གསུམ་གྱིས་གཞན་དོན་ཡིན།།འདུས་མ་བྱས་ནི་འདུས་བྱས་ལས་བཟློག་པར་ཤེས་པར་བྱའོ་།།དེ་ལ་འདུས་བྱས་ནི་གང་ལ་སྐྱེ་བ་ཡང་རབ་ཏུ་ཤེས་ཤིང།གནས་པ་དང་aའཇིག་པ་ཡང་རབ་ཏུ་ཤེས་པ་ནི་འདུས་བྱས་ཞེས་བརྗོད་ལ།།དེ་མེད་པའི་ཕྱིར་སངས་རྒྱས་ཉིད་
71. ཐོག་མ་དང་དབུས་དང་ཐ་མ་མེད་པ་དུས་མ་བྱས་པ།ཆོས་ཀྱི་སྐུས་རབ་ཏུ་ཕྱེ་བར་བལྟ་བར་བྱའོ།།སྤྲོས་པ་དང་རྣམ་པར་རྟོག་པ་ཐམས་ཅད་ཉེ་བར་ཞི་བའི་ཕྱིར་ལྷུན་གྱིས་གྲུབ་པའོ།།aརང་བྱུང་གི་ཡེ་ཤེས་ཀྱིས་རྟོགས་པར་བྱ་བའི་ཕྱིར།གཞན་གྱི་
72. རྐྱེན་གྱིས་རྟོགས་པར་བྱ་བ་མ་ཡིན་ནོ
73. །།ཨོ་ཏ་ཡ་ནི་འདིར་མངོན་པར་རྟོགས་པ་ལ་འདོད་ཀྱི་སྐྱེ་བ་ལ་
74. ནི་མ་ཡིན་ནོ།།དེ་ལྟར་དེ་བཞིན་གཤེགས་པ་དེ་ཉིད་ཀྱི་ཕྱིར་འདུས་མ་བྱས་ཤིང་འཇུག་པ་མེད་པའི་མཚན་ཉིད་ལས་ཀྱང་aལྷུན་གྱིས་གྲུབ་པར་སངས་རྒྱས་ཀྱི་མཛད་པ་ཐམས་ཅད་འཁོར་བ་ཇི་སྲིད་ཀྱི་མཐར་ཐུག་པར་ཐོགས་པ་མེད་ཅིང་རྒྱུན་མི་འཆད་པར་རབ་ཏུ་
75. འཇུག་གོ།།དེ་ལྟར་ཤིན་ཏུ་རྨད་དུ་བྱུང་ཞིང་བསམ་དུ་མེད་པའི་ཡུལ་སངས་རྒྱས་ཉིད་དེ་གཞན་ལས་མ་ཐོས་བར་
76. རང་ཉིད་དེ་སློབ་དཔོན་མེད་པར་aརང་བྱུང་གི་ཡེ་ཤེས་ཀྱིས་བརྗོད་དུ་མེད་པའི་རང་བཞིན་དུ་མངོན་པར་རྫོགས་པར་སངས་རྒྱས་ཏེ།དེ་རྗེས་སུ་
77. རྟོགས་པ་དང་མི་ལྡན་པ་དམུས་ལོང་དུ་གྱུར་པ་གཞན་དག་ཀྱང་རྟོགས་པར་བྱ་བའི་ཕྱིར།དེ་རྗེས་སུ་རྟོགས་པའི་ལམ་སྟོན་པར་མཛད་པའི་ཕྱིར་བླ་ན་མེད་པའི་ཡེ་ཤེས་དང་aཐུགས་རྗེ་དང་ལྡན་པ་ཉིད་དུ་རིག་པར་བྱའོ།།འཇིགས་པ་མེད་པའི་ལམ་ནི་འཇིག་རྟེན་ལས་འདས་པའི་ཕྱིར།།འཇིག་རྟེན་ལས་འདས་པ་ཡང་ཕྱིར་མི་ལྡོག་པའི་ཕྱིར་རོ།།རལ་གྲི་དང་རྡོ་རྗེའི་དཔེས་ནི་གོ་རིམས་ཇི་ལྟ་བར་དེ་བཞིན་གཤེགས་པའི་ཡེ་ཤེས་དང་ཐུགས་རྗེ་aའདི་གཉིས་
78. ཉིད་གཞན་གྱི་སྡུག་བསྔལ་དང་ཉོན་མོངས་པའི་རྩ་བ་འཇོམས་པར་ནུས་པར་བསྟན་ཏོ།།དེ་ལ་སྡུག་བསྔལ་གྱི་རྩ་བ་ནི་མདོར་ན་གང་ཅི་ཡང་རུང་སྲིད་པ་རྣམས་སུ་མིང་དང་གཟུགས་མངོན་པར་གྲུབ་པའོ།།ཉོན་མོངས་པའི་རྩ་བ་ནི་གང་ཅི་ཡང་རུང་བ་འཇིག་aཚོགས་ལ་མངོན་པར་ཞེན་པ་སྔོན་དུ་འགྲོ་བ་ཅན་གྱི་
79. ལྟ་བ་དང་ཐེ་ཚོམ་མོ།།དེ་ལ་མིང་དང་གཟུགས་ཀྱིས་
80. བསྡུས་པའི་སྡུག་བསྔལ་ནི་མངོན་པར་གྲུབ་པའི་མཚན་ཉིད་ཀྱིས་ནི་མྱུ་གུ་ལྟ་བུར་ཤེས་པར་བྱ་ལ།དེ་གཅོད་པར་བྱེད་པའི་ཕྱིར།དེ་བཞིན་གཤེགས་པའི་ཡེ་ཤེས་དང༌།aཐུགས་
81. རྗེ་གཉིས་ཀྱི་ནུས་པ་རལ་གྲིའི་དཔེས་བསྟན་ཏོ།།ལྟ་བ་དང་ཐེ་ཚོམ་གྱིས་བསྡུས་པ་མཐོང་བས་སྤང་བར་བྱ་བའི་ཉོན་མོངས་པ་ནི་འཇིག་རྟེན་པའི་རྟོགས་པས་ཤེས་པར་དཀའ་
82. བ་དང༌།ཕིགས་པར་དཀའ་བའི་ཕྱིར་ན།།ནགས་ཐིབས་
83. པོས་བསྐོར་བའི་རྩིག་པ་དང་འདྲ་བ་དེ་aའཇིག་པར་བྱེད་པ་སྟེ་འཇིག་པར་བྱེད་
84. པའི་ཕྱིར།དེ་བཞིན་གཤེགས་པའི་ཡེ་ཤེས་དང༌།ཐུགས་
85. རྗེ་དག་རྡོ་རྗེའི་དཔེ་དང་མཐུན་པར་རིག་པར་བྱའོ།།དེ་ལྟར་ན་ཇི་སྐད་བསྟན་པའི་དེ་བཞིན་གཤེགས་པའི་ཡོན་ཏན་དྲུག་པོ་འདི་རྣམས་གོ་རིམས་འདི་ཉིད་ཀྱིས་རྒྱས་པར་རྣམ་པར་aདབྱེ་བ་བསྟན་པ་ནི།སངས་རྒྱས་ཐམས་ཅད་ཀྱི་ཡུལ་ལ་འཇུག་
86. པ་ཡེ་ཤེས་སྣང་བ་རྒྱན་གྱི་མདོའི་རྗེས་སུ་འབྲངས་ནས་རྟོགས་པར་བྱའོ།།དེ་ལས་ཇི་སྐད་དུ།།འཇམ་དཔལ་སྐྱེ་བ་མེད་ཅིང་འགག་པ་མེད་པ་ཞེས་བྱ་བ་འདི་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
87. aརྫོགས་པའི་སངས་རྒྱས་ཀྱི་ཚིག་བླ་དགས(་དྭགས)ཏེ་ཞེས་གསུངས་པ་སྟེ།འདིས་ནི་རེ་ཞིག་དེ་བཞིན་གཤེགས་པའི་འདུས་མ་བྱས་པའི་མཚན་ཉིད་དོ་ཞེས་བསྟན་ཏོ།།གང་
88. དེའི་རྗེས་ཐོགས་ཉིད་ལ་བེེ་ཌཱུརྱའི་ས་གཞི་དྲི་མ་མེད་པའི་བརྒྱ་བྱིན་གྱི་གཟུགས་བརྙན་གྱི་དཔེ་ཐོག་
89. མར་བྱས་aཏེ།ཇི་སྲིད་དུ་དཔེ་དགུས་དོན་འདི་ཉིད་ཀྱི་དབང་དུ་བྱས་ནས་གསུངས་པ།འཇམ་དཔལ་དེ་བཞིན་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་གཡོ་བར་མི་མཛད།སེམས་པར་མི་མཛད།།སྤྲོ་བར་མི་མཛད།རྟོག་པར་མི་མཛད།aརྣམ་པར་རྟོག་པར་མི་མཛད་ཅིང༌།།རྟོག་པ་མེད་པ།།རྣམ་པར་རྟོག་པ་མེད་པ།སེམས་པ་མེད་པ།ཡིད་ལ་
90. བྱེད་པ་མེད་པ།བསིལ་བར་གྱུར་པ།སྐྱེ་བ་མེད་པ།འགག་པ་མེད་པ།བལྟར་མེད་པ།མཉན་དུ་མེད་པ།བསྣམ་དུ་མེད་པ།།རྨྱང་དུ་མེད་པ།།རེག་ཏུ་aམེད་པ།མཚན་མ་མེད་པ།རྣམ་པར་རིག་པ་མེད་པ།རྣམ་པར་རིག་པར་
91. བྱ་བ་མ་ཡིན་པ་ཞེས་གསུངས་ཏེ།དེ་ལ་སོགས་པ་ནི་ཉེ་བར་ཞི་བའི་
92. ཚིག་གི་རབ་ཏུ་དབྱེ་བ་བསྟན་པའོ།།འདིས་ནི་རང་གི་མཛད་པ་དག་ལས་རྣམ་པར་རྟོག་པ་དང༌།སྤྲོས་པ་aཐམས་ཅད་ཞི་བའི་ཕྱིར།དེ་བཞིན་གཤེགས་པ་ལྷུན་གྱིས་
93. གྲུབ་པ་ཉིད་བསྟན་ཏོ།།དེའི་འོག་ཏུ་གཞུང་ལྷག་མ་ལས་དཔེ་བསྟན་པས་ནི།ཆོས་ཐམས་ཅད་ཀྱི་དེ་བཞིན་ཉིད་མངོན་པར་རྫོགས་པར་བྱང་ཆུབ་པའི་སྒོ་ལ།གཞན་གྱི་རྐྱེན་གྱིས་མངོན་པར་རྟོགས་པ་མ་ཡིན་པ་aཉིད་བསྟན་ཏོ།།གང་ཡང་དེ་བཞིན་གཤེགས་པའི་བྱང་ཆུབ་རྣམ་པ་བཅུ་དྲུག་བསྟན་ནས།མཐར་འདི་སྐད་དུ།འཇམ་དཔལ་དེ་ལ་ཆོས་ཐམས་ཅད་དེ་ལྟ་བུའི་རང་བཞིན་དུ་ཆོས་ཐམས་ཅད་མངོན་པར་རྫོགས་པར་བྱང་ཆུབ་སྟེ།སེམས་ཅན་རྣམས་ལ་ཡང་མ་དག་པ།དྲི་མ་aདང་བྲལ་བ།སྐྱོན་དང་བཅས་པའི་ཆོས་ཀྱི་དབྱིངས་གཟིགས་ནས་སེམས་ཅན་རྣམས་ལ་རྣམ་པར་བརྩེ་བ་ཞེས་བྱ་བའི་དེ་བཞིན་གཤེགས་པའི་ཐུགས་
94. རྗེ་ཆེན་པོ་ལ་
95. རབ་ཏུ་འཇུག་གོ།།ཞེས་གསུངས་ཏེ།འདིས་ནི་དེ་བཞིན་གཤེགས་པའི་ཡེ་ཤེས་དང་ཐུགས་རྗེ་དང་ལྡན་aཔ་ཉིད་བརྗོད་དོ།།དེ་ལ་ཆོས་ཐམས་ཅད་དེ་ལྟ་བུའི་རང་བཞིན་དུ་ཞེས་བྱ་བ་ནི་གོ་རིམས་ཇི་ལྟ་བ་བཞིན་དུ་བསྟན་པ་དངོས་པོ་མེད་པའི་ངོ་བོ་ཉིད་དུའོ།།མངོན་པར་རྫོགས་པར་བྱང་ཆུབ་སྟེ།ཞེས་བྱ་བ་ནི་ཡང་དག་པ་ཇི་ལྟ་བ་བཞིན་དུ་རྣམ་པར་མི་
96. རྟོག་པའི་སངས་རྒྱས་ཀྱི་ཡེ་aཤེས་ཀྱིས་མཁྱེན་ནས་སོ།།སེམས་ཅན་རྣམས་ལ་ཞེས་བྱ་བ་ནི།ངེས་པ་དང༌།མ་ངེས་པ་དང༌།ལོག་པ་ཉིད་དུ་ངེས་པའི་ཕུང་པོར་གནས་པ་རྣམས་ལའོ།།ཆོས་ཀྱི་དབྱིངས་ཞེས་བྱ་བ་ནི།རང་གི་ཆོས་ཉིད་ཀྱི་རང་བཞིན་དང་ཁྱད་པར་མེད་པ་དེ་བཞིན་གཤེགས་aཔའི་སྙིང་པོའོ།།གཟིགས་ནས་ཞེས་བྱ་བ་ནི་རྣམ་པ་ཐམས་ཅད་སངས་རྒྱས་ཀྱི་སྤྱན་སྒྲིབ་པ་མེད་པས་
97. གཟིགས་ནས་སོ
98. །།བྱིས་པ་སོ་སོའི་སྐྱེ་བོ་རྣམས་ཀྱི་ནི་ཉོན་མོངས་པའི་སྒྲིབ་པས་མ་དག་པའོ།།ཉན་ཐོས་དང་རང་སངས་རྒྱས་རྣམས་ཀྱི་
99. ནི་ཤེས་བྱའི་སྒྲིབ་པས་དྲི་མ་aདང་མ་བྲལ་བའོ།།བྱང་ཆུབ་སེམས་དཔའ་རྣམས་ཀྱི་ནི་དེ་གཉི་ག་གང་ཡང་རུང་བའི་ལྷག་མས་སྐྱོན་དང་བཅས་པའོ།།རྣམ་པར་བརྩེ་བ་ནི་གདུལ་བྱའི་ཐབས་ཀྱི་སྒོ་སྣ་ཚོགས་པ་གྲུབ་པ་ལ་ཞུགས་
100. པའི་ཕྱིར་རོ།།སེམས་ཅན་རྣམས་ལ་རབ་ཏུ་འཇུག་པ་ནི།མཉམ་པ་ཉིད་དུ་སེམས་aཅན་གྱི་རྒྱུ་མཚན་དུ་མངོན་པར་རྫོགས་པར་བྱང་ཆུབ་པས་ན་རང་གི་ཆོས་ཉིད་རྟོགས་པ་ཐོབ་པར་དགོངས་པའི་ཕྱིར་རོ།།དེའི་འོག་ཏུ་བླ་ན་མེད་པའི་ཡེ་ཤེས་དང་ཐུགས་རྗེའི་
101. རབ་ཏུ་ཞུགས་པ་ལས་མཚུངས་པ་མེད་པའི་ཆོས་ཀྱི་འཁོར་ལོ་རབ་ཏུ་བསྐོར་བ་ལ་འཇུག་པ་མངོན་པར་སྒྲུབ་པའི་སྦྱོར་aབ་རྒྱུན་མི་འཆད་པ་གང་ཡིན་པ་འདི་ནི་དེ་
102. གཉིས་ཀྱིས་གཞན་གྱི་དོན་བྱེད་པར་ནུས་པར་རིག་པར་བྱའོ།།དེ་ལ་དེ་བཞིན་གཤེགས་པའི་ཡོན་ཏན་དྲུག་པོ་དེ་དག་ཉིད་ལས་གོ་རིམས་ཇི་ལྟ་བར་འདུས་མ་བྱས་པ་ལ་སོགས་པ་དང་པོ་གསུམ་དང་ལྡན་པ་ནི་རང་གི་དོན་ཕུན་སུམ་ཚོགས་པ་ཡིན་ལ།aཡེ་ཤེས་ལ་སོགས་པ་ལྷག་མ་གསུམ་དང་ལྡན་པ་ནི་གཞན་གྱི་དོན་ཕུན་སུམ་ཚོགས་པའོ།།ཡང་ན་ཡེ་ཤེས་ཀྱིས་ནི་མཆོག་ཏུ་རྟག་པ་དང་ཉེ་བར་ཞི་བའི་གནས་རང་
103. མངོན་པར་བྱང་ཆུབ་པ་ལ་གནས་པའི་ཡོན་ཏན་གྱིས་ན་རང་གི་དོན་ཕུན་སུམ་ཚོགས་པ་བསྟན་པ་དང༌།ཐུགས་རྗེ་དང་aནུས་པ་དག་གིས་ནི་བླ་ན་མེད་པའི་ཆོས་ཀྱི་འཁོར་ལོ་ཆེན་པོ་རབ་ཏུ་འཇུག་པའི་ཡོན་ཏན་གྱིས་ན་
104. གཞན་གྱི་དོན་ཕུན་སུམ་ཚོགས་པ་བསྟན་ཏོ།།སངས་རྒྱས་དཀོན་མཆོག་དེ་ལས་ཆོས་དཀོན་མཆོག་འབྱུང་བའི་ཕྱིར་དེའི་རྗེས་ཐོགས་སུ་དེའི་དབང་དུ་བྱས་ནས་ཚིགས་སུ་བཅད་པ།གང་ཞིག་མེད་aམིན་ཡོད་མིན་ཡོད་མེད་མ་ཡིན་ཡོད་མེད་ལས་གཞན་དུའང༌།།བརྟག་པར་མི་ནུས་ངེས་ཚིག་དང་བྲལ་
105. སོ་སོ་རང་གིས་རིག་ཞི་བ།།དྲི་མེད་ཡེ་ཤེས་འོད་ཟེར་སྣང་ལྡན་དམིགས་པ་ཀུན་ལ་ཆགས་པ་དང༌།།སྡང་དང་རབ་རིབ་རྣམ་པར་འཇོམས་མཛད་དམ་ཆོས་ཉི་མ་དེ་ལ་aའདུད།།འདིས་ཅི་བསྟན་ཞེ་ན།བསམ་མེད་གཉིས་མེད་རྟོག་
106. མེད་པ།།དག་གསལ་གཉེན་པོའི་ཕྱོགས་ཉིད་ཀྱིས།།གང་ཞིག་གང་གིས་ཆགས་བྲལ་བ།།བདེན་གཉིས་མཚན་ཉིད་ཅན་དེ་ཆོས།།འདིས་ནི་མདོར་བསྡུ་ན་ཡོན་ཏན་བརྒྱད་ཀྱིས་བསྡུས་པའི་ཆོས་དཀོན་aམཆོག་བརྗོད་དོ།།ཡོན་ཏན་བརྒྱད་གང་ཞེ་ན།བསམ་དུ་མེད་པ་ཉིད་དང༌།གཉིས་སུ་མེད་པ་ཉིད་དང༌།།རྣམ་པར་རྟོག་པ་མེད་པ་ཉིད་དང༌།དག་པ་དང༌།མངོན་པར་གསལ་བར་བྱེད་པ་དང༌།གཉེན་པོའི་ཕྱོགས་ཉིད་དང༌།འདོད་ཆགས་དང་བྲལ་བ་དང༌།འདོད་ཆགས་དང་aབྲལ་བའི་རྒྱུའོ།།ཆགས་བྲལ་ཉིད་ནི་འགོག་པ་དང༌།།ལམ་གྱི་བདེན་པ་དག་གིས་བསྡུས།།གོ་རིམས་ཇི་བཞིན་དེ་དག་ཀྱང༌
107. །།ཡོན་ཏན་གསུམ་གསུམ་གྱིས་རིག་བྱ།།གོ་རིམས་ཇི་ལྟ་བ་བཞིན་དུ་ཡོན་ཏན་དྲུག་པོ་དེ་རྣམས་ཉིད་ལས་aབསམ་དུ་མེད་པ་དང༌།གཉིས་སུ་མེད་པ་དང༌།རྣམ་པར་རྟོག་པ་མེད་པ་སྟེ།ཡོན་ཏན་དང་པོ་གསུམ་གྱིས་ནི་འགོག་པའི་བདེན་པ་བསྟན་པའི་ཕྱིར།འདོད་ཆགས་དང་བྲལ་བར་བསྡུས་པར་རིག་པར་བྱས་
108. ལ།དག་པ་དང༌།མངོན་པར་གསལ་བ་དང༌།གཉེན་aཔོའི་ཕྱོགས་ཉིད་དེ་ཡོན་ཏན་ལྷག་མ་གསུམ་གྱིས་ནི་
109. ལམ་གྱི་བདེན་པ་བསྟན་པའི་ཕྱིར་འདོད་ཆགས་དང་བྲལ་བའི་རྒྱུ་བ་སྡུས་པ་ཡིན་ནོ།།འདོད་ཆགས་དང་བྲལ་བ་གང་ཡིན་པ་འགོག་པའི་བདེན་པ་དང༌།གང་གིས་འདོད་ཆགས་དང་བྲལ་བ་ལམ་གྱི་བདེན་པ་དེ་གཉིས་ཀ་མངོན་aཔར་བསྡུས་ཏེ།རྣམ་པར་བྱང་བའི་བདེན་པ་གཉིས་ཀྱི་མཚན་ཉིད་ཀྱི་འདོད་ཆགས་དང་བྲལ་བའི་ཆོས་ཡིན་ནོ་ཞེས་བསྟན་ཏོ།།བརྟག་
110. མིན་ཕྱིར་དང་བརྗོད་མིན་ཕྱིར།།འཕགས་པས་
111. མཁྱེན་ཕྱིར་བསམ་མེད་ཉིད།།ཞི་ཉིད་གཉིས་མེད་རྟོག་
112. མེད་དེ།།དག་སོགས་གསུམ་aནི་ཉི་
113. བཞིན་ནོ།།མདོར་བསྡུས་ན་འགོག་པའི་བདེན་པ་ནི་རྒྱུ་གསུམ་གྱིས་བསམ་དུ་མེད་པ་ཉིད་དུ་རིག་པར་བྱའོ།།གསུམ་པོ་གང་དག་གིས་
114. ཤེ་ན་མེད་པ་དང༌།ཡོད་པ་དང༌།ཡོད་མེད་དང༌།གཉིས་ཀ་མ་ཡིན་པ་སྟེ།རྣམ་པ་བཞི་ཀ་
115. ལྟར་ཡང་རྟོག་གེའི་ཡུལ་མ་aཡིན་པའི་ཕྱིར་དང༌།སྒྲ་
116. དང༌།སྐད་དང༌།བརྗོད་པ་དང༌།ངག་གི་ཡུལ་དང་།ངེས་ཚིག་དང་།བརྡ་དང་།ཐ་སྙད་དང་།མངོན་པར་བརྗོད་པ་དག་གིས་བརྗོད་དུ་མེད་པའི་ཕྱིར་དང་།འཕགས་པ་རྣམས་ཀྱིས་
117. སོ་སོ་རང་གིས་རིག་པར་བྱ་བ་ཡིན་པའི་ཕྱིར་རོ།།aདེ་ལ་འགོག་པའི་བདེན་པ་ཇི་ལྟར་ན་གཉིས་སུ་མེད་པ་ཉིད་
118. དང༌།རྣམ་པར་རྟོག་པ་མེད་པ་ཉིད་དུ་རིག་པར་བྱ་ཞེ་ན།བཅོམ་ལྡན་འདས་ཀྱིས་ཇི་སྐད་དུ་གསུངས་པ་བཞིན་ཏེ།ཤཱ་རིའི་བུ་འགོག་པ་ཞེས་བྱ་བ་འདི་
119. ཆོས་ཀྱི་སྐུ་སྟེ།གཉིས་སུ་མེད་པའི་ཆོས་ཅན་རྣམ་པར་མི་རྟོག་aཔའི་ཆོས་སོ་ཞེའོ།།དེ་ལ་གཉིས་ནི་ལས་དང་ཉོན་མོངས་པ་ལ་བརྗོད་པ་རྣམ་པར་རྟོག་པ་ལས་དང་ཉོན་མོངས་པ་ཀུན་འབྱུང་བའི་རྒྱུ་ཚུལ་བཞིན་མ་ཡིན་པ་ཡིད་ལ་བྱེད་པ་ལ་བརྗོད་དོ།།དེ་རང་བཞིན་གྱིས་འགག་
120. པར་སོ་སོར་རིག་པའི་ཕྱིར་རྣམ་པར་རྟོག་པ་དང་གཉིས་
121. ཀུན་ཏུ་aསྤྱོད་པ་མེད་པའི་ཚུལ་གྱིས་སྡུག་བསྔལ་གཏན་འབྱུང་བ་མེད་པ་གང་ཡིན་པ་འདི་ནི་སྡུག་བསྔལ་འགོག་པའི་བདེན་པ་ཞེས་བྱའི
122. །ཆོས་འགའ་ཞིག་ཞིག་པའི་ཕྱིར་ནི་སྡུག་བསྔལ་འགོག་པའི་བདེན་པར་མ་བསྟན་ཏོ།།ཇི་སྐད་དུ།འཇམ་དཔལ་སྐྱེ་བ་མེད་ཅིང་འགག་པ་མེད་པ་aནི
123. །སེམས་དང་ཡིད་དང་
124. རྣམ་པར་ཤེས་པ་མི་འཇུག་གོ།།གང་ལ་སེམས་དང་ཡིད་དང་རྣམ་པར་ཤེས་པ་མི་འཇུག་པ་དེ་ལ་ནི་ཀུན་དུ་རྟོག་པ་གང་གིས་ཚུལ་བཞིན་མ་ཡིན་པ་ཡིད་ལ་བྱེད་པར་འགྱུར་བ་ཀུན་དུ་རྟོག་པ་འགའ་ཡང་མེད་དོ།།ཚུལ་བཞིན་ཡིད་ལ་བྱེད་པ་ལ་རབ་ཏུ་སྦྱོར་བ་aདེ་ནི་མ་རིག་པ་ཀུན་ནས་སློང་བར་མི་བྱེད་དོ།།མ་རིག་པ་ཀུན་ལས་
125. ལྡང་བ་མེད་པ་གང་ཡིན་པ་དེ་ནི་སྲིད་པའི་ཡན་ལག་བཅུ་གཉིས་ཀུན་ནས་ལྡང་བར་མི་བྱེད་དོ།།དེ་ནི་མི་སྐྱེ་ཞེས་
126. བྱ་བ་ལ་སོགས་པ་
127. རྒྱས་པར་གསུངས་པ་ཡིན་ནོ།།ཇི་སྐད་དུ།བཅོམ་ལྡན་འདས་ཆོས་aའཇིག་
128. པ་ནི་སྡུག་བསྔལ་འགོག་པ་མ་ལགས་སོ།།བཅོམ་ལྡན་འདས་སྡུག་བསྔལ་འགོག་པ་ཞེས་བགྱི་བ་ནི།ཐོག་མ་མེད་པའི་དུས་ཅན།མ་བྱས་པ།མ་སྐྱེས་པ།མ་བྱུང་བ།ཟད་པ་མེད་པ།ཟད་པ་དང་བྲལ་བ།རྟག་པ།བརྟན་པ།ཞི་བ།མི་འཇིག་པ།aརང་བཞིན་གྱིས་ཡོངས་སུ་དག་པ།ཉོན་མོངས་པའི་སྦུབས་ཐམས་ཅད་ལས་གྲོལ་བ།རྣམ་པར་དབྱེར་མེད་པ།བསམ་གྱིས་མི་ཁྱབ་པའི་སངས་རྒྱས་ཀྱི་ཆོས་གང་གཱའི་
129. ཀླུང་གི་བྱེ་མ་ལས་འདས་པ་དང་ལྡན་པ་དེ་བཞིན་གཤེགས་པའི་ཆོས་ཀྱི་སྐུར་བསྟན་པ་སྟེ།བཅོམ་aལྡན་འདས་དེ་བཞིན་གཤེགས་པའི་ཆོས་ཀྱི་སྐུ་འདི་ཉིད་ཉོན་མོངས་པའི་སྦུབས་ལས་མ་
130. གྲོལ་བ་ནི་དེ་བཞིན་གཤེགས་པའི་སྙིང་པོ་ཞེས་བགྱིའོ་ཞེས་གསུངས་པ་བཞིན་ཏེ།ཐམས་ཅད་རྒྱས་པར་ནི་མདོ་ཇི་ལྟ་བ་བཞིན་སྡུག་བསྔལ་འགོག་པའི་བདེན་པ་རྣམ་པར་aགཞག་པ་རྟོགས་པར་བྱའོ།།སྡུག་བསྔལ་འགོག་པའི་མིང་ཅན་དེ་བཞིན་གཤེགས་པའི་ཆོས་ཀྱི་སྐུ་འདི་ཐོབ་
131. པའི་རྒྱུ་རྣམ་པར་མི་རྟོག་པའི་ཡེ་ཤེས་མཐོང་བ་དང༌།སྒོམ་པའི་ལམ་ནི་ཆོས་མཐུན་པ་རྣམ་པ་གསུམ་ཉིད་ཀྱིས་ཉི་མ་དང་འདྲ་བར་རིག་པར་བྱ་སྟེ།དཀྱིལ་འཁོར་aརྣམ་པར་དག་པར་ཆོས་མཐུན་པས་ཉེ་བའི་ཉོན་མོངས་པའི་དྲི་མ་ཐམས་ཅད་དང་བྲལ་བའི་ཕྱིར་རོ།།གཟུགས་གསལ་བར་བྱེད་པར་ཆོས་མཐུན་པས་ནི་ཤེས་བྱ་ཐམས་ཅད་ཀྱི་
132. རྣམ་པ་ཐམས་ཅད་སྣང་བར་བྱེད་པའི་ཕྱིར་རོ།།མུན་པའི་གཉེན་པོར་ཆོས་མཐུན་པས་ནི་དེ་ཁོ་aན་མཐོང་བའི་གེགས་
133. ཀྱི་རྣམ་པ་ཐམས་ཅད་
134. གཉེན་པོར་གྱུར་པའི་ཕྱིར་རོ།།གེགས་ཀྱང་ཡང་དག་པ་མ་ཡིན་པའི་དངོས་པོ་རྒྱུ་མཚན་གྱི་ཡུལ་ཡིད་ལ་བྱེད་པ་སྔོན་དུ་འགྲོ་བ་ཅན་བག་ལ་ཉལ་བ་
135. དང་ཀུན་ནས་ལྡང་
136. བ་དང་ལྡན་པས།འདོད་ཆགས་དང༌།ཞེ་སྡང་དང༌།aགཏི་མུག་སྐྱེའོ།།བག་ལ་ཉལ་ལས་ནི་ཡང་དག་པ་མ་ཡིན་པ་དེའི་རང་བཞིན་མ་ཡིན་པའི་དངོས་པོ་བྱིས་པ་རྣམས་ལ་འདོད་ཆགས་བསྐྱེད་
137. པས་ན་སྡུག་པའི་རྣམ་པར་རམ།ཞེ་སྡང་བསྐྱེད་པས་ཁོང་ཁྲོ་བའི་རྣམ་པར་རམ།གཏི་མུག་བསྐྱེད་པས་མ་རིག་པའི་རྣམ་པས་རྒྱུ་aམཚན་དུ་འགྱུར་རོ།།འདོད་ཆགས་དང༌།ཞེ་སྡང་དང༌།གཏི་མུག་གི་རྒྱུ་མཚན་ཡང་དག་པ་མ་ཡིན་པ་དེ་ཡང་དམིགས་པར་བྱེད་པས་ན་ཚུལ་བཞིན་མ་ཡིན་པ་ཡིད་ལ་བྱེད་པས་སེམས་ཡོངས་སུ་ལེན་ཏོ།།སེམས་ཚུལ་བཞིན་མ་ཡིན་པ་ཡིད་ལ་བྱེད་པར་aགནས་པ་དེ་དག་ལ།འདོད་ཆགས་དང༌།ཞེ་སྡང་དང༌།གཏི་མུག་རྣམས་ལས་གང་ཡང་རུང་བའི་ཉོན་མོངས་པ་ཀུན་དུ་སྤྱོད་པར་འགྱུར་རོ།།དེ་དག་གཞི་
138. དེ་ལས་ལུས་དང་ངག་དང་ཡིད་ཀྱི་
139. འདོད་ཆགས་ལས་སྐྱེས་པའི་
140. ལས་ཀྱང་མངོན་པར་འདུ་བྱེད།ཞེ་སྡང་ལས་aསྐྱེས་པ་དང་།གཏི་མུག་ལས་སྐྱེས་པའི་ལས་ཀྱང་མངོན་པར་འདུ་བྱེད་དོ།།ལས་ལས་ཀྱང་སྐྱེ་བ་འབྲེལ་པ་ཁོ་ནར་འགྱུར་རོ།།དེ་ལྟར་ན་བྱིས་པ་བག་ལ་ཉལ་དང་ལྡན་པ་མཚན་མར་འཛིན་པ་ཅན།དམིགས་པ་ལ་སྤྱོད་པ་དེ་དག་ལ་ཚུལ་བཞིན་མ་ཡིན་པ་ཡིད་ལ་བྱེད་བ(་པ)ཀུན་འབྱུང་aབ་ལས་ཉོན་མོངས་པ་ཀུན་འབྱུང་ངོ༌།།ཉོན་མོངས་པ་ཀུན་འབྱུང་བ་ལས་ནི་ལས་
141. ཀུན་འབྱུང་ངོ༌།།ལས་ཀུན་འབྱུང་བ་ལས་ནི་སྐྱེ་བ་ཀུན་འབྱུང་བར་འགྱུར་རོ།།བྱིས་པ་རྣམས་ཀྱིས་
142. ཉོན་མོངས་པ་དང་ལས་དང་སྐྱེ་བའི་ཀུན་ནས་ཉོན་མོངས་པའི་རྣམ་པ་འདི་ཐམས་ཅད་ཀྱང་aཁམས་གཅིག་ཡང་དག་པ་ཇི་ལྟ་བ་བཞིན་མ་ཤེས་པས་རབ་ཏུ་འཇུག་གོ།།དེ་ཡང་ཇི་ལྟ་བུར་ཡོངས་སུ་བཙལ་བ་ན་དེའི་རྒྱུ་མཚན་མ་དམིགས་པ་འགའ་ཡང་མི་མཐོང་བ་དེ་ལྟར་བལྟ་བར་བྱའོ།།གང་གི་ཚེ་རྒྱུ་མཚན་ནམ་དམིགས་པ་མི་མཐོང་བ་དེའི་ཚེ་ཡང་དག་པ་aམཐོང་བ་ཡིན་ཏེ།དེ་ལྟར་ན་ཆོས་དེ་དག་དེ་བཞིན་གཤེགས་པ་མཉམ་པ་ཉིད་ཀྱིས་མཉམ་པར་མངོན་པར་རྫོགས་པར་སངས་རྒྱས་སོ།།གང་ཞིག་དེ་ལྟར་མེད་པའི་རྒྱུ་མཚན་གྱི་དམིགས་པ་མ་མཐོང་བའི་ཕྱིར་དང༌།ཡོད་པ་ཡང་དག་པ་
143. ཇི་ལྟ་བ་བཞིན་དུ་གྱུར་པ་དོན་དམ་aཔའི་བདེན་པ་མཐོང་བའི་ཕྱིར་གཉིས་ཀ་བསལ་བ་མེད་པ་དང༌།བཞག་པ་མེད་པ་
144. མཉམ་པ་ཉིད་ཀྱི་ཡེ་ཤེས་ཀྱི་
145. ཆོས་ཐམས་ཅད་མཉམ་པ་ཉིད་དུ་མངོན་པར་བྱང་ཆུབ་པ་དེ་ནི་གང་ཞིག་སྐྱེས་པས་
146. ཅིག་ཤོས་གཏན་བྲལ་བ་དང་མེད་པར་རྟོགས་
147. པར་འགྱུར་བ་
148. ཁོ་ན་མཐོང་བའི་གེགས་ཀྱི་aརྣམ་པ་འདི་མཐའ་དག་གི་གཉེན་པོར་རིག་པར་བྱའོ།།ཆོས་ཀྱི་སྐུ་འཐོབ་པའི་རྒྱུ་རྣམ་པར་རྟོག་པ་མེད་པའི་ཡེ་ཤེས་མཐོང་བ་དང་སྒོམ་
149. པའི་ལམ་དེ་ཡང་རྒྱས་པར་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་རྗེས་སུ་འབྲངས་ཏེ་མདོ་ཇི་ལྟ་བ་བཞིན་རྟོགས་པར་བྱའོ།།ཐེག་པ་ཆེན་པོའི་aཆོས་དཀོན་མཆོག་དེ་ལས་ཕྱིར་མི་ལྡོག་པའི་བྱང་ཆུབ་སེམས་དཔའི་ཚོགས་རིན་པོ་ཆེ་འབྱུང་བས་དེའི་རྗེས་ཐོགས་སུ་དེའི་དབང་དུ་བྱས་ནས་ཚིགས་སུ་བཅད་པ།སེམས་དེ་རང་བཞིན་འོད་གསལ་བས་ན་ཉོན་མོངས་ངོ་བོ་མེད་གཟིགས་པས།།གང་དག་འགྲོ་ཀུན་བདག་མེད་aམཐའ་ཞི་
150. ཡང་དག་རྟོགས་ནས་ཐམས་ཅད་ལ།།རྫོགས་པའི་སངས་རྒྱས་རྗེས་ཞུགས་གཟིགས་བ་སྒྲིབ་པ་མེད་པའི་བློ་མངའ་བ།།སེམས་ཅན་རྣམ་དག་མཐའ་ཡས་ཡུལ་ཅན་ཡེ་ཤེས་གཟིགས་མངའ་དེ་ལ་འདུད།།འདིས་ཅི་བསྟན་ཞེ་ན།ཇི་བཞིན་aཇི་སྙེད་ནང་གི་
151. ནི།།ཡེ་ཤེས་གཟིགས་པ་དག་པའི་ཕྱིར།།བློ་ལྡན་ཕྱིར་མི་ལྡོག་པའི་ཚོགས།།བླ་
152. མེད་ཡོན་ཏན་དང་ལྡན་ཉིད།།འདིས་ནི་མདོར་བསྡུས་ན་ཇི་ལྟ་བ་བཞིན་ཡོད་པ་དང་ཇི་སྙེད་ཡོད་པ་སྟེ།རྒྱུ་གཉིས་ཀྱིས་
153. འཇིག་རྟེན་ལས་འདས་པའི་ཡེ་ཤེས་ཀྱི་
154. གཟིགས་པ་aརྣམ་པར་དག་པའི་ཕྱིར་ཕྱིར་མི་ལྡོག་པའི་བྱང་ཆུབ་སེམས་དཔའི་ཚོགས་དཀོན་མཆོག་བླ་ན་མེད་པའི་ཡོན་ཏན་དང་ལྡན་པ་ཉིད་བསྟན་ཏོ།།འགྲོ་བ་ཞི་བའི་ཆོས་ཉིད་དུ།།རྟོགས་ཕྱིར་ཇི་ལྟ་ཉིད་དེ་ཡང༌།།རང་བཞིན་གྱིས་ནི་ཡོངས་དག་ཕྱིར།།ཉོན་མོངས་གདོད་ནས་ཟད་ཕྱིར་aརོ།།དེ་ལ་ཇི་ལྟ་བ་བཞིན་ཡོད་པ་ཉིད་ནི་ཆོས་དང་གང་ཟག་ཅེས་བྱ་བའི་འགྲོ་བ་ཐམས་ཅད་ཀྱི་བདག་མེད་པའི་མཐའ་ཇི་ལྟ་བ་བཞིན་རྟོགས་པ་ལས་རིག་པར་བྱའོ།།གཏན་དུ་གཟོད་མ་ནས་ཞི་བའི་ངོ་བོ་ཉིད་ཀྱིས་
155. གང་ཟག་དང་ཆོས་འཇིག་པ་མེད་པའི་ཚུལ་དུ་རྟོགས་པ་དེ་ཡང་aམདོར་བསྡུ་ན་རྒྱུ་གཉིས་ལས་སྐྱེས་ཏེ
156. །སེམས་རང་བཞིན་གྱིས་འོད་གསལ་བར་མཐོང་བའི་ཕྱིར་དང༌།དེའི་ཉེ་བའི་ཉོན་མོངས་པ་གདོད་མ་ནས་ཟད་ཅིང་འགགས་པར་མཐོང་བའི་ཕྱིར་རོ།།དེ་ལ་སེམས་རང་བཞིན་གྱིས་འོད་གསལ་བ་གང་ཡིན་པ་དང༌།དེའི་ཉེ་བའི་aཉོན་མོངས་པ་ཞེས་བྱ་བ་གང་ཡིན་པ་འདི་གཉིས་ནི་དགེ་བ་དང་མི་དགེ་བའི་སེམས་དག་ལས་གཅིག་རྒྱུ་བས་སེམས་གཉིས་པ་མཚམས་སྦྱོར་བ་མེད་པའི་ཚུལ་གྱིས་ཟག་པ་
157. མེད་པའི་དབྱིངས་ལ་མཆོག་ཏུ་རྟོགས་པར་དཀའ་བ་ཡིན་ནོ།།དེའི་ཕྱིར་ན་བཅོམ་ལྡན་འདས་དགེ་བའི་aསེམས་ནི་སྐད་ཅིག་མ་སྟེ།ཉོན་མོངས་པ་དག་གིས་ཉོན་མོངས་པར་མི་འགྱུར་རོ།།མི་དགེ་བའི་སེམས་ནི་སྐད་ཅིག་མ་སྟེ།སེམས་དེ་
158. ནི་ཉོན་མོངས་པ་དག་གིས་
159. ཉོན་མོངས་པ་མ་ལགས་པ་ཉིད་དོ།།བཅོམ་ལྡན་འདས་ཉོན་མོངས་པ་ནི་སེམས་ལ་མི་རེག་
160. ལ་aསེམས་ཉོན་མོངས་པ་ཡང་མ་ལགས་ན།བཅོམ་ལྡན་འདས་འདི་ལ་ཇི་ལྟར་རེག་
161. པའི་ཆོས་ཅན་མ་ལགས་པའི་སེམས་མུན་པས་ཉོན་མོངས་པར་འགྱུར།བཅོམ་ལྡན་འདས་ཉེ་བའི་ཉོན་མོངས་པ་ནི་མཆིས་
162. ལ།ཉེ་བར་ཉོན་མོངས་པར་འགྱུར་བའི་སེམས་ནི་
163. མ་མཆིས་སོ།།aབཅོམ་ལྡན་འདས་དེ་ལྟ་ལགས་མོད་ཀྱི་རང་བཞིན་གྱིས་ཡོངས་སུ་དག་པའི་སེམས་ཉེ་བར་ཉོན་མོངས་པའི་དོན་རྟོགས་པར་དཀའོ་ཞེས་གསུངས་ཏེ།ཇི་ལྟ་བ་བཞིན་དུ་ཡོད་པ་ནས་བརྩམས་ཏེ་རྟོགས་པར་དཀའ་བའི་བར་རྒྱས་པར་བསྟན་པ་ནི་མདོ་ཇི་ལྟ་བ་བཞིན་དུ་རིག་པར་བྱའོ།།aཤེས་བྱ་མཐར་ཐུག་
164. རྟོགས་པའི་བློས།།ཐམས་ཅད་མཁྱེན་པའི་ཆོས་ཉིད་ནི།།སེམས་ཅན་ཐམས་ཅད་ལ་ཡོད་པ།།མཐོང་ཕྱིར་ཇི་སྙེད་ཡོད་པ་ཉིད།།དེ་ལ་ཇི་སྙེད་ཡོད་པ་ཉིད་ནི་ཤེས་བྱའི་དངོས་པོ་མཐའ་དག་མཐར་ཐུག་པར་རྟོགས་པ་ལ་འཇིག་རྟེན་ལས་འདས་པའི་ཤེས་aརབ་ཀྱིས་སེམས་ཅན་ཐམས་ཅད་ལ་ཐ་ན་དུད་འགྲོའི་སྐྱེ་གནས་སུ་གྱུར་པ་རྣམས་ལ་ཡང་དེ་བཞིན་གཤེགས་པའི་སྙིང་པོ་ཡོད་པ་ཉིད་མཐོང་བ་ལས་རིག་པར་བྱའོ།།བྱང་ཆུབ་སེམས་དཔའི་མཐོང་བ་དེ་ཡང་བྱང་ཆུབ་སེམས་དཔའི་ས་དང་པོ་ཉིད་ལས་སྐྱེ་སྟེ།ཆོས་ཀྱི་དབྱིངས་aཀུན་ཏུ་འགྲོ་བའི་དོན་དུ་རྟོགས་པའི་ཕྱིར་རོ
165. །།དེ་ལྟར་རྟོགས་པ་གང་ཡིན་དེ།།སོ་སོ་རང་ཤེས་
166. མཐོང་བ་ཉིད།།དྲི་མེད་དབྱིངས་ལ་ཆགས་མེད་དང༌།།ཐོགས་མེད་ཕྱིར་དེ་དག་པ་ཡིན།།དེ་ལྟར་ཇི་ལྟ་བ་བཞིན་དུ་ཡོད་པ་ཉིད་དང་ཇི་སྙེད་པ་
167. ཡོད་པ་ཉིད་ཀྱི་རྣམ་པ་
168. འདིས་aའཇིག་རྟེན་ལས་འདས་པའི་ལམ་རྟོགས་པ་གང་ཡིན་པ་དེ་ནི་འཕགས་པ་རྣམས་ཀྱི་གཞན་དང་ཐུན་མོང་
169. མ་ཡིན་པ་
170. སོ་སོ་རང་གིས་
171. འཇིག་རྟེན་ལས་འདས་པའི་ཡེ་ཤེས་ཀྱི་གཟིགས་པར་འདོད་དོ།།དེ་ཡང་མདོར་བསྡུ་ན་རྒྱུ་གཉིས་ཀྱིས་ན་ཅིག་ཤོས་ཉི་ཚེ་བའི་ཡེ་ཤེས་ཀྱིས་aམཐོང་བ་ལ་ལྟོས་
172. ནས་ཤིན་ཏུ་རྣམ་པར་དག་པ་ཞེས་བརྗོད་དོ།།གཉིས་པོ་གང་དག་གིས་ཤེ་ན།ཆགས་པ་མེད་པའི་ཕྱིར་དང༌།ཐོགས་
173. པ་མེད་པའི་ཕྱིར་རོ།།དེ་ལ་ཇི་ལྟ་བ་བཞིན་བརྗོད་པ་ཉིད་ཀྱིས་སེམས་ཅན་གྱི་
174. ཁམས་རང་བཞིན་གྱིས་རྣམ་པར་དག་པའི་ཡུལ་aཅན་གྱི་
175. ཕྱིར་ནི་ཆགས་པ་མེད་པ་ཡིན་ལ།ཇི་སྙེད་ཡོད་
176. པ་ཉིད་ཀྱིས་ཤེས་བྱའི་དངོས་པོ་མཐའ་མེད་པའི་ཡུལ་ཅན་གྱི་ཕྱིར་ནི་ཐོགས་པ་མེད་པ་ཡིན་ནོ།།ཡེ་ཤེས་གཟིགས་པ་དག་པས་ན།།སངས་རྒྱས་ཡེ་ཤེས་བླ་མེད་ཕྱིར།།འཕགས་པ་ཕྱིར་མི་aལྡོག་པ་ནི།།ལུས་ཅན་ཀུན་གྱི་སྐྱབས་ཡིན་ནོ།།དེ་ལྟར་ཕྱིར་མི་ལྡོག་པའི་ས་ལ་གནས་པའི་བྱང་ཆུབ་སེམས་དཔའ་རྣམས་ཀྱི་ཡེ་ཤེས་ཀྱི་གཟིགས་པ་དེ་ནི་བླ་ན་མེད་པ་དེ་བཞིན་གཤེགས་པའི་ཡེ་ཤེས་ཀྱི་
177. གཟིགས་པ་རྣམ་པར་དག་པ་དང་ཉེ་བར་གནས་པར་འགྱུར་བའི་ཕྱིར་རམ།aགང་དང་ལྡན་པས་ཕྱིར་མི་ལྡོག་པའི་བྱང་ཆུབ་སེམས་དཔའ་སེམས་ཅན་ཐམས་ཅད་ཀྱི་
178. སྐྱབས་སུ་གྱུར་པ་ཉིད་དུ་འགྱུར་བའི་ཕྱིར།དེ་ལས་གཞན་པ་ཚུལ་ཁྲིམས་ལ་སོགས་པ་བྱང་ཆུབ་སེམས་དཔའི་ཡོན་ཏན་རྣམས་ལས་བླ་ན་མེད་པ་ཉིད་དུ་རིག་པར་བྱའོ།།བྱང་ཆུབ་སེམས་aདཔའི་དགེ་འདུན་གྱི་རྗེས་ཐོགས་སུ་ཉན་ཐོས་ཀྱི་དགེ་འདུན་དཀོན་མཆོག་ནི་མ་སྨོས་ཏེ།དེ་མཆོད་པར་འོས་པ་མ་ཡིན་པའི་ཕྱིར་རོ།།མཁས་པ་བྱང་ཆུབ་སེམས་དཔའ་དང༌།ཉན་ཐོས་ཀྱི་ཡོན་ཏན་གྱི་ཁྱད་པར་ཤེས་པ་ནི་ནམ་ཡང་བྱང་ཆུབ་ཆེན་པོའི་བསོད་ནམས་དང༌།aཡེ་ཤེས་ཀྱི་ཚོགས་རྒྱ་ཆེན་པོ་རྫོགས་པར་བྱེད་པ།ཤེས་རབ་དང༌།སྙིང་རྗེའི་དཀྱིལ་འཁོར་ཅན་གཞལ་དུ་མེད་པའི་སེམས་ཅན་གྱི་ཁམས་སྣང་བར་ཉེ་བར་གནས་པ།བླ་ན་མེད་པའི་དེ་བཞིན་གཤེགས་པའི་ཟླ་བ་ཉ་བ་ཐོབ་པ་དང་རྗེས་སུ་མཐུན་པའི་ལམ་དུ་ཞུགས་པ།བྱང་ཆུབ་aསེམས་དཔའ་ཟླ་བ་ཚེས་པ་དོར་ནས་ཉི་ཚེ་བའི་ཡེ་ཤེས་ཀྱི་མཐར་ཐུག་པ་སྐར་མའི་གཟུགས་ལྟར་རང་གི་རྒྱུད་
179. སྣང་བ་ཉེ་བར་གནས་པའི་ཉན་ཐོས་ལ་ནམ་ཡང་ཕྱག་བྱེད་པ་ནི་མ་ཡིན་ཏེ།གཞན་ལ་ཕན་པར་
180. བྱེད་པའི་བསམ་པ་རྣམ་པར་མ་དག་པའི་ཕྱིར་རོ།།ཡང་དག་པར་aབརྟེན་པའི་ཡོན་ཏན་ཉིད་ཀྱིས་སེམས་དང་པོ་བསྐྱེད་པའི་བྱང་ཆུབ་སེམས་དཔས་ཀྱང་
181. རྗེས་སུ་བརྩེ་བ་མེད་པ་གཞན་རྒྱས་པར་བྱེད་པ་དང་མི་
182. ལྡན་པའི་འཕགས་པའི་ཉན་ཐོས་ཟག་པ་མེད་པའི་ཚུལ་ཁྲིམས་ཀྱི་སྡོམ་པ་རྣམ་པར་དག་པའི་མཐར་ཕྱིན་པར་གྱུར་པ་ཡང་ཟིལ་གྱིས་གནོན་ན།aདེ་ལས་གཞན་པའི་ཡོན་ཏན་དབང་བཅུ་ལ་སོགས་པ་ལྟ་ཅི་སྨོས་ཏེ།གང་གི་ཕྱིར།གང་ཞིག་ཚུལ་ཁྲིམས་བདག་དོན་བྱེད་པས་རྣམ་རྒྱས་ཤིང༌།།ཚུལ་ཁྲིམས་འཆལ་བའི་སེམས་ཅན་རྣམས་ལ་བརྩེ་བྲལ་བ།།བདག་ཉིད་རྒྱས་
183. བྱེད་ཚུལ་ཁྲིམས་ནོར་གྱིས་རབ་དག་པ།aའཕགས་པ་དེ་ནི་ཚུལ་ཁྲིམས་རྣམ་པར་དག་མི་བརྗོད།།གང་ཞིག་གཞན་ལ་
184. མཆོག་ཏུ་སྙིང་རྗེ་བསྐྱེད་ནས་ནི།།ཚུལ་ཁྲིམས་ཡང་དག་བླངས་པ་བྱས་ཏེ་མེ་རླུང་དང༌།།ཆུ་དང་ས་བཞིན་གཞན་དག་ཉེ་བར་འཚོ་བྱེད་པ།།དེ་ནི་ཁྲིམས་ལྡན་གཞན་ནི་དེ་ཡི་གཟུགས་བརྙན་aཡིན།།ཞེས་བཤད་དོ།།དེ་ལ་དོན་གང་གིས་
185. དབང་དུ་བྱས་ནས།བཅོམ་ལྡན་འདས་ཀྱིས་སྐྱབས་གསུམ་རྣམ་པར་གཞག་པ་མཛད་ཅེ་ན།སྟོན་པ་
186. བསྟན་པ་སློབ་དོན་གྱིས།།ཐེག་གསུམ་པ་དང་བྱེད་གསུམ་ལ།།མོས་པ་རྣམས་ཀྱི་
187. དབང་བྱས་ནས།།སྐྱབས་aགསུམ་རྣམ་པར་གཞག་པ་ཡིན།།སྟོན་པའི་ཡོན་ཏན་བསྟན་པའི་དོན་དུ་སངས་རྒྱས་ཀྱི་དངོས་པོ་ཉིད་དོན་དུ་གཉེར་བར་ཞུགས་པ་བྱང་ཆུབ་སེམས་དཔའི་ཐེག་པ་པའི་གང་ཟག་དང་།སངས་རྒྱས་ལ་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས་སངས་རྒྱས་ནི་aསྐྱབས་ཡིན་ཏེ།རྐང་གཉིས་རྣམས་ཀྱི་མཆོག་ཡིན་པའི་ཕྱིར་རོ་ཞེས་བསྟན་ཞིང་
188. རྣམ་པར་གཞག་གོ།།སྟོན་པའི་ཡོན་ཏན་བསྟན་པའི་དོན་དུ།རང་ཉིད་རྟེན་འབྲེལ་གྱི་
189. ཆོས་ཟབ་མོ་རྗེས་སུ་རྟོགས་པའི་ཕྱིར་ཞུགས་པ།རང་སངས་རྒྱས་ཀྱི་ཐེག་པ་པའི་གང་ཟག་དང༌།ཆོས་aལ་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས་ཆོས་ནི་སྐྱབས་ཡིན་ཏེ།འདོད་ཆགས་དང་བྲལ་བ་རྣམས་ཀྱི་མཆོག་ཡིན་པའི་ཕྱིར་རོ་ཞེས་བསྟན་ཞིང་
190. རྣམ་པར་གཞག་གོ།།སྟོན་པའི་བསྟན་པ་ལ་ལེགས་པར་ཞུགས་པའི་སློབ་མའི་ཡོན་ཏན་བསྟན་པའི་དོན་དུ་aགཞན་ལས་ཐོས་པའི་སྒྲའི་རྗེས་སུ་རྟོགས་པའི་ཕྱིར་ཞུགས་པའི་ཉན་ཐོས་ཀྱི་ཐེག་པ་པའི་གང་ཟག་དང༌།དགེ་འདུན་ལ་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས་དགེ་འདུན་ནི་སྐྱབས་ཡིན་ཏེ།ཚོགས་རྣམས་ཀྱི་མཆོག་ཡིན་པའི་ཕྱིར་རོ་ཞེས་བསྟན་aཅིང་རྣམ་པར་གཞག་གོ།།དེ་ལྟར་འདིས་ནི་མདོར་བསྡུ་ན་དོན་རྣམ་པ་གསུམ་གྱིས་གང་ཟག་དྲུག་གི་དབང་དུ་བྱས་ནས།བཅོམ་ལྡན་འདས་ཀྱིས་སྐྱབས་གསུམ་རབ་ཏུ་དབྱེ་བ་བསྟན་པ་རྣམ་པར་གཞག་པ་འདི་ནི་ཀུན་རྫོབ་ཀྱི་རྟེན་
191. ལ་གནས་པ་
192. སེམས་ཅན་རྣམས་aཐེག་པ་ལ་རིམ་གྱིས་གཞུག་
193. པའི་དོན་དུ་ཡིན་ནོ།།སྡང་
194. ཕྱིར་སླུ་བའི་ཆོས་ཅན་ཕྱིར།།མེད་ཕྱིར་འཇིགས་དང་བཅས་པའི་ཕྱིར།།ཆོས་རྣམས་གཉིས་དང་འཕགས་པའི་ཚོགས།།གཏན་གྱི་སྐྱབས་མཆོག་མ་ཡིན་ནོ།།ཆོས་ནི་རྣམ་པ་གཉིས་ཏེ།བསྟན་པའི་ཆོས་དང་རྟོགས་aཔའི་ཆོས་སོ།།དེ་ལྟར་
195. བསྟན་པའི་ཆོས་ནི་མདོའི་སྡེ་ལ་སོགས་པ་བསྟན་པ་བརྗོད་པ་སྟེ།མིང་དང་ཚིག་དང་ཡི་གེའི་ཚོགས་ཀྱིས་བསྡུས་པའོ།།དེ་ཡང་ལམ་
196. མངོན་པར་རྟོགས་པའི་མཐར་ཐུག་པའི་ཕྱིར་གཟིངས་ལྟ་བུའོ་ཞེས་བཤད་དོ།།རྟོགས་པའི་ཆོས་ནི་རྒྱུ་དང་aའབྲས་བུའི་དབྱེ་བ་
197. རྣམ་པ་གཉིས་ཏེ།འདི་ལྟ་སྟེ།ལམ་གྱི་བདེན་པ་དང༌།འགོག་པའི་བདེན་པ་སྟེ།གང་གིས་
198. དང་གང་རྟོགས་པ་ཞེས་བྱ་བས་སོ།།དེ་ལ་ལམ་ནི་འདུས་བྱས་ཀྱི་མཚན་ཉིད་དུ་རྟོགས་
199. ལ།འདུས་བྱས་ཀྱི་
200. མཚན་ཉིད་དུ་རྟོགས་པ་གང་ཡིན་པ་aའདི་ནི་བརྫུན་པ་སླུ་བའི་ཆོས་ཅན་གང་བརྫུན་པ་སླུ་བའི་ཆོས་ཅན་དེ་ནི་མི་བདེན་པ།གང་མི་བདེན་པ་དེ་ནི་མི་རྟག་པ།གང་མི་རྟག་པ་དེ་ནི་སྐྱབས་མ་ཡིན་ནོ།།ལམ་དེས་རྟོགས་པའི་འགོག་པ་གང་ཡིན་པ་དེ་ཡང་ཉན་ཐོས་ཀྱི་ཚུལ་གྱིས་མར་མེ་རྒྱུན་ཆད་པ་བཞིན་དུ་ཉོན་མོངས་པ་aདང་སྡུག་བསྔལ་མེད་པ་ཙམ་གྱིས་རབ་ཏུ་ཕྱེ་ལ།མེད་པ་ནི་སྐྱབས་སམ་སྐྱབས་མ་ཡིན་པར་འགྱུར་བར་འོས་པ་མ་ཡིན་ནོ།།དགེ་འདུན་ཞེས་བྱ་བ་འདི་ནི་ཐེག་པ་གསུམ་དང་ལྡན་པའི་ཚོགས་ཀྱི་ཚིག་བླ་དགས(་དྭགས)སོ།།དེ་ཡང་རྟག་ཏུ་འཇིགས་པ་དང་བཅས་པ་དེ་བཞིན་གཤེགས་aཔ་ལ་སྐྱབས་སུ་སོང་བ།ངེས་པར་འབྱུང་བ་ཚོལ་
201. བ་སློབ་པ་བྱ་བ་དང་བཅས་པ་དང༌།བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཞུགས་པ་མ་ཡིན་ནོ།།ཇི་ལྟར་འཇིགས་པ་དང་བཅས་ཤེ་
202. ན།གང་གི་ཕྱིར་དགྲ་བཅོམ་པ་ཡང་སྲིད་པ་སྤངས་པ་རྣམས་ཀྱང་བག་aཆགས་མ་སྤངས་པའི་ཕྱིར་རྟག་ཏུ་རྒྱུན་མི་འཆད་པར་འདུ་བྱེད་ཐམས་ཅད་ལ་མི་བཟད་པར་འཇིགས་པའི་འདུ་ཤེས་ཉེ་བར་གནས་པར་འགྱུར་ཏེ།དཔེར་ན་རལ་གྲི་གདེངས་པའི་གཤེད་མའི་སྐྱེས་བུ་ལ་བྱ་བ་བཞིན་ཏེ།དེས་ན་དེ་དག་ཀྱང་གཏན་དུ་བདེ་བའི་ངེས་པར་aའབྱུང་བ་ཐོབ་པ་མ་ཡིན་ནོ།།སྐྱབས་ནི་སྐྱབས་ཚོལ་བ་མ་ཡིན་ནོ།།ཇི་ལྟར་སེམས་ཅན་སྐྱབས་མེད་པ་འཇིགས་པ་དེ་དང་དེས་འཇིགས་པ་དག་དེ་དང་
203. དེ་ལས་ངེས་པར་འབྱུང་བ་ཚོལ་བ་
204. དེ་བཞིན་དུ་དགྲ་བཅོམ་པ་ལ་ཡང་
205. འཇིགས་པ་དེ་ཡོད་དོ།།གང་གི་ཕྱིར་དེ་དག་aའཇིགས་པས་འཇིགས་ཏེ།དེ་བཞིན་གཤེགས་པ་ཉིད་ལ་སྐྱབས་སུ་འགྲོ་བ་ཡིན་ནོ།།གང་ཞིག་དེ་ལྟར་འཇིགས་པ་དང་བཅས་པའི་ཕྱིར་སྐྱབས་སུ་འགྲོ་བ་དེ་ནི་གདོན་མི་ཟ་བར་འཇིགས་པ་ལས་ངེས་པར་འབྱུང་བ་ཚོལ་ལ།ངེས་པར་འབྱུང་བ་ཚོལ་བའི་ཕྱིར་ནི།aའཇིགས་པའི་གཞི་སྤང་
206. བའི་དབང་དུ་བྱས་ནས་སློབ་པ་
207. བྱ་བ་དང་བཅས་པར་འགྱུར་རོ།།སློབ་པའི་ཕྱིར་ནི་འཇིགས་
208. པ་མེད་པ་ཁྱུ་མཆོག་གི་གནས་
209. ཐོབ་པར་བྱ་བའི་ཕྱིར་ཞུགས་པར་འགྱུར་བ་ཡིན་ཏེ།འདི་ལྟ་སྟེ།བླ་ན་མེད་པ་ཡང་དག་པར་རྫོགས་པའི་བྱང་ཆུབ་aལ་ཞུགས་པའོ
210. །།དེའི་ཕྱིར་དེ་ཡང་དེའི་ཡན་ལག་གི་
211. སྐྱབས་ཡིན་པའི་ཕྱིར་གཏན་གྱི་སྐྱབས་མ་ཡིན་ནོ།།དེ་ལྟར་སྐྱབས་གཉིས་པོ་འདི་ནི་མཐར་ཐུག་པའི་དུས་ན་སྐྱབས་མ་ཡིན་པར་བརྗོད་དོ།།དམ་པའི་དོན་དུ་འགྲོ་བ་ཡི།།སྐྱབས་ནི་སངས་རྒྱས་ཉག་གཅིག་aཉིད
212. །།ཐུབ་པ་ཆོས་ཀྱི་སྐུ་ཅན་ཕྱིར།།ཚོགས་ཀྱང་དེ་ཡི་མཐར་ཐུག་ཕྱིར།།འདིས་ནི་སྔར་བཤད་པའི་ཚུལ་གྱིས་སྐྱེ་བ་མེད་པ་དང༌།འགག་པ་མེད་པས་རབ་ཏུ་ཕྱེ་བའི་ཐུབ་པ་རྣམ་པར་བྱང་བའི་བདེན་པ་གཉིས་ཀྱི་མཚན་ཉིད་འདོད་ཆགས་དང་བྲལ་བའི་ཆོས་aཀྱི་སྐུ་ཅན་ཡིན་པའི་ཕྱིར་དང༌།ཐེག་པ་གསུམ་པོའི་ཚོགས་ཀྱང་ཆོས་ཀྱི་སྐུ་རྣམ་པར་དག་པ་མཐར་ཐུག་པ་ཐོབ་པས་མཐར་ཕྱིན་པར་འགྱུར་བའི་ཕྱིར་ན།སྐྱོབ་པ་མེད་ཅིང་སྐྱབས་མེད་པའི་
213. འཇིག་རྟེན་ན་ཕྱི་མའི་མཐའི་མུ་དང་མཉམ་པ་མི་ཟད་པའི་སྐྱབས།རྟགaཔའི་སྐྱབས།གཡུང་དྲུང་གི་སྐྱབས།དོན་དམ་པའི་སྐྱབས་ནི་གཅིག་ཉིད་དེ།འདི་ལྟ་སྟེ།དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སོ།།རྟག་པ་གཡུང་དྲུང་ཞི་བ་བརྟན་པའི་སྐྱབས་གཅིག་པུ་འདི་རྒྱས་aཔར།འཕགས་པ་དཔལ་ཕྲེང་གི་མདོའི་རྗེས་སུ་འབྲངས་ནས་རྟོགས་པར་བྱའོ།།འབྱུང་བ་དཀོན་ཕྱིར་དྲི་མེད་ཕྱིར།།མཐུ་ལྡན་ཕྱིར་དང་འཇིག་རྟེན་གྱི།།རྒྱན་གྱུར་
214. ཕྱིར་དང་མཆོག་ཉིད་ཕྱིར།།འགྱུར་བ་མེད་ཕྱིར་དཀོན་མཆོག་ཉིད།།མདོར་བསྡུ་ན་ཆོས་མཐུན་པ་རྣམ་aཔ་དྲུག་གིས་ན་སངས་རྒྱས་དང་ཆོས་དང་དགེ་འདུན་ཞེས་བྱ་བའི་དཀོན་མཆོག་གསུམ་པོ་འདི་རིན་པོ་ཆེ་དང་འདྲ་བར་བརྗོད་དེ།འདི་ལྟ་སྟེ་འབྱུང་བ་དཀོན་པར་ཆོས་མཐུན་པས་ན་
215. བསྐལ་པ་ཡོངས་སུ་འགྱུར་བ་མང་པོར་ཡང་དགེ་བའི་རྩ་བ་མ་བསྐྲུན་པ་རྣམས་དེ་དང་ཕྲད་
216. པ་མི་འཐོབ་པའི་aཕྱིར་རོ།།དྲི་མ་མེད་པར་ཆོས་མཐུན་པས་ནི་རྣམ་པ་ཐམས་ཅད་དུ་དྲི་མ་དང་བྲལ་བའི་ཕྱིར་རོ།།མཐུ་དང་ལྡན་པར་ཆོས་མཐུན་པས་ནི་མངོན་པར་ཤེས་པ་དྲུག་ལ་སོགས་པ་ཡོན་ཏན་གྱི་མཐུ་བསམ་གྱིས་མི་ཁྱབ་པ་དང་ལྡན་པའི་ཕྱིར་རོ།།འཇིག་རྟེན་གྱི་རྒྱན་དུ་ཆོས་མཐུན་པས་aནི་འགྲོ་བ་ཐམས་ཅད་ཀྱི་བསམ་པ་དགེ་བའི་རྒྱུ་ཡིན་པའི་ཕྱིར་རོ།།རིན་པོ་ཆེ་བསྙན་མ་
217. ལས་ཆེས་མཆོག་ཉིད་དུ་ཆོས་མཐུན་པས་ནི་འཇིག་རྟེན་ལས་འདས་པའི་ཕྱིར་རོ།།བསྟོད་
218. པ་དང་སྨད་
219. པ་ལ་སོགས་པས་རྣམ་པར་མི་འགྱུར་བའི་ཆོས་མཐུན་པས་ནི་འདུས་མ་བྱས་ཀྱི་རང་བཞིན་aཡིན་པའི་ཕྱིར་རོ།།དཀོན་མཆོག་གསུམ་བསྟན་པའི་རྗེས་ཐོགས་ལ་གང་ཡོང་ན་འཇིག་རྟེན་པ་དང་འཇིག་རྟེན་ལས་འདས་པའི་རྣམ་པར་དག་པ་སྐྱེ་བའི་གནས་ནི་དཀོན་མཆོག་གསུམ་སྐྱེ་བར་འགྱུར་བ་དེའི་དབང་དུ་བྱས་ནས་
220. ཚིགས་སུ་བཅད་པ།དྲི་བཅས་དེ་བཞིན་ཉིད་དང་དྲི་aམ་མེད།།དྲི་མེད་སངས་རྒྱས་ཡོན་ཏན་རྒྱལ་བའི་མཛོད
221. །།གང་ལས་དཀོན་མཆོག་དགེ་བ་གསུམ་འབྱུང་བ།།དོན་དམ་གཟིགས་པ་རྣམས་ཀྱི་ཡུལ་ཉིད་དོ།།འདིས་ཅི་ཞིག་གསལ་བར་བྱས་ཤེ་ན།དཀོན་མཆོག་གསུམ་པོ་འདི་ཡི་
222. རིགས།།ཐམས་ཅད་གཟིགས་aཔ་རྣམས་ཀྱི་ཡུལ།།དེ་ཡང་རྣམ་བཞི་གོ་རིམས་བཞིན།།རྒྱུ་བཞི་ཡིས་ནི་བསམ་མི་ཁྱབ།།དེ་ལ་དྲི་མ་དང་བཅས་པའི་དེ་བཞིན་ཉིད་ནི་ཉོན་མོངས་པའི་སྦུབས་ལས་མ་གྲོལ་བའི་ཁམས་ལ་དེ་བཞིན་གཤེགས་པའི་སྙིང་པོ་ཞེས་བརྗོད་པ་གང་ཡིན་པའོ།།དྲི་མ་མེད་པའི་དེ་aབཞིན་ཉིད་ནི་དེ་ཉིད་
223. སངས་རྒྱས་ཀྱི་སར་གནས་ཡོངས་སུ་གྱུར་པའི་མཚན་ཉིད་དེ་བཞིན་གཤེགས་པའི་ཆོས་ཀྱི་སྐུ་ཞེས་བརྗོད་པ་གང་ཡིན་པའོ།།དྲི་མ་མེད་པའི་སངས་རྒྱས་ཀྱི་ཡོན་ཏན་ནི་གནས་གྱུར་པའི་
224. མཚན་ཉིད་དེ་བཞིན་གཤེགས་པའི་ཆོས་ཀྱི་སྐུ་དེ་ཉིད་ལ་ཡོད་པ་འཇིག་རྟེན་aལས་འདས་པ་སྟོབས་བཅུ་ལ་སོགས་པ་སངས་རྒྱས་ཀྱི་ཆོས་གང་དག་ཡིན་པའོ།།རྒྱལ་བའི་མཛད་པ་ནི་སྟོབས་བཅུ་ལ་སོགས་པས་
225. སངས་རྒྱས་ཀྱི་ཆོས་དེ་ཉིད་ཀྱི་སོ་སོ་རང་གི་བླ་ན་མེད་པའི་ཕྲིན་ལས་ཏེ།གང་ཞིག་མེད་པར་མ་གྱུར་ཞིང་ཆད་པ་མེད་ལ་རྒྱུན་མ་
226. ཆད་པས་བྱང་aཆུབ་སེམས་དཔའ་ལུང་བསྟན་པའི་གཏམ་རྒྱུན་མི་འཆད་
227. པའོ།།གནས་བཞི་པོ་འདི་དག་ཀྱང་གོ་རིམས་ཇི་ལྟ་
228. བཞིན་དུ་རྒྱུ་བཞིས་བསམ་གྱིས་མི་ཁྱབ་པ་ཉིད་ཀྱི་ཕྱིར་ཐམས་ཅད་མཁྱེན་པའི་ཡེ་ཤེས་ཀྱི་ཡུལ་ཡིན་ནོ་ཞེས་བརྗོད་དོ།།བཞི་པོ་གང་དག་གིས་ཤེས་
229. ན།།དག་དང་aཉོན་མོངས་དང་ལྡན་ཕྱིར།།ཀུན་ནས་ཉོན་མོངས་མེད་དག་ཕྱིར།།རྣམ་པར་དབྱེ་བ་མེད་ཆོས་ཕྱིར།།ལྷུན་གྲུབ་རྣམ་པར་མི་རྟོག་ཕྱིར།།དེ་ལ་དྲི་མ་དང་བཅས་པའི་དེ་བཞིན་ཉིད་ནི་ཅིག་ཅར་དུས་གཅིག་
230. ཏུ་རྣམ་པར་དག་པ་ཡང་
231. ཡིན་ལ།ཀུན་ནས་ཉོན་མོངས་པ་ཡང་
232. aཡིན་པའི་ཕྱིར།གནས་འདི་བསམ་གྱིས་མི་ཁྱབ་སྟེ།ཟབ་མོའི་ཆོས་ཀྱི་ཚུལ་ལ་མོས་པ་རང་སངས་རྒྱས་རྣམས་ཀྱི་
233. ཡང་སྤྱོད་ཡུལ་དུ་མ་གྱུར་པའི་ཡུལ་ཡིན་པའི་ཕྱིར་རོ།།གང་གི་ཕྱིར་ལྷ་མོ་ཆོས་འདི་གཉིས་ནི་རྟོགས་པར་དཀའ་
234. བ་སྟེ།སེམས་རང་བཞིན་གྱིས་aརྣམ་པར་དག་པ་རྟོགས་པར་དཀའ་
235. བ་དང༌།སེམས་དེ་ཉིད་ཀྱི་ཉེ་བར་ཉོན་མོངས་པ་རྟོགས་པར་དཀའ་
236. བའོ།།ལྷ་མོ་ཆོས་འདི་གཉིས་ཉན་པར་བྱེད་པ་ནི་ཁྱོད་དམ་ཡང་ན་ཆོས་ཆེན་པོ་དང་ལྡན་པའི་བྱང་ཆུབ་སེམས་དཔའ་རྣམས་ཡིན་ནོ།།ལྷ་མོ་ལྷག་མ་ཉན་ཐོས་དང་རང་aསངས་རྒྱས་ཀྱིས་ནི་ཆོས་འདི་གཉིས་དེ་བཞིན་གཤེགས་པ་ལ་དད་པས་རྟོགས་པར་བྱ་བ་ཉིད་དོ་ཞེས་གསུངས་པ་ཡིན་ནོ།།དེ་ལ་དྲི་མ་མེད་པའི་དེ་བཞིན་ཉིད་ནི་སྔར་དྲི་མས་ཀུན་ནས་ཉོན་མོངས་པར་མ་གྱུར་པ་ཕྱིས་རྣམ་པར་དག་པར་གྱུར་པའི་ཕྱིར་གནས་འདི་aབསམ་གྱིས་མི་ཁྱབ་པོ།།གང་གི་
237. ཕྱིར་སེམས་ནི་རང་བཞིན་གྱིས་འོད་གསལ་བ་སྟེ།དེ་ནི་དེ་ཁོ་ན་བཞིན་ཤེས་སོ།།དེས་ན་སྐད་ཅིག་མ་གཅིག་དང་ལྡན་པའི་ཤེས་རབ་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ་ཞེས་aགསུངས་པ་ཡིན་ནོ།།དེ་ལ་དྲི་མ་མེད་པའི་སངས་རྒྱས་ཀྱི་
238. ཡོན་ཏན་ནི་གཅིག་ཏུ་ཀུན་ནས་ཉོན་མོངས་པ་སོ་སོའི་སྐྱེ་བོའི་ས་ལ་ཡང་རྣམ་པས་
239. དབྱེར་མེད་པའི་ཆོས་ཉིད་སྔ་ཕྱིར་ཁྱད་པར་མེད་པ་
240. ཡོད་པའི་ཕྱིར་གནས་འདི་བསམ་གྱིས་མི་ཁྱབ་སྟེ།གང་གི་ཕྱིར་གང་ལ་དེ་བཞིན་གཤེགས་aཔའི་ཡེ་ཤེས་མཐའ་དག་རྗེས་སུ་མ་ཞུགས་པའི་སེམས་ཅན་དེ་ནི་སེམས་ཅན་གྱི་རིས་ན་འགའ་ཡང་མེད་དོ།།འོན་ཀྱང་འདུ་ཤེས་ཀྱི་འཛིན་པས་དེ་བཞིན་གཤེགས་པའི་ཡེ་ཤེས་མི་མངོན་ནོ།།འདུ་ཤེས་ཀྱི་འཛིན་པ་དང་བྲལ་བ་ལས་ནི།ཐམས་ཅད་མཁྱེན་པའི་ཡེ་ཤེས་aརང་བྱུང་གི་ཡེ་ཤེས་ཐོགས་པ་མེད་པར་རབ་ཏུ་འབྱུང་ངོ༌།།ཀྱེ་རྒྱལ་བའི་སྲས་འདི་ལྟ་སྟེ།དཔེར་ན་སྟོང་གསུམ་གྱི་
241. སྟོང་ཆེན་པོའི་འཇིག་རྟེན་གྱི་ཁམས་ཀྱི་ཚད་དང་མཉམ་པའི་དར་ཡུག་ཆེན་པོ་གཅིག་ཡོད་པར་གྱུར་
242. ལ།དར་ཡུག་ཆེན་པོ་དེ་ལ་ཡང་སྟོང་གསུམ་གྱི་སྟོང་aཆེན་པོའི་འཇིག་རྟེན་གྱི་ཁམས་རྫོགས་པར་བྲིས་པར་གྱུར་ཏེ།འདི་ལྟ་སྟེ།ཁོར་
243. ཡུག་ཆེན་པོའི་ཚད་དུ་ནི་ཁོར་ཡུག་ཆེན་པོ་བྲིས།ས་ཆེན་པོའི་ཚད་དུ་ནི་ས་ཆེན་པོ།སྟོང་གཉིས་པའི་འཇིག་རྟེན་གྱི་
244. ཁམས་ཀྱི་ཚད་དུ་ནི་སྟོང་གཉིས་པའི་འཇིག་རྟེན་གྱི་ཁམས།སྟོང་གི་aའཇིག་རྟེན་གྱི་ཁམས་ཀྱི་ཚད་དུ་ནི་སྟོང་གི་འཇིག་རྟེན་གྱི་ཁམས།གླིང་བཞིའི་
245. འཇིག་རྟེན་གྱི་
246. ཁམས་ཀྱི་ཚད་དུ་ནི་གླིང་བཞི་པའི་འཇིག་རྟེན་གྱི་ཁམས།རྒྱ་མཚོ་ཆེན་པོའི་ཚད་དུ་ནི་རྒྱ་མཚོ་ཆེན་པོ།འཛམ་བུའི་གླིང་གི་ཚད་དུ་ནི་འཛམ་བུའི་གླིང༌།ཤར་གྱི་ལུས་འཕགས་ཀྱི་གླིང་གི་ཚད་དུ་ནི་ཤར་གྱི་aའཕགས་ཀྱི་གླིང༌།ནུབ་ཀྱི་བ་ལང་སྤྱོད་ཀྱི་གླིང་གི་ཚད་དུ་ནི་ནུབ་ཀྱི་བ་ལང་སྤྱོད་ཀྱི་གླིང༌།བྱང་གི་སྒྲ་མི་སྙན་གྱི་གླིང་གི་ཚད་དུ་ནི་བྱང་གི་སྒྲ་མི་སྙན་གྱི་གླིང་།རི་རབ་ཀྱི་ཚད་དུ་ནི་ར་རིབ།ས་ལ་སྤྱོད་པའི་ལྷའི་གཞལ་ཡས་ཁང་གི་ཚད་དུ་ནི་ས་ལ་སྤྱོད་པའི་ལྷའི་གཞལ་ཡས་aཁང༌།འདོད་པ་ན་སྤྱོད་པའི་ལྷའི་གཞལ་ཡས་ཁང་གི་ཚད་དུ་ནི་འདོད་པ་ན་སྤྱོད་པའི་ལྷའི་གཞལ་ཡས་ཁང༌།གཟུགས་ན་སྤྱོད་པའི་ལྷའི་གཞལ་ཡས་ཁང་གི་ཚད་དུ་ནི་གཟུགས་ན་སྤྱོད་པའི་ལྷའི་གཞལ་ཡས་ཁང་བྲིས་སོ།།དར་ཡུག་ཆེན་པོ་དེ་ཡང་ཆུ་ཞེང་སྟོང་གསུམ་aགྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་ཚད་ཙམ་དུ་གྱུར་ལ།དར་ཡུག་ཆེན་པོ་དེ་ཡང་རྡུལ་ཕྲ་རབ་ཀྱི་རྡུལ་གཅིག་ཏུ་བཅུག་པར་གྱུར་ཏོ།།ཇི་ལྟར་རྡུལ་ཕྲ་རབ་ཀྱི་རྡུལ་གཅིག་ཏུ་དར་ཡུག་ཆེན་པོ་དེ་བཅུག་པ་དེ་བཞིན་དུ་རྡུལ་ཕྲ་རབ་ཀྱི་རྡུལ་མ་ལུས་པ་རྣམས་སུ་དེའི་ཚད་ཀྱི་aདར་ཡུག་ཆེན་པོ་དེ་ནང་དུ་བཅུག་
247. པར་གྱུར་ཏོ།།དེ་ནས་མཁས་པ་མཛངས་
248. པ་གསལ་བ་ཡིད་གཞུངས་པ་དེར་ཉེ་བར་ཞུགས་པའི་སྤྱོད་པ་དང་ལྡན་པའི་སྐྱེས་བུ་འགའ་ཞིག་སྐྱེས་ཏེ།དེའི་མིག་ལྷའི་མིག་ཏུ་གྱུར་ཅིང་ཀུན་ཏུ་ཡོངས་སུ་དག་པ་
249. འོད་གསལ་བར་གྱུར་པ་ཞིག་ལ་aདེས་ལྷའི་མིག་གིས་རྣམ་པར་བལྟས་ཏེ།འདི་ལྟ་བུར་གྱུར་པའི་དར་ཡུག་ཆེན་པོ་འདི་རྡུལ་ཕྲ་རབ་ཀྱི་རྡུལ་ཆུང་ངུ་འདི་ཉིད་ལ་གནས་ཏེ།སེམས་ཅན་འགའ་ལ་ཡང་ཉེ་བར་མཁོ་བར་མ་གྱུར་ཏོ།།དེ་འདི་སྙམ་
250. དུ་སེམས་ཏེ།ཀྱེ་མ་གང་བདག་གི་
251. བརྩོན་པ་ཆེན་aཔོའི་སྟོབས་དང་མཐུས་རྡུལ་ཕྲ་རབ་ཀྱི་རྡུལ་འདི་རྡོ་རྗེས་ཕྱེ་སྟེ།དར་ཡུག་ཆེན་པོ་
252. འདི་འགྲོ་བ་ཐམས་ཅད་ཀྱི་ཉེ་བར་འཚོ་བར་བྱའོ་སྙམ་པས།དེས་བརྩོན་པ་ཆེན་པོའི་སྟོབས་ཀྱི་མཐུས་བསྐྱེད་དེ།རྡོ་རྗེ་ཕྲ་མོས་རྡུལ་ཕྲ་རབ་ཀྱི་རྡུལ་དེ་ཕྱེ་ནས་བསམ་པ་ཇི་ལྟ་བ་བཞིན་དུ་དར་aཡུག་ཆེན་པོ་དེ་འགྲོ་བ་མཐའ་དག་ལ་ཉེ་བར་འཚོ་
253. བར་བྱེད་ཅིང༌།གཅིག་ལ་ཇི་ལྟ་བ་དེ་
254. བཞིན་དུ་རྡུལ་ཕྲ་རབ་ལུས་པ་མེད་པ་མཐའ་དག་ལས་དེ་ཁོ་ན་བཞིན་བྱེད་དོ།།ཀྱེ་རྒྱལ་བའི་སྲས་དེ་བཞིན་དུ་དེ་བཞིན་གཤེགས་པའི་ཡེ་ཤེས་ཚད་མེད་པའི་ཡེ་ཤེས་སེམས་ཅན་ཐམས་ཅད་aཉེ་བར་འཚོ་བའི་ཡེ་ཤེས་ཀྱང་སེམས་ཅན་ཐམས་ཅད་ཀྱི་སེམས་ཀྱི་རྒྱུད་ལ་མ་
255. ཚང་བ་མེད་པར་རྗེས་སུ་ཞུགས་ཏེ།སེམས་ཅན་གྱི་སེམས་ཀྱི་རྒྱུད་དེ་དག་ཀྱང་དེ་བཞིན་གཤེགས་པའི་ཡེ་ཤེས་དང་འདྲ་བར་ཚད་མེད་དོ།།དེ་ལྟ་མོད་ཀྱི་འདུ་ཤེས་ཀྱི་འཛིན་པས་aབཅིངས་པའི་བྱིས་པ་རྣམས་ཀྱིས་དེ་བཞིན་གཤེགས་པའི་ཡེ་ཤེས་མི་ཤེས་རབ་ཏུ་མི་ཤེས་ཤིང་ཉམས་སུ་མི་མྱོང༌།མངོན་དུ་མི་བྱེད་དོ།།དེས་ན་དེ་བཞིན་གཤེགས་པ་ཆགས་པ་མེད་པའི་དེ་བཞིན་གཤེགས་པའི་ཡེ་ཤེས་ཀྱིས་ཆོས་ཀྱི་དབྱིངས་སེམས་ཅན་གྱི་གནས་ཐམས་ཅད་ལ་རྣམ་པར་aགཟིགས་ནས།སློབ་དཔོན་གྱི་འདུ་ཤེས་སུ་
256. གྱུར་ཏེ།ཀྱེ་མ་མ་ལ་སེམས་ཅན་འདི་དག་ནི་དེ་བཞིན་གཤེགས་པའི་ཡེ་ཤེས་ཡང་དག་པ་ཇི་ལྟ་བ་བཞིན་མི་ཤེས་པ་དང༌།དེ་བཞིན་གཤེགས་པའི་ཡེ་ཤེས་རྗེས་སུ་ཞུགས་པ་དག་སྟེ།གང་ཡང་ངས་སེམས་ཅན་འདི་དག་aལ་འཕགས་པའི་ལམ་ཉེ་བར་བསྟན་པས་འདུ་ཤེས་ཀྱིས་བྱས་པའི་འཆིང་བ་ཐམས་ཅད་བསལ་བར་བྱས་ཏེ།ཇི་ལྟར་རང་ཉིད་འཕགས་པའི་ཡེ་ཤེས་ཀྱི་སྟོབས་བསྐྱེད་པས་ཡེ་ཤེས་ཀྱི་མདུད་པ་ཆེན་པོ་བསལ་ནས་དེ་བཞིན་གཤེགས་པའི་ཡེ་ཤེས་སོ་སོར་མངོན་པར་ཤེས་ཤིང༌།དེ་aབཞིན་གཤེགས་པའི་ཡེ་ཤེས་
257. དང་མཉམ་པ་ཉིད་རྗེས་སུ་ཐོབ་པ་
258. བཞིན་དུ་དེ་དག་ལ་
259. དེ་བཞིན་གཤེགས་པའི་ལམ་བསྟན་པས་འདུ་ཤེས་ཀྱིས་བྱས་པའི་འཆིང་བ་ཐམས་ཅད་ཟློག་
260. པར་བྱེད་དོ།།འདུ་ཤེས་ཀྱིས་བྱས་པའི་འཆིང་བ་ཐམས་ཅད་ལོག་པ་དག་ལ་ནི་དེ་བཞིན་གཤེགས་པའི་aཡེ་ཤེས་ཚད་མེད་པ་དེ་འགྲོ་བ་མཐའ་དག་གི་ཉེ་བར་འཚོ་བར་འགྱུར་རོ་ཞེས་གསུངས་སོ།།དེ་ལ་རྒྱལ་བའི་མཛད་པ་ནི་ཅིག་ཅར་ཐམས་ཅད་ལ་དུས་ཐམས་ཅད་དུ་ལྷུན་གྱིས་གྲུབ་ཅིང་རྣམ་པར་མི་རྟོག་
261. པར་བསམ་པ་ཇི་ལྟ་བ་དང༌།གདུལ་བྱ་ཇི་ལྟ་བ་བཞིན་དུ་སེམས་ཅན་aརྣམས་ལ་མ་ཚང་བ་མེད་ཅིང་རྗེས་སུ་མཐུན་པར་འཇུག་པའི་ཕྱིར་གནས་འདི་བསམ་གྱིས་མི་ཁྱབ་སྟེ།གང་གི་ཕྱིར་སེམས་ཅན་རྣམས་གཞུག་པའི་དོན་དུ་དེ་བཞིན་གཤེགས་པའི་ཡེ་ཤེས་ཚད་མེད་པ་ཡིན་ཡང་མདོར་བསྡུས་པ་ཙམ་གྱི་སྒོ་ནས་ཚད་དང་ལྡན་པར་བསྟན་མོད་ཀྱི།རིགས་aཀྱི་བུ་འོན་ཀྱང་དེ་བཞིན་གཤེགས་པའི་ཡང་དག་པའི་དེ་བཞིན་གཤེགས་པའི་ཕྲིན་ལས་གང་ཡིན་པ་དེ་ནི་བསམ་གྱིས་མི་ཁྱབ་པ་ཚད་མེད་པ་འཇིག་རྟེན་ཐམས་ཅད་ཀྱིས་ཤེས་པར་བྱ་བ་མ་ཡིན་པ།ཡི་གེ་བརྗོད་དུ་མེད་པ།གཞན་གྱིས་སྒྲུབ་
262. པར་དཀའ་བ།སངས་རྒྱས་ཀྱི་ཞིང་aཐམས་ཅད་དུ་གནས་པ།
263. སངས་རྒྱས་ཐམས་ཅད་དང་མཉམ་པ་ཉིད་རྗེས་སུ་ཐོབ་པ།འབད་རྩོལ་དང་བྱ་བ་ཐམས་ཅད་ལས་འདས་པ།ནམ་མཁའ་དང་མཉམ་པ་ཉིད་ཀྱིས་རྣམ་པར་རྟོག་པ་མེད་པ།ཆོས་ཀྱི་དབྱིངས་ཀྱི་བྱ་བ་ཉིད་ཀྱི་ཐ་དད་དུ་དབྱེར་མེད་པ་ཞེས་བྱ་བ་ནས།aནོར་བུ་བཻ་ཌཱུརྱ་རྣམ་པར་དག་པའི་དཔེར་མཛད་ནས།རྒྱས་པར་བསྟན་ཏེ།རིགས་ཀྱི་བུ་རྣམ་གྲངས་འདིས་འདི་ལྟར་རིག་པར་
264. བྱ་སྟེ།དེ་བཞིན་གཤེགས་པའི་ཕྲིན་ལས་ནི་བསམ་གྱིས་མི་ཁྱབ་པ་མཉམ་པ་ཉིད་རྗེས་སུ་ཐོབ་པ་ཐམས་ཅད་དུ་ཁ་ན་མ་ཐོ་བ་མེད་པ་དུས་གསུམ་དང་aརྗེས་སུ་འབྲེལ་པ།དཀོན་མཆོག་གསུམ་གྱི་གདུང་
265. མི་འཆད་པར་བྱེད་པའོ།།བསམ་གྱིས་མི་ཁྱབ་པའི་དེ་བཞིན་གཤེགས་པའི་ཕྲིན་ལས་གང་ལ་རབ་ཏུ་ཞུགས་པའི་དེ་བཞིན་གཤེགས་པའི་སྐུ་ནམ་མཁའི་རང་བཞིན་ཡང་མི་འདོར་ལ།སངས་རྒྱས་ཀྱི་
266. ཞིང་ཐམས་ཅད་aདུ་ཡང་ཀུན་ཏུ་སྟོན་
267. ཏོ།།གསུང་བརྗོད་དུ་མེད་པའི་ཆོས་ཉིད་ཀྱང་མི་འདོར་ལ།སྒྲ་རྣམ་པར་རིག་པ་ཇི་ལྟ་བ་བཞིན་དུ་སེམས་ཅན་རྣམས་ལ་ཆོས་ཀྱང་སྟོན་ཏོ།།སེམས་ཀྱི་དམིགས་པ་ཐམས་ཅད་དང་ཡང་བྲལ་ལ།སེམས་ཅན་ཐམས་ཅད་ཀྱི་སེམས་ཀྱི་སྤྱོད་aཔ་དང་བསམ་པ་ཡང་རབ་ཏུ་ཤེས་སོ་ཞེས་གསུངས་སོ།།རྟོགས་བྱ་རྟོགས་པ་དེ་ཡི་ནི།།ཡན་ལག་རྟོགས་པར་བྱེད་ཕྱིར་ཏེ།།གོ་རིམས་ཇི་བཞིན་གནས་གཅིག་སྟེ།།དག་རྒྱུ་གསུམ་ནི་རྐྱེན་ཡིན་ནོ།།དོན་གྱི་གནས་བཞི་པོ་འདི་དག་ལས་ཀྱང་ཤེས་བྱ་ཐམས་ཅད་བསྡུས་པའི་ཕྱིར་aདང་པོ་ནི་རྟོགས་པར་བྱ་བའི་གནས་སུ་བལྟ་
268. བར་བྱའོ།།དེའི་རྗེས་སུ་རྟོགས་པ་ནི་རྟོགས་པ་ཡིན་པའི་ཕྱིར་གཉིས་པ་བྱང་ཆུབ་ཀྱི་གནས་སོ།།བྱང་ཆུབ་ཀྱི་ཡན་ལག་ཏུ་གྱུར་པ་ནི་སངས་རྒྱས་ཀྱི་ཡོན་ཏན་ཡིན་པའི་ཕྱིར་གསུམ་པ་བྱང་ཆུབ་ཀྱི་ཡན་ལག་གི་
269. གནས་སོ།།བྱང་aཆུབ་ཀྱི་
270. ཡན་ལག་རྣམས་
271. ཉིད་ཀྱིས་གཞན་དག་རྟོགས་པར་བྱེད་པའི་ཕྱིར་བཞི་པ་རྟོགས་པར་བྱེད་པའི་གནས་སོ།།དེ་ལྟར་གནས་བཞི་པོ་འདི་དབང་དུ་བྱས་ཏེ་རྒྱུ་དང་རྐྱེན་གྱི་
272. དངོས་པོས་དཀོན་མཆོག་གསུམ་གྱི་
273. རིགས་རྣམ་པར་གཞག་པར་རིག་པར་བྱའོ།།དེ་aལ་གནས་བཞི་པོ་འདི་དག་ལས་དང་པོ་ནི་འཇིག་རྟེན་ལས་འདས་པའི་ཆོས་ཀྱི་ས་བོན་ཡིན་པའི་ཕྱིར་སོ་སོ་རང་ཉིད་ཚུལ་བཞིན་ཡིད་ལ་བྱེད་པའི་གནས་ཀྱིས་དེ་རྣམ་པར་དག་པ་ལ་བརྟེན་ནས་དཀོན་མཆོག་གསུམ་གྱི་རྒྱུར་རྟོགས་པར་བྱེད་པར་བྱ་སྟེ།དེ་ལྟར་གནས་གཅིག་ནི་རྒྱུ་ཡིན་ནོ།།ཇི་ལྟར་aགསུམ་རྐྱེན་ཡིན་ཞེ་ན།དེ་བཞིན་གཤེགས་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོ་གས་པར་སངས་རྒྱས་ནས་སྟོབས་བཅུ་ལ་སོགས་པ་སངས་རྒྱས་ཀྱི་ཆོས་རྣམས་ཀྱིས་དེ་བཞིན་གཤེགས་པའི་ཕྲིན་ལས་རྣམ་པ་སུམ་ཅུ་རྩ་གཉིས་མཛད་པ་ན།གཞན་aགྱི་སྒྲ་ལ་བརྟེན་ནས་དེ་རྣམ་པར་དག་པ་ལ་བརྟེན་ནས་དཀོན་མཆོག་འབྱུང་བའི་རྐྱེན་དུ་རྟོགས་པར་བྱ་སྟེ།དེ་ལྟར་གསུམ་པོ་འདི་ནི་རྐྱེན་ཡིན་ནོ།།འདི་ཕན་ཆད་གཞུང་ལྷག་མས་གནས་བཞི་པོ་འདི་དག་ཉིད་ཀྱིས་མཐར་གྱིས་རྣམ་པར་དབྱེ་བ་རྒྱས་པར་སྟོན་པར་
274. རིག་པར་བྱའོ།།དེ་ལ་དྲི་མ་aདང་བཅས་པའི་དེ་བཞིན་ཉིད་ཀྱི་དབང་དུ་མཛད་ནས་སེམས་ཅན་ཐམས་ཅད་ནི་དེ་བཞིན་གཤེགས་པའི་སྙིང་པོ་ཅན་ནོ་ཞེས་གསུངས་པ་གང་ཡིན་པ་དེ་དོན་གང་གི་
275. ཡིན་ཞེ་ན།རྫོགས་སངས་སྐུ་ནི་འཕྲོ་ཕྱིར་དང༌་།།དེ་བཞིན་ཉིད་དབྱེར་མེད་ཕྱིར་དང༌།།རིགས་ཡོད་ཕྱིར་ན་ལུས་ཅན་aཀུན།།རྟག་ཏུ་སངས་རྒྱས་སྙིང་པོ་ཅན།།མདོར་བསྡུ་ན་དོན་རྣམ་པ་གསུམ་གྱིས་སེམས་ཅན་ཐམས་ཅད་ནི་རྟག་ཏུ་དེ་བཞིན་གཤེགས་པའི་སྙིང་པོ་ཅན་ནོ་ཞེས་བཅོམ་ལྡན་འདས་ཀྱིས་
276. གསུངས་ཏེ།སངས་རྒྱས་ཡེ་ཤེས་སེམས་ཅན་ཚོགས་ཞུགས་ཕྱིར།།རང་བཞིན་དྲི་མེད་aདེ་ནི་
277. གཉིས་མེད་དེ།།སངས་རྒྱས་རིགས་ལ་དེ་འབྲས་ཉེར་བརྟགས་ཕྱིར།།འགྲོ་ཀུན་སངས་རྒྱས་སྙིང་པོ་ཅན་དུ་གསུངས།།དོན་དེ་རྣམ་པ་ཐམས་ཅད་དོན་གང་གིས་གསུང་
278. རབ་ཐམས་ཅད་དུ་ཁྱད་པར་མེད་པར་བསྟན་པར་འགྱུར་བ་དེའི་དབང་དུ་བྱས་ཏེ་བཤད་པར་aབྱའོ།།འདི་ལྟ་སྟེ།སེམས་ཅན་ཐམས་ཅད་ལ་དེ་བཞིན་གཤེགས་པའི་ཆོས་ཀྱི་སྐུས་འཕྲོ་བའི་དོན་དང༌།དེ་བཞིན་གཤེགས་པའི་དེ་བཞིན་ཉིད་རྣམ་པར་དབྱེར་མེད་པའི་དོན་དང༌།དེ་བཞིན་གཤེགས་པའི་རིགས་ཡོད་པའི་དོན་གྱིས་སོ།།དོན་གྱི་གནས་གསུམ་པོ་aའདི་དག་ཀྱང་དེ་བཞིན་གཤེགས་པའི་སྙིང་པོའི་མདོའི་
279. རྗེས་སུ་འབྲངས་ཏེ་འོག་ནས་སྟོན་པར་འགྱུར་རོ།།སྡོམ་ནི།ངོ་བོ་རྒྱུ་འབྲས་ལས་ལྡན་འཇུག་པ་དང༌།།གནས་སྐབས་དེ་བཞིན་ཀུན་ཏུ་འགྲོ་བའི་དོན།།རྟག་ཏུ་མི་འགྱུར་ཡོན་ཏན་དབྱེར་མེད་ནི།།དོན་དམ་དབྱིངས་aཀྱི་དགོངས་དོན་ཡིན་ཞེས་བྱ།།མདོར་བསྡུ་ན་དོན་རྣམ་པ་
280. བཅུ་ལ་དགོངས་ནས།དེ་ཁོ་ནའི་ཡེ་ཤེས་དམ་པའི་ཡུལ་དེ་བཞིན་གཤེགས་པའི་ཁམས་རྣམ་པར་གཞག་པར་རིག་པར་བྱའོ།།དོན་རྣམ་པ་བཅུ་གང་ཞེ་ན།འདི་ལྟ་སྟེ།ངོ་བོའི་དོན་དང༌།རྒྱུའི་དོན་དང༌།འབྲས་aབུའི་དོན་དང༌།ལས་ཀྱི་དོན་དང༌།ལྡན་པའི་དོན་དང༌།འཇུག་པའི་དོན་དང༌།གནས་སྐབས་ཀྱིས་
281. རབ་ཏུ་དབྱེ་བའི་དོན་དང༌།ཀུན་ཏུ་འགྲོ་བའི་དོན་དང༌།མི་འགྱུར་བའི་དོན་དང༌།དབྱེར་མེད་པའི་དོན་ཏོ།།དེ་ལ་ངོ་བོའི་དོན་དང་རྒྱུའི་དོན་ལས་བརྩམས་ནས་ཚིགས་སུ་བཅད་པ།རིན་ཆེན་aནམ་མཁའ་ཆུ་དག་བཞིན།།རྟག་ཏུ་རང་བཞིན་ཉོན་མོངས་མེད།།ཆོས་མོས་ལྷག་པའི་ཤེས་རབ་དང༌།།ཏིང་འཛིན་སྙིང་རྗེ་ལས་བྱུང་བ།།དེ་ལ་ཚིགས་སུ་བཅད་པ་ཕྱེད་སྔ་མས་ཅི་བསྟན་ཞེ་ན།མཐུ་དང་གཞན་དུ་མི་འགྱུར་དང༌།།བརླན་པའི་ངོ་བོ་རང་བཞིན་ཕྱིར།།aའདི་དག་ནོར་བུ་རིན་ཆེན་མཁའ།།ཆུ་ཡི་ཡོན་ཏན་ཆོས་མཐུན་ཉིད།།གསུམ་པོ་འདི་དག་ནི་འདིར་སྔར་བསྟན་ཟིན་པ་སྟེ།གསུམ་པོ་འདི་དག་ལ་གོ་རིམས་ཇི་ལྟ་བ་བཞིན་ཁོ་ནར་རང་གི་མཚན་ཉིད་དང་སྤྱིའི་མཚན་ཉིད་ལས་བརྩམས་ནས་དེ་བཞིན་གཤེགས་པའི་ཁམས་ཡིད་aབཞིན་གྱི་
282. ནོར་བུ་དང༌།ནམ་མཁའ་དང༌།ཆུ་རྣམ་པར་དག་པའི་ཡོན་ཏན་དང༌།ཆོས་མཐུན་པ་ཉིད་དུ་རིག་པར་བྱའོ།།དེ་ལ་རེ་ཞིག་དེ་བཞིན་གཤེགས་པའི་ཆོས་ཀྱི་སྐུ་ལ་
283. ནི་བསམ་པའི་དོན་གྲུབ་པ་ལ་སོགས་པ་མཐུའི་ངོ་བོ་ཉིད་རང་གི་མཚན་ཉིད་ལས་བསམས་
284. ནས་ཡིད་aབཞིན་གྱི་ནོར་བུ་དང་ཆོས་མཐུན་པ་ཉིད་དུ་རིག་པར་བྱའོ།།དེ་བཞིན་ཉིད་ལ་ནི་གཞན་དུ་མ་ཡིན་པ་ཉིད་ཀྱི་རང་གི་ངོ་བོའི་རང་གི་མཚན་ཉིད་ལས་བརྩམས་ནས་ནམ་མཁའ་དང་ཆོས་མཐུན་པ་ཉིད་དུ་རིག་པར་བྱའོ།།དེ་བཞིན་གཤེགས་པའི་རིགས་ལ་ནི་སེམས་aཅན་ལ་སྙིང་བརྩེ་བས་བརླན་པའི་རང་གི་ངོ་བོ་ཉིད་ཀྱི་
285. མཚན་ཉིད་ལས་བརྩམས་ནས་ཆུ་དང་ཆོས་མཐུན་པ་ཉིད་དུ་རིག་པར་བྱའོ།།འདིར་ཐམས་ཅད་ཀྱང་རྟག་ཏུ་རང་བཞིན་གྱིས་ཤིན་ཏུ་ཉེ་བར་ཉོན་མོངས་པ་མེད་པ་
286. རང་བཞིན་གྱིས་ཡོངས་སུ་དག་པའི་སྤྱིའི་མཚན་ཉིད་ལས་བརྩམས་ནས་དེ་aཉིད་ཡིད་བཞིན་གྱི་
287. ནོར་བུ་དང༌།ནམ་མཁའ་དང་ཆུ་རྣམ་པར་དག་པའི་ཡོན་ཏན་དང༌།ཆོས་མཐུན་པར་རིག་པར་བྱའོ།།དེ་ལ་ཚིགས་སུ་བཅད་པ་ཕྱེད་འོག་མས་ཅི་བསྟན་ཞེ་ན།ཆོས་ལ་ཁོང་ཁྲོ་བདག་ལྟ་དང༌།།འཁོར་བའི་སྡུག་བསྔལ་གྱིས་འཇིགས་དང༌།།སེམས་aཅན་དོན་ལ་ལྟོས་མེད་པ
288. །།འདོད་ཆེན་མུ་སྟེགས་
289. ཉན་ཐོས་དང༌།།རང་བྱུང་རྣམས་ཀྱི་སྒྲིབ་རྣམ་བཞི།།དག་རྒྱུ་ལྷག་པར་མོས་པ་ལ
290. །།སོགས་པའི་ཆོས་ནི་རྣམ་བཞི་ཉིད།།མདོར་བསྡུ་ན་སེམས་ཅན་གྱི་
291. ཚོགས་ན་སེམས་ཅན་གྱི་རྣམ་པ་འདི་གསུམ་ཡོད་དེ།སྲིད་པ་aའདོད་པ་དང༌།སྲིད་པ་དང་བྲལ་བར་འདོད་པ་དང༌།དེ་གཉིས་ཀ་མངོན་པར་མི་འདོད་པའོ།།དེ་ལ་སྲིད་པ་འདོད་པ་ནི་རྣམ་པ་གཉིས་སུ་རིག་པར་བྱ་སྟེ།ཐར་པའི་ལམ་དང་ཞེ་འགྲས་པ་ཡོངས་སུ་མྱ་ངན་ལས་མི་འདའ་བའི་རིགས་ཅན་གྱི་
292. སེམས་ཅན་འཁོར་བ་ཉིད་aའདོད་ཀྱི།མྱ་ངན་ལས་འདས་པ་ནི་མ་ཡིན་པ་གང་དག་ཡིན་པ་དང༌།དེར་ངེས་པར་ལྷུང་བ་ཆོས་འདི་པ་
293. ཉིད་དེ་དག་ལས་ཁ་ཅིག་ཐེག་པ་ཆེན་པོའི་ཆོས་ལ་སྡང་བ་སྟེ།གང་གི་དབང་དུ་མཛད་ནས།བཅོམ་ལྡན་འདས་ཀྱིས་ང་ནི་དེ་དག་གི་སྟོན་པ་མ་ཡིན་ལ།།དེ་དག་aཀྱང་ངའི་ཉན་ཐོས་མ་ཡིན་ནོ།།ཤཱ་རིའི་བུ་དེ་དག་ནི་མུན་པ་བས་ཀྱང་ཆེས་
294. མུན་པ་
295. ཆེན་པོར་འགྲོ་བ་མུན་པ་ཆེན་པོ་དང་ལྡན་པའོ་ཞེས་པ་སྨྲའོ་ཞེས་གསུངས་པའོ།།དེ་ལ་སྲིད་པ་དང་བྲལ་བར་འདོད་པ་ནི་རྣམ་པ་གཉིས་ཏེ།ཐབས་མ་ཡིན་པ་ལ་ཞུགས་པ་དང༌།ཐབས་aལ་ཞུགས་པའོ།།དེ་ལ་ཐབས་མ་ཡིན་པ་ལ་ཞུགས་པ་ལ་ཡང་རྣམ་པ་གསུམ་སྟེ།འདི་ལས་ཕྱི་རོལ་དུ་གྱུར་པ་ཙ་ར་ཀ་དང༌།ཀུན་ཏུ་རྒྱུ་དང༌།གཅེར་བུ་པ་
296. ལ་སོགས་པའི་རྣམ་པ་དུ་མའི་མུ་སྟེགས་པ་མང་པོ་དང༌།དེ་དང་མཐུན་པར་སྤྱོད་པ་ཆོས་འདི་པ་ཉིད་དད་པ་ཡོད་aཀྱང་།ངེས་པར་གཟུང་དཀའ་བའི་ལྟ་བ་འཛིན་པ་སྟེ།དེ་དག་ཀྱང་གང་ཞེ་ན།འདི་ལྟ་སྟེ།དོན་དམ་པ་ལ་མི་
297. མོས་པ་གང་ཟག་ཏུ་ལྟ་
298. བ་སྟེ།གང་ལ་
299. བཅོམ་ལྡན་འདས་ཀྱིས་སྟོང་པ་ཉིད་ལ་མོས་པ་མེད་པ་ནི་མུ་སྟེགས་པ་དག་
300. དང་ཁྱད་པར་མེད་པ་ཡིན་ནོ་ཞེས་གསུངས་པ་དང༌།aམངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་སྟེ།འདི་ལ་སྟོང་པ་ཉིད་དུ་ལྟ་བ་གང་དག་དེའི་རྣམ་པར་ཐར་པའི་སྒོ་ལ་ཡང་སྟོང་པ་ཉིད་དུ་ལྟ་བར་འགྱུར་བ་གང་གི་
301. དབང་དུ་མཛད་ནས།འོད་སྲུངས་གང་ཟག་ཏུ་ལྟ་བ་རི་རབ་ཙམ་ནི་བླའི།མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་ནི་དེ་aལྟ་མ་ཡིན་ནོ་ཞེས་གསུངས་པ་ཡིན་ནོ།།དེ་ལ་ཐབས་ལ་ཞུགས་པ་ལ་ཡང་རྣམ་པ་གཉིས་ཏེ།ཉན་ཐོས་ཀྱི་ཐེག་པ་དང་མཐུན་པ་ཡང་དག་པར་ངེས་པ་ཉིད་དུ་ཞུགས་པ་དང༌།རང་སངས་རྒྱས་ཀྱི་ཐེག་པ་དང་མཐུན་པའོ།།དེ་གཉི་ག་མངོན་པར་མི་འདོད་པ་ནི།ཐེག་པ་ཆེན་aཔོ་ལ་ཡང་དག་པར་གནས་པ་མཆོག་ཏུ་དབང་པོ་རྣོན་པོའི་སེམས་ཅན་ཏེ།གང་དག་འདོད་ཆེན་པ་
302. བཞིན་དུ་འཁོར་བ་ཡང་མི་འདོད་ཅིང༌།མུ་སྟེགས་པ་ལ་སོགས་པ་ལྟར་ཐབས་མ་ཡིན་པ་ལ་ཞུགས་པ་ཡང་མ་ཡིན་ལ།ཉན་ཐོས་དང་རང་སངས་རྒྱས་ལྟར་ཐབས་དང་aལྡན་པར་རྟོགས་པ་ཡང་མ་ཡིན་ཏེ།འོན་ཀྱང་འཁོར་བ་དང་མྱ་ངན་ལས་འདས་པ་མཉམ་པ་ཉིད་ཐོབ་པའི་ལམ་དུ་ཞུགས་པ་སྟེ།དེ་དག་མི་གནས་པའི་མྱ་ངན་ལས་འདས་པ་ལ་བརྟེན་པའི་བསམ་པ་ཅན་ཉེ་བར་ཉོན་མོངས་པ་མེད་པའི་འཁོར་བ་ལ་བརྟེན་པའི་སྦྱོར་བ་ཅན།aསྙིང་རྗེ་དང་ལྷག་པའི་བསམ་པ་བརྟན་པ་
303. རབ་ཏུ་གནས་པ་རྩ་བ་ཡོངས་སུ་དག་པར་གྱུར་པ་ཡིན་ནོ།།དེ་ལ་སེམས་ཅན་གང་དག་སྲིད་པ་འདོད་པའི་འདོད་ཆེན་པོ་དང༌།དེར་ངེས་པར་ལྷུང་བའི་ཆོས་འདི་པ་ཉིད་དེ།དེ་གཉིས་ནི་ལོག་པ་ཉིད་དུངས་པའི་སེམས་ཅན་གྱི་ཕུང་པོ་ཞེས་བྱའོ།།aགང་དག་སྲིད་པ་དང་བྲལ་བར་འདོད་ཀྱང་ཐབས་མ་ཡིན་པ་ལ་ཞུགས་པ་དེ་དག་ནི།མ་ངེས་པའི་སེམས་ཅན་གྱི་ཕུང་པོ་ཞེས་བྱའོ།།གང་དག་སྲིད་པ་དང་བྲལ་བར་འདོད་པ་ཐབས་ལ་ཞུགས་པ་དང༌།དེ་གཉིས་ཀ་མངོན་པར་མི་འདོད་པ་མཉམ་པ་ཉིད་ཐོབ་aཔའི་ལམ་དུ་ཞུགས་པ་དེ་དག་ནི་ཡང་དག་པ་ཉིད་དུ་ངེས་པའི་སེམས་ཅན་གྱི་ཕུང་པོ་ཞེས་བྱའོ།།དེ་ལ་ཐེག་པ་ཆེན་པོ་ལ་ཡང་དག་པར་རབ་ཏུ་གནས་པའི་སེམས་ཅན་གྱི་སྒྲིབ་པ་མེད་པ་རྟོགས་པ་མ་གཏོགས་པ་
304. གཞན་སེམས་ཅན་རྣམ་པ་བཞི་པོ་འདི་དག་སྟེ།འདི་ལྟ་སྟེ།འདོད་ཆེན་པ་
305. aདང༌།མུ་སྟེགས་པ་དང༌།ཉན་ཐོས་དང༌།རང་སངས་རྒྱས་ཏེ།དེ་དག་ལ་ནི་དེ་བཞིན་གཤེགས་པའི་ཁམས་མི་རྟོག་
306. པ་དང༌།མངོན་སུམ་དུ་བྱེད་པར་མི་འགྱུར་བའི་སྒྲིབ་པ་འདི་བཞི་ཡང་དག་པར་གནས་སོ།།བཞི་གང་ཞེ་ན།འདི་ལྟ་སྟེ།གང་གི་གཉེན་པོར་བྱང་aཆུབ་སེམས་དཔའ་རྣམས་ཐེག་པ་ཆེན་པོའི་ཆོས་ལ་མོས་པ་སྒོམ་པ་ཐེག་པ་ཆེན་པོའི་ཆོས་ལ་སྡང་བ་འདོད་ཆེན་པ་
307. རྣམས་ཀྱི་སྒྲིབ་པ་དང༌།གང་གི་གཉེན་པོར་བྱང་ཆུབ་སེམས་དཔའ་རྣམས་ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་པ་ཆོས་རྣམས་ལ་བདག་ཏུ་ལྟ་བ་གཞན་མུ་སྟེགས་ཅན་རྣམས་ཀྱི་སྒྲིབ་པ་aདང༌།གང་གི་གཉེན་པོར་བྱང་ཆུབ་སེམས་དཔའ་རྣམས་ནམ་མཁའ་མཛོད་ལ་སོགས་པའི་ཏིང་ངེ་འཛིན་སྒོམ་པ་
308. འཁོར་བ་ལ་སྡུག་བསྔལ་བར་རབ་ཏུ་
309. ཤེས་ཤིང་སྡུག་བསྔལ་གྱིས་འཇིགས་པ་ཉན་ཐོས་ཀྱི་ཐེག་པ་
310. རྣམས་ཀྱི་སྒྲིབ་པ་དང༌།གང་གི་གཉེན་པོར་བྱང་ཆུབ་སེམས་དཔའ་རྣམས་aསྙིང་རྗེ་ཆེན་པོ་སྒོམ་
311. པ་སེམས་ཅན་གྱི་དོན་ལ་རྒྱབ་ཀྱིས་ཕྱོགས་ཤིང་སེམས་ཅན་གྱི་དོན་ལ་མི་ལྟོས་
312. པ་ཉིད་རང་སངས་རྒྱས་ཀྱི་ཐེག་པ་པ་རྣམས་ཀྱི་སྒྲིབ་པ་སྟེ།གང་གི་གཉེན་པོར་མོས་པ་ལ་སོགས་པའི་ཆོས་འདི་བཞི་བསྒོམས་ནས་བྱང་ཆུབ་སེམས་དཔའ་རྣམས་བླ་ན་མེད་པའི་དོན་ཆོས་ཀྱི་སྐུ་aརྣམ་པར་དག་པ་མཐར་ཕྱིན་པ་ཐོབ་པར་འགྱུར་བ་སེམས་ཅན་རྣམ་པ་འདི་བཞིའི་སྒྲིབ་པ་ནི་རྣམ་པ་བཞི་པོ་འདི་དག་ཡིན་ནོ།།རྣམ་པར་དག་པ་བཞི་འགྲུབ་པའི་རྒྱུ་བཞི་པོ་འདི་དག་དང་ལྡན་པ་ནི་དེ་བཞིན་གཤེགས་པའི་རིགས་སུ་ཆོས་ཀྱི་རྒྱལ་པོའི་སྲས་སུ་འགྱུར་རོ།།ཇི་ལྟར་ཞེ་ན།ཐེག་aམཆོག་ལ་མོས་ས་བོན་ཤེས་རབ་ནི།།སངས་རྒྱས་ཆོས་སྐྱེད་མ་དང་བསམ་གཏན་གྱི།།བདེ་བའི་མངལ་
313. གནས་སྙིང་རྗེའི་མ་མ་ཅན།།གང་ཡིན་དེ་དག་ཐུབ་
314. པའི་རྗེས་སྐྱེས་སྲས།།དེ་ལ་འབྲས་བུའི་དོན་དང་ལས་ཀྱི་དོན་ལས་བརྩམས་ཏེ་ཚིགས་སུ་བཅད་པ།གཙང་བདག་བདེ་aདང་རྟག་ཉིད་ཀྱི།།ཡོན་ཏན་ཕ་རོལ་ཕྱིན་པ་འབྲས།།སྡུག་བསྔལ་ཡིད་འབྱུང་ཞི་ཐོབ་པར།།འདུན་དང་སྨོན་པའི་ལས་ཅན་ནོ།།དེ་ལ་ཚིགས་སུ་བཅད་པ་ཕྱེད་
315. སྔ་མས་ཅི་བསྟན་ཞེ་ན།འདི་དག་འབྲས་ནི་མདོར་བསྡུ་ན།།ཆོས་ཀྱི་སྐུ་ལ་ཕྱིན་ཅི་ལོག།རྣམ་པ་བཞི་ལས་aབཟློག་པ་ཡི།།གཉེན་པོས་
316. རབ་ཏུ་ཕྱེ་བ་ཉིད།།མོས་པ་ལ་སོགས་པའི་དེ་བཞིན་གཤེགས་པའི་ཁམས་རྣམ་པར་དག་པའི་རྒྱུར་བཤད་པའི་ཆོས་བཞི་པོ་གང་ཡིན་པ་དེ་དག་གི་
317. འབྲས་བུ་ནི་མདོར་བསྡུ་ན།གོ་རིམས་ཇི་ལྟ་བ་བཞིན་དུ་ཕྱིན་ཅི་ལོག་རྣམ་པ་བཞི་ལས་བཟློག་པའི་གཉེན་aཔོར་དེ་བཞིན་གཤེགས་པའི་ཆོས་ཀྱི་སྐུ་ལ་ཡོན་ཏན་གྱི་ཕ་རོལ་ཏུ་ཕྱིན་པ་རྣམ་པ་བཞིར་བལྟའོ།།དེ་ལ་གང་ཞིག་གཟུགས་ལ་སོགས་པའི་དངོས་པོ་མི་རྟག་པ་ལ་རྟག་གོ་སྙམ་པར་འདུ་ཤེས་པ་དང༌།སྡུག་བསྔལ་ལ་བདེའོ་སྙམ་པ་དང༌།བདག་མེད་པ་ལ་བདག་གོ་སྙམ་པ་aདང་།མི་གཙང་བ་ལ་གཙང་ངོ་སྙམ་པར་འདུ་ཤེས་པ་འདི་ནི་ཕྱིན་ཅི་ལོག་རྣམ་པ་བཞི་ཞེས་བརྗོད་ལ།འདི་ལས་བཟློག་པ་ལ་ནི་ཕྱིན་ཅི་མ་ལོག་པ་རྣམ་པ་
318. བཞི་ཉིད་དུ་རིག་
319. པར་བྱའོ།།རྣམ་པ་བཞི་གང་ཞེ་ན།གཟུགས་ལ་སོགས་པའི་དངོས་པོ་དེ་ཉིད་ལ་མི་རྟག་
320. པའི་འདུ་ཤེས་དང༌།སྡུག་aབསྔལ་བའི་འདུ་ཤེས་དང༌།བདག་མེད་པའི་འདུ་ཤེས་དང༌།མི་གཙང་བའི་འདུ་ཤེས་གང་ཡིན་པ་སྟེ།འདི་ནི་ཕྱིན་ཅི་ལོག་རྣམ་པ་བཞི་ལས་བཟློག་པའོ།།དེ་ཡང་རྟག་པ་ལ་སོགས་པའི་མཚན་ཉིད་དེ་བཞིན་གཤེགས་པའི་ཆོས་ཀྱི་སྐུའི་དབང་དུ་བྱས་ཏེ།འདིར་ཕྱིན་ཅི་ལོག་ཏུ་འདོད་དོ།།གང་གི་གཉེན་aཔོར་དེ་བཞིན་གཤེགས་པའི་ཆོས་ཀྱི་སྐུའི་ཡོན་ཏན་གྱི་
321. ཕ་རོལ་ཏུ་ཕྱིན་པ་རྣམ་པ་བཞི་རྣམ་པར་གཞག་པ་སྟེ་འདི་ལྟ་སྟེ
322. །རྟག་པའི་ཕ་རོལ་ཏུ་ཕྱིན་པ་དང༌།བདེ་བའི་ཕ་རོལ་ཏུ་ཕྱིན་པ་དང༌།བདག་གི་ཕ་རོལ་ཏུ་ཕྱིན་པ་དང༌།གཙང་བའི་ཕ་རོལ་ཏུ་ཕྱིན་པའོ།།གཞུང་འདི་ཡང་aརྒྱ་ཆེར་ནི་མདོ་ཇི་ལྟ་བ་བཞིན་
323. རྟོགས་པར་བྱ་སྟེ།བཅོམ་ལྡན་འདས་སེམས་ཅན་རྣམས་ནི་ཟིན་པའི་ཉེ་བར་ལེན་པའི་ཕུང་པོ་ལྔ་པོ་རྣམས་ལ་ཕྱིན་ཅི་ལོག་ཏུ་གྱུར་པ་སྟེ།དེ་དག་ནི་མི་རྟག་པ་ལ་རྟག་པར་འདུ་ཤེས་པ།སྡུག་བསྔལ་བ་ལ་བདེ་བར་འདུ་ཤེས་པ།aབདག་མེད་པ་ལ་
324. བདག་ཏུ་འདུ་ཤེས་པ།མི་གཙང་བ་ལ་
325. གཙང་བར་འདུ་ཤེས་པ་ལགས་
326. སོ།།བཅོམ་ལྡན་འདས་ཉན་ཐོས་དང་རང་སངས་རྒྱས་ཐམས་ཅད་ཀྱང་སྟོང་པ་ཉིད་ཀྱི་ཡེ་ཤེས་ཀྱིས་སྔར་མ་
327. མཐོང་བ།ཐམས་ཅད་མཁྱེན་པ་ཉིད་ཀྱི་ཡེ་ཤེས་ཀྱི་ཡུལ་དེ་བཞིན་གཤེགས་པའི་aཆོས་ཀྱི་སྐུ་ལ་ཕྱིན་ཅི་ལོག་ཏུ་གྱུར་པའོ།།བཅོམ་ལྡན་འདས་རྟག་པར་འདུ་ཤེས་པ།བདེ་བར་འདུ་ཤེས་པ།བདག་ཏུ་འདུ་ཤེས་པ།གཙང་བར་འདུ་ཤེས་པའི་སེམས་ཅན་དེ་དང་དེ་དག་ནི།བཅོམ་ལྡན་འདས་ཀྱི་ཐུགས་ལས་སྐྱེས་པའི་སྲས་ལགས་སོ།།བཅོམ་ལྡན་aའདས་སེམས་ཅན་དེ་དག་ནི་ཕྱིན་ཅི་ལོག་ཏུ་གྱུར་པ་མ་ལགས་ཏེ
328. །བཅོམ་ལྡན་འདས་སེམས་ཅན་དེ་དག་ནི་ཡང་དག་པར་མཐོང་བ་ལགས་སོ།།དེ་ཅིའི་སླད་དུ་ཞེ་ན།བཅོམ་ལྡན་འདས་དེ་བཞིན་གཤེགས་པའི་ཆོས་ཀྱི་སྐུ་ཉིད་ནི།རྟག་པའི་ཕ་རོལ་ཏུ་ཕྱིན་པ།བདེ་བའི་ཕ་aརོལ་ཏུ་ཕྱིན་པ།
329. གཙང་བའི་ཕ་རོལ་ཏུ་ཕྱིན་པའོ།།བཅོམ་ལྡན་འདས་སེམས་ཅན་གང་དག་དེ་བཞིན་གཤེགས་པའི་ཆོས་ཀྱི་སྐུ་དེ་ལྟར་མཐོང་བ་དེ་དག་ནི་ཡང་དག་པར་མཐོང་བའོ།།ཡང་དག་པར་མཐོང་བ་གང་ལགས་པ་དེ་དག་ཐམས་ཅད་ནི་བཅོམ་ལྡན་འདས་ཀྱི་ཐུགས་ཀྱི་
330. སྲས་aལགས་སོ་ཞེས་རྒྱས་པར་འབྱུང་ངོ༌།།དེ་བཞིན་གཤེགས་པའི་ཆོས་ཀྱི་སྐུའི་ཡོན་ཏན་གྱི་ཕ་རོལ་ཏུ་ཕྱིན་པ་འདི་བཞི་ནི་རྒྱུའི་གོ་རིམས་ཀྱིས་གོ་རིམས་ལས་བཟློག་སྟེ་རིག་པར་བྱའོ།།དེ་ལ་ཐེག་པ་ཆེན་པོའི་ཆོས་ལ་སྡང་
331. བ།འདོད་ཆེན་པ་རྣམས་ཀྱི་མི་གཙང་བའི་འཁོར་བ་ལ་མངོན་པར་aདགའ་བ་ལས་བཟློག་ནས།བྱང་ཆུབ་སེམས་དཔའ་རྣམས་ཀྱི་
332. ཐེག་པ་ཆེན་པོའི་ཆོས་ལ་མོས་པ་བསྒོམས་པ་ལས་
333. ནི་འབྲས་བུ་གཙང་བའི་ཕ་རོལ་ཏུ་ཕྱིན་པ་ཐོབ་པར་བལྟའོ།།ཉེ་བར་ལེན་པའི་ཕུང་པོ་ལྔ་པོ་དག་ལ་བདག་ཏུ་ལྟ་བ་གཞན་མུ་སྟེགས་པ་དག་གི་ཡོད་པ་མ་ཡིན་པ་བདག་
334. ཏུ་aའཛིན་པ་ལ་མངོན་པར་དགའ་བ་ལས་བཟློག་ནས་ཤེས་རབ་ཀྱི་
335. ཕ་རོལ་ཏུ་ཕྱིན་པ་བསྒོམས་པ་ལས་ནི་འབྲས་བུ་བདག་དམ་པའི་ཕ་རོལ་ཏུ་ཕྱིན་པ་འཐོབ་པར་བལྟའོ།།འདི་ལྟར་མུ་སྟེགས་པ་གཞན་ཐམས་ཅད་ནི་གཟུགས་ལ་སོགས་པ་དེའི་རང་བཞིན་མ་ཡིན་པའི་དངོས་པོ་བདག་ཏུ་ཁས་ལེན་aལ།དེ་དག་གིས་
336. ཇི་ལྟར་བཟུང་བའི་དངོས་པོ་དེ་ཡང་བདག་གི་མཚན་ཉིད་ཀྱིས་
337. སླུ་བ་དང་ལྡན་པའི་ཕྱིར་དུས་ཐམས་ཅད་དུ་བདག་མེད་དོ།།དེ་བཞིན་གཤེགས་པས་ནི་ཡང་དག་པ་ཇི་ལྟ་བ་བཞིན་གྱི་
338. ཡེ་ཤེས་ཀྱིས་ཆོས་ཐམས་ཅད་བདག་མེད་པ་དམ་པའི་ཕ་རོལ་ཏུ་ཕྱིན་པ་བརྙེས་ལ།དེས་aཇི་ལྟར་གཟིགས་པའི་བདག་མེད་པ་ཡང་བདག་
339. ཡོད་པ་མ་ཡིན་པའི་མཚན་ཉིད་ཀྱིས་མི་སླུ་བ་དང་ལྡན་པའི་ཕྱིར་དུས་ཐམས་ཅད་དུ་བདག་ཏུ་འདོད་དོ།།བདག་མེད་པ་ཉིད་བདག་ཏུ་བྱས་པ་སྟེ།ཇི་སྐད་དུ།མི་གནས་པའི་ཚུལ་གྱིས་གནས་པ་ཞེས་གསུངས་པ་ལྟ་བུའོ།།འཁོར་བའི་aསྡུག་བསྔལ་གྱིས་འཇིགས་པ་ཉན་ཐོས་ཀྱི་
340. ཐེག་པ་པ་རྣམས་ཀྱི་འཁོར་བའི་སྡུག་བསྔལ་ཉེ་བར་ཞི་བ་ཙམ་མངོན་པར་འདོད་པ་ལས་བཟློག་ནས་ནམ་མཁའི་མཛོད་ལ་སོགས་པའི་ཏིང་ངེ་འཛིན་བསྒོམས་པ་ལས་ནི་འབྲས་བུ་འཇིག་རྟེན་དང་འཇིག་རྟེན་ལས་འདས་པའི་བདེ་བ་དམ་པའི་ཕ་རོལ་ཏུ་ཕྱིན་aཔ་འཐོབ་པར་བལྟ་བར་བྱའོ།།སེམས་ཅན་གྱི་དོན་ལ་མི་ལྟོས་
341. པར་རང་སངས་རྒྱས་ཀྱི་ཐེག་པ་པ་རྣམས་ཀྱིས་
342. འདུ་འཛི་མེད་པར་གནས་པ་ལ་མངོན་པར་དགའ་བ་ལས་བཟློག་ནས
343. །བྱང་ཆུབ་སེམས་དཔའ་རྣམས་ཀྱི་སྙིང་རྗེ་ཆེན་པོ་བསྒོམས་པ་ལས་ནི་རྟག་ཏུ་རྒྱུན་མི་འཆད་པར་འཁོར་བ་aཇི་སྲིད་ཀྱི་བར་དུ་སེམས་ཅན་གྱི་དོན་ཡོངས་སུ་སྦྱོང་བ་ཡོངས་སུ་དག་པའི་ཕྱིར་འབྲས་བུ་རྟག་པའི་ཕ་རོལ་ཏུ་ཕྱིན་པ་འཐོབ་པར་བལྟ་བར་བྱའོ།།དེ་ལྟར་བྱང་ཆུབ་སེམས་དཔའ་རྣམས་ཀྱི་མོས་པ་དང༌།ཤེས་པ་
344. དང༌།ཏིང་ངེ་འཛིན་དང༌།སྙིང་རྗེ་ཆེན་པོ་བསྒོམས་པ་རྣམས་ཀྱི་འབྲས་aབུ་ནི་གོ་རིམས་ཇི་ལྟ་བ་བཞིན་དུ་དེ་བཞིན་གཤེགས་པའི་ཆོས་ཀྱི་སྐུ་
345. གཙང་བ་དང༌།བདག་དང་།བདེ་བ་དང༌།རྟག་པའི་ཡོན་ཏན་གྱི་ཕ་རོལ་ཏུ་ཕྱིན་པ་རྣམ་པ་བཞི་འགྲུབ་བོ།།དེ་བཞིན་གཤེགས་པ་ནི་འདི་དག་གིས་ཆོས་ཀྱི་དབྱིངས་ཀྱི་མཐར་ཐུག་པ་ནམ་མཁའི་ཁམས་ཀྱི་མཐས་
346. aཀླས་པ་ཕྱི་མའི་མཐའི་མུར་ཐུག་
347. པ་ཞེས་བརྗོད་དོ།།འདི་ལྟར་ཐེག་པ་ཆེན་པོའི་ཆོས་དམ་པ་ལ་
348. ལྷག་པར་མོས་པ་བསྒོམས་པས་ནི་དེ་བཞིན་གཤེགས་པ་ཤིན་ཏུ་གཙང་བའི་ཆོས་ཀྱི་དབྱིངས་ཀྱི་
349. མཐར་ཐུག་པ་
350. བརྙེས་པའི་ཕྱིར་ཆོས་ཀྱི་དབྱིངས་ཀྱི་མཐར་ཐུག་པ་ཉིད་འགྲུབ་པོ།།aཤེས་རབ་ཀྱི་ཕ་རོལ་ཏུ་ཕྱིན་པ་
351. ཉིད་བསྒོམས་པས།སེམས་ཅན་དང་སྣོད་ཀྱི་འཇིག་རྟེན་ནམ་མཁའ་ལྟར་བདག་མེད་པའི་མཐར་ཐུག་པ་ཉིད་དུ་རྟོགས་
352. པའི་ཕྱིར་དང༌།ནམ་མཁའ་མཛོད་ལ་སོགས་པའི་ཏིང་ངེ་འཛིན་བསྒོམས་པས་ཆོས་ཀྱི་དབང་ཕྱུག་དམ་པ་ཐམས་ཅད་དུ་ཁྱབ་པ་ཀུན་ཏུ་སྟོན་པའི་aཕྱིར་ནམ་མཁའི་ཁམས་ཀྱི་མཐས་ཀླས་པའོ།།སྙིང་རྗེ་ཆེན་པོ་བསྒོམས་པས་སེམས་ཅན་ཐམས་ཅད་ལ་དུས་མུ་
353. མཐའ་མེད་པར་སྙིང་རྗེ་དང་ལྡན་པའི་ཕྱིར་ན་ཕྱི་མའི་མཐའི་
354. མུར་ཐུག་པ་ཡིན་ནོ།།ཟག་པ་མེད་པའི་
355. དབྱིངས་ལ་གནས་པའི་དགྲ་བཅོམ་པ་དང༌།རང་སངས་རྒྱས་རྣམས་དང༌།aདབང་ཐོབ་པའི་བྱང་ཆུབ་སེམས་དཔའ་རྣམས་ལ་ཡང་དེ་བཞིན་གཤེགས་པའི་ཆོས་ཀྱི་སྐུའི་ཡོན་ཏན་གྱི་ཕ་རོལ་ཏུ་ཕྱིན་པ་རྣམ་པ་འདི་
356. བཞི་ཐོབ་པའི་གེགས་སུ་འགྱུར་བ་ནི་འདི་བཞི་སྟེ།འདི་ལྟ་སྟེ།རྐྱེན་གྱི་མཚན་ཉིད་དང༌།རྒྱུའི་མཚན་ཉིད་དང༌།འབྱུང་བའི་མཚན་ཉིད་དང༌།འཇིག་
357. པའི་aམཚན་ཉིད་དོ།།དེ་ལ་རྐྱེན་གྱི་
358. མཚན་ཉིད་ནི།མ་རིག་པའི་བག་ཆགས་ཀྱིས་ཏེ།འདུ་བྱེད་རྣམས་ཀྱིས་མ་རིག་པ་བཞིན་ནོ།།རྒྱུའི་མཚན་ཉིད་ནི་མ་རིག་པའི་བག་ཆགས་ཀྱི་སའི་རྐྱེན་ཅན་ཟག་པ་མེད་པའི་ལས་ཉིད་དེ།འདུ་བྱེད་བཞིན་ནོ།།འབྱུང་བའི་མཚན་ཉིད་ནི་མ་རིག་པའི་བག་aཆགས་ཀྱི་སའི་རྐྱེན་དང་ལྡན་པ་ཟག་པ་མེད་པའི་ལས་ཀྱི་
359. རྒྱུ་ཅན་ཡིད་ཀྱི་རང་བཞིན་གྱི་ལུས་རྣམ་པ་གསུམ་གྲུབ་པ་སྟེ།ཉེ་བར་ལེན་པ་
360. བཞིའི་རྐྱེན་དང་ལྡན་པ་ཟག་པ་དང་བཅས་པའི་ལས་ཀྱི་རྒྱུ་ཅན་གྱི་སྲིད་པ་གསུམ་མངོན་པར་གྲུབ་པ་བཞིན་ནོ།།འཇིག་པའི་མཚན་ཉིད་ནི་ཡིད་ཀྱི་རང་བཞིན་གྱི་aལུས་རྣམ་པ་གསུམ་མངོན་པར་འགྲུབ་
361. པའི་རྐྱེན་ཅན་བསམ་གྱིས་མི་ཁྱབ་པར་ཡོངས་སུ་བསྒྱུར་བའི་འཆི་འཕོ་བ་སྟེ།སྐྱེ་བའི་རྐྱེན་ཅན་གྱི་རྒ་ཤི་བཞིན་ནོ།།དེ་ལ་དགྲ་བཅོམ་པ་དང༌།རང་སངས་རྒྱས་དང༌།དབང་ཐོབ་པའི་བྱང་ཆུབ་སེམས་དཔའ་རྣམས་ནི་ཉེ་བའི་ཉོན་མོངས་པ་ཐམས་aཅད་ཀྱི་རྟེན་དུ་གྱུར་པ་མ་རིག་
362. པའི་བག་ཆགས་ཀྱིས་མ་སྤངས་པས་ན་
363. ཉོན་མོངས་པའི་དྲི་མ་དྲི་ང་བའི་བག་ཆགས་ཐམས་ཅད་དང་ལྡན་པའི་ཕྱིར་གཙང་
364. བའི་ཕ་རོལ་ཏུ་ཕྱིན་པ་རབ་ཀྱི་མཐར་ཕྱིན་པ་མི་འཐོབ་པོ།།མ་རིག་པའི་བག་ཆགས་ཀྱིས་དེ་ཉིད་ལ་བརྟེན་ནས་མཚན་མའི་སྤྲོས་པ་ཀུན་དུ་སྤྱོད་པ་ཕྲ་མོ་aདང་ལྡན་པའི་ཕྱིར།དེ་དག་གི་ཕ་རོལ་ཏུ་ཕྱིན་པ་ཤིན་ཏུ་འདུས་མ་བྱས་པ་མི་འཐོབ་པོ།།དེ་ལ་
365. མ་རིག་པའི་བག་ཆགས་ཀྱི་ས་དེ་དང་མ་རིག་
366. པའི་བག་ཆགས་ཀྱི་སའི་
367. རྐྱེན་ཅན་གྱི་མཚན་མའི་སྤྲོས་པ་སྤྱོད་པ་ཕྲ་མོས་ཀུན་ནས་བསླང་བ་ཟག་པ་མེད་པའི་ལས་ལ་བརྟེན་ནས་ཡིད་ཀྱི་རང་བཞིན་གྱི་ཕུང་པོ་ཀུན་aའབྱུང་བའི་ཕྱིར་དེ་འགགས་པ་ཤིན་ཏུ་བདེ་བའི་ཕ་རོལ་ཏུ་ཕྱིན་པ་མི་འཐོབ་པོ།།དེ་ལ་
368. ཇི་སྲིད་དུ་ཉོན་མོངས་པ་དང་ལས་དང་སྐྱེ་བའི་ཀུན་ནས་ཉོན་མོངས་པ་མ་ལུས་པ་འགགས་པ་ལས་གྱུར་པ་དེ་བཞིན་གཤེགས་པའི་ཁམས་མངོན་དུ་མ་བྱས་པ་དེ་སྲིད་དུ་བསམ་གྱིས་མི་ཁྱབ་པའི་
369. ཡོངས་སུ་བསྒྱུར་aབ་དང་ལྡན་པའི་འཆི་འཕོ་བ་དང་མི་འབྲལ་བའི་ཕྱིར།གཞན་དུ་གྱུར་པ་མེད་པ་རྟག་པའི་ཕ་རོལ་ཏུ་ཕྱིན་པ་མི་འཐོབ་བོ།།དེ་ལ་མ་རིག་པའི་བག་ཆགས་ཀྱིས་ནི་ཉོན་མོངས་པའི་ཀུན་ནས་ཉོན་མོངས་པ་བཞིན་ནོ།།ཟག་པ་མེད་པའི་ལས་མངོན་པར་འདུ་བྱེད་པ་ནི་ལས་ཀྱི་
370. ཀུན་ནས་ཉོན་aམོངས་པ་བཞིན་ནོ།།ཡིད་ཀྱི་རང་བཞིན་གྱི་ལུས་རྣམ་པ་གསུམ་མངོན་པར་གྲུབ་པ་དང༌།བསམ་གྱིས་མི་ཁྱབ་པར་ཡོངས་སུ་བསྒྱུར་བ་དང་ལྡན་པའི་འཆི་འཕོ་
371. བ་ནི་སྐྱེ་བའི་ཀུན་ནས་ཉོན་མོངས་པ་བཞིན་ནོ།།གཞུང་འདི་ཡང་རྒྱས་པར་ནི་མདོ་ཇི་ལྟ་བ་བཞིན་རྟོགས་པར་བྱ་སྟེ།aབཅོམ་ལྡན་འདས་དཔེར་ན་ལེན་པའི་རྐྱེན་གྱིས་ཟག་པ་དང་བཅས་པའི་ལས་ཀྱི་རྒྱུ་ལས་བྱུང་བ་སྲིད་པ་གསུམ་འབྱུང་བ་དེ་བཞིན་དུ་བཅོམ་ལྡན་འདས་མ་རིག་པའི་བག་ཆགས་ཀྱི་སའི་རྐྱེན་གྱིས་ཟག་པ་མེད་པའི་ལས་ཀྱི་རྒྱུ་ལས་བྱུང་བའི་དགྲ་བཅོམ་པ་དང༌།རང་སངས་རྒྱས་དང༌།དབང་aཐོབ་པའི་བྱང་ཆུབ་སེམས་དཔའ་རྣམས་ཀྱི་ཡིད་ཀྱི་རང་བཞིན་གྱི་ལུས་གསུམ་འབྱུང་སྟེ།བཅོམ་ལྡན་འདས་མ་རིག་
372. པའི་བག་ཆགས་ཀྱིས་གསུམ་པོ་འདི་དག་ཏུ་ཡིད་ཀྱི་རང་བཞིན་གྱི་ལུས་
373. གསུམ་པོ་འདི་དག་འབྱུང་བ་དང་ཟག་པ་མེད་པའི་ལས་མངོན་པར་འགྲུབ་པའི་རྐྱེན་ལགས་སོ་ཞེས་aརྒྱས་པར་འབྱུང་ངོ༌།།གང་གི་ཕྱིར་དགྲ་བཅོམ་པ་དང༌།རང་སངས་རྒྱས་དང༌།དབང་ཐོབ་པའི་བྱང་ཆུབ་སེམས་དཔའི་ཡིད་ཀྱི་རང་བཞིན་གྱི་ལུས་འདི་གསུམ་ལ་གཙང་བ་དང༌།བདག་དང༌།བདེ་བ་དང༌།རྟག་པའི་ཕ་རོལ་ཏུ་ཕྱིན་པ་མེད་པ་དེའི་
374. ཕྱིར།དེ་aབཞིན་གཤེགས་པའི་ཆོས་ཀྱི་སྐུ་ཁོ་ན་རྟག་པའི་ཕ་རོལ་ཏུ་ཕྱིན་པ།བདེ་བའི་ཕ་རོལ་ཏུ་ཕྱིན་པ།བདག་གི་ཕ་རོལ་ཏུ་ཕྱིན་པ།གཙང་བའི་ཕ་རོལ་ཏུ་ཕྱིན་པ་ཞེས་བྱའོ།།དེ་ནི་རང་བཞིན་དག་ཕྱིར་དང༌།།བག་ཆགས་སྤངས་ཕྱིར་གཙང་བ་
375. ཡིན།།བདག་དང་བདག་མེད་སྤྲོས་པ་དག།aཉེ་བར་ཞི་བ་དམ་པའི་བདག།ཡིད་ཀྱི་རང་བཞིན་ཕུང་པོ་དང༌།།དེ་རྒྱུ་ལོག་ཕྱིར་བདེ་བ་ཉིད།།འཁོར་བ་དང་ནི་མྱ་ངན་འདས།།མཉམ་པ་ཉིད་དུ་རྟོགས་
376. ཕྱིར་རྟག།།མདོར་བསྡུ་ན་རྒྱུ་རྣམ་པ་གཉིས་ཀྱིས་ན་དེ་བཞིན་གཤེགས་པའི་ཆོས་ཀྱི་སྐུ་གཙང་བའི་ཕ་རོལ་ཏུ་ཕྱིན་པར་རིག་པར་བྱ་སྟེ།aསྤྱིའི་མཚན་ཉིད་རང་བཞིན་གྱིས་
377. ཡོངས་སུ་དག་པ་དང༌།ཁྱད་པར་གྱི་མཚན་ཉིད་དྲི་མ་མེད་པའི་ཡོངས་སུ་དག་པས་སོ།།རྒྱུ་རྣམ་པ་གཉིས་ཀྱིས་བདག་གི་
378. ཕ་རོལ་ཏུ་ཕྱིན་པར་རིག་པར་བྱ་སྟེ།མུ་སྟེགས་ཀྱི་མཐའ་དང་བྲལ་བས་བདག་གི་
379. སྤྲོས་པ་དང་བྲལ་བའི་ཕྱིར་དང༌།ཉན་ཐོས་aཀྱི་མཐའ་སྤངས་པས་བདག་མེད་པའི་སྤྲོས་པ་དང་བྲལ་བའི་ཕྱིར་རོ།།རྒྱུ་རྣམ་པ་གཉིས་ཀྱིས་
380. བདེ་བའི་ཕ་རོལ་ཏུ་ཕྱིན་པར་རིག་པར་བྱ་སྟེ།སྡུག་བསྔལ་ཀུན་འབྱུང་བའི་རྣམ་པ་ཐམས་ཅད་སྤངས་པས་བག་ཆགས་ཀྱིས་
381. མཚམས་སྦྱོར་བ་བཅོམ་པའི་ཕྱིར་དང༌།སྡུག་བསྔལ་aའགོག་
382. པའི་རྣམ་པ་ཐམས་ཅད་མངོན་དུ་བྱས་པས་ཡིད་ཀྱི་རང་བཞིན་གྱི་
383. ལུས་འགགས་པ་མངོན་དུ་བྱས་པའི་ཕྱིར་རོ།།རྒྱུ་རྣམ་པ་
384. གཉིས་ཀྱིས་རྟག་པའི་ཕ་རོལ་ཏུ་ཕྱིན་པར་རིག་པར་བྱའོ།།འཁོར་བ་མི་རྟག་མི་འབྲིད་པས་ཆད་པའི་མཐར་མ་ལྷུང་བའི་ཕྱིར་དང༌།མྱ་ངན་ལས་འདས་པ་aརྟག་པ་མི་སྣོན་པས།རྟག་པའི་མཐར་མ་ལྷུང་བའི་ཕྱིར་རོ།།ཇི་སྐད་དུ།བཅོམ་ལྡན་འདས་གལ་ཏེ་འདུ་བྱེད་མི་རྟག་གོ་ཞེས་བགྱི་བར་ལྟ་ན་
385. དེའི་ཆད་པར་ལྟ་བར་འགྱུར་ཏེ།དེ་ནི་དེའི་ཡང་དག་པ་མ་ལགས་པའི་ལྟ་བར་འགྱུར་རོ།།བཅོམ་ལྡན་འདས་གལ་ཏེ་མྱ་ངན་ལས་འདས་aཔ་རྟག་པ་ཞེས་བགྱི་བར་ལྟ་ན
386. །དེ་ནི་དེའི་རྟག་པའི་ལྟ་བར་འགྱུར་ཏེ།དེ་ནི་དེའི་ཡང་དག་པ་མ་ལགས་པའི་ལྟ་བར་འགྱུར་རོ་ཞེས་གསུངས་པ་བཞིན་ནོ།།ཆོས་ཀྱི་དབྱིངས་ཀྱི་ཚུལ་གྱི་སྒོ་འདིས་ནི་དོན་དམ་པར་འཁོར་བ་ཉིད་མྱ་ངན་ལས་འདས་པར་བརྗོད་པ་ཡིན་ཏེ།གཉིས་aཀ་ལྟར་རྣམ་པར་མི་རྟོག་པ་མི་གནས་པའི་མྱ་ངན་ལས་འདས་པ་མངོན་དུ་བྱེད་པའི་ཕྱིར་རོ།།དེ་ལྟ་མོད་ཀྱི་རྒྱུ་གཉིས་ཀྱིས་
387. ཁྱད་པར་མེད་པར་
388. སེམས་ཅན་ཐམས་ཅད་ལ་ཉེ་བ་དང་རིང་བ་
389. འབྲེལ་པས་མི་གནས་པའི་གནས་ཐོབ་པ་ཙམ་བསྟན་པ་ཡིན་ནོ།།རྒྱུ་གཉིས་པོ་གང་དག་aགིས་ཤེ་ན།འདི་ལ་བྱང་ཆུབ་སེམས་དཔའ་ནི་ཁྱད་པར་མེད་པར་སེམས་ཅན་ཐམས་ཅད་ལ་ཉེ་བ་
390. མ་ཡིན་ཏེ།ཤེས་རབ་ཀྱིས་སྲེད་པའི་བག་ལ་ཉལ་མཐའ་དག་སྤངས་པའི་ཕྱིར་རོ།།རིང་བ་ཡང་ཡོད་པ་མ་ཡིན་ཏེ།སྙིང་རྗེ་ཆེན་པོས་དེ་དག་ཡོངས་སུ་མ་བཏང་aབའི་ཕྱིར་རོ།།འདི་ནི་མི་གནས་པའི་རང་བཞིན་ཡང་དག་པར་རྫོགས་པའི་བྱང་ཆུབ་རྗེས་སུ་འཐོབ་པའི་ཐབས་ཏེ།ཤེས་རབ་ཀྱིས་ནི་བྱང་ཆུབ་སེམས་དཔའི་སྲེད་པའི་བག་ལ་ཉལ་མཐའ་དག་སྤངས་པས་ན་བདག་ལ་ཕན་པའི་ཕྱིར།མྱ་ངན་ལས་འདས་པ་ལ་བརྟེན་པའི་aབསམ་པ་ཅན་ཡོངས་སུ་མྱ་ངན་ལས་
391. མི་འདའ་བའི་རིགས་ཅན་བཞིན་དུ་འཁོར་བ་ལ་མི་གནས་ལ།སྙིང་རྗེ་ཆེན་པོས་སྡུག་བསྔལ་བའི་སེམས་ཅན་ཡོངས་སུ་མ་བཏང་བས་ནི་གཞན་ལ་ཕན་པའི་ཕྱིར།འཁོར་བ་ལ་བརྟེན་པའི་སྦྱོར་བ་ཅན་ཞི་བ་བགྲོད་པ་གཅིག་པའི་རིགས་ཅན་བཞིན་དུ་aམྱ་ངན་ལས་འདས་པ་ལ་མི་གནས་སོ།།དེ་ལྟར་ན་ཆོས་གཉིས་པོ་འདི་ནི་བླ་ན་མེད་པའི་བྱང་ཆུབ་ཀྱི་རྩ་བའི་གནས་སུ་བསྟན་པ་ནི།བདག་སྲེད་མ་ལུས་ཤེས་རབ་ཀྱིས་བཅད་དེ།།སེམས་ཅན་སྲེད་ཕྱིར་བརྩེ་ལྡན་ཞི་
392. ཐོབ་མིན།།དེ་ལྟར་བློ་བརྩེ་
393. བྱང་ཆུབ་ཐབས་བརྟེན་ནས།།aའཕགས་པ་འཁོར་བའམ་མྱ་ངན་འདའ་མི་འགྱུར།།དེ་ལ་སྔར་གྱི་དབང་དུ་བྱས་པའི་ལས་ཀྱི་དོན་ལས་བརྩམས་པའི་ཚིགས་སུ་བཅད་པ་ཕྱེད་ཕྱི་མས་ཅི་སྟོན་ཞེ་ན།གལ་ཏེ་སངས་རྒྱས་ཁམས་མེད་ན།།སྡུག་ལའང་སྐྱོ་བར་
394. མི་འགྱུར་ཞིང༌།།མྱ་ངན་འདས་ལ་འདོད་aཔ་དང༌།།དོན་གཉེར་སྨོན་པའང་མེད་པར་འགྱུར།།ཇི་སྐད་དུ།བཅོམ་ལྡན་འདས་གལ་ཏེ་དེ་བཞིན་གཤེགས་པའི་སྙིང་པོ་མ་མཆིས་ན་ནི།སྡུག་བསྔལ་ལ་ཡང་སྐྱོ་བར་མི་འགྱུར་ན།མྱ་ངན་ལས་འདས་པ་ལ་འདོད་པ་དང༌།འདུན་པ་དང༌།aདོན་དུ་གཉེར་
395. བ་དང༌།སྨོན་པ་ཡང་མེད་པར་འགྱུར་རོ་ཞེས་གསུངས་པ་ཡིན་ནོ།།དེ་ལ་མདོར་བསྡུ་ན།སངས་རྒྱས་ཀྱི་ཁམས་རྣམ་པར་དག་པའི་རིགས་ནི་ལོག་པ་ཉིད་དུ་ངེས་པའི་སེམས་ཅན་རྣམས་ལ་ཡང་ལས་རྣམ་པ་གཉིས་ཉེ་བར་གནས་པར་བྱེད་དེ།འཁོར་བ་ལ་སྡུག་བསྔལ་aབའི་ཉེས་པ་མཐོང་བ་ལ་
396. བརྟེན་ནས་སྐྱོ་བ་སྐྱེད་པར་བྱེད་པ་དང༌།མྱ་ངན་ལས་འདས་པ་ལ་བདེ་བའི་ཕན་ཡོན་མཐོང་བ་ལ་བརྟེན་ནས།འདུན་པ་དང༌།འདོད་པ་དང༌།དོན་དུ་གཉེར་བ་དང༌།སྨོན་པ་སྐྱེད་པར་བྱེད་པའོ།།དེ་ལ་འདུན་པ་ནི་མངོན་པར་འདོད་པའོ།།འདོད་aཔ་ནི་མངོན་པར་འདོད་པའི་དོན་ཐོབ་པ་ལ་ཕྱོགས་པའོ།།དོན་དུ་གཉེར་བ་ནི་མངོན་པར་འདོད་པའི་དོན་ཐོབ་པའི་ཐབས་ཚོལ་བའོ།།སྨོན་པ་ནི་གང་མངོན་པར་འདོད་པའི་དོན་ལ་སེམས་མངོན་པར་འདུན་པར་
397. བྱེད་པའོ།།སྲིད་དང་མྱ་ངན་འདས་ལ་དེའི།།སྡུག་བདེའི་
398. སྐྱོན་ཡོན་མཐོང་བ་འདི།།རིགས་aཡོད་ལས་ཡིན་གང་ཕྱིར་དེ།།རིགས་མེད་དག་ལ་མེད་ཕྱིར་རོ།།དཀར་པོའི་ཆོས་
399. དང་ལྡན་པའི་གང་ཟག་གིས་འཁོར་བ་ལ་སྡུག་བསྔལ་གྱི་ཉེས་པ་མཐོང་བ་དང༌།མྱ་ངན་ལས་འདས་པ་ལ་བདེ་བའི་ཕན་ཡོན་མཐོང་བ་གང་ཡིན་པ་འདི་ཡང་རིགས་ཡོད་པ་ལས་གྱུར་པ་ཡིན་གྱི།རྒྱུ་མེད་རྐྱེན་མེད་aཔ་ནི་མ་ཡིན་ནོ།།དེ་ཅིའི་ཕྱིར་ཞེ་ན།གལ་ཏེ་སྡིག་པ་མི་ཟད་པ་དང་ལྡན་པའི་ཚུལ་གྱིས་རྒྱུ་མེད་རྐྱེན་མེད་པར་དེར་འགྱུར་
400. ན་ནི།ལོག་སྲེད་ཅན་ཡོངས་སུ་མྱ་ངན་ལས་མི་འདའ་བའི་
401. རིགས་ཅན་རྣམས་ལ་ཡང་དེར་འགྱུར་ན།ཇི་སྲིད་དུ་གློ་
402. བུར་གྱི་དྲི་མ་རྣམ་པར་དག་པའི་རིགས་aསྐྱེས་བུ་དམ་པ་ལ་བརྟེན་པ་ལ་སོགས་པ་འཁོར་ལོ་བཞི་ཡང་དག་པར་འབྱོར་པའི་ཚུལ་གྱིས།གསུམ་ལས་གང་ཡང་རུང་བའི་ཆོས་ལ་མོས་པ།སྐྱེད་པར་བྱེད་པ་མ་ཡིན་པ་དེ་སྲིད་དུ་ནི་འགྱུར་བ་ཡང་མ་ཡིན་ནོ།།གང་གི་ཕྱིར་
403. དེའི་འོག་ཏུ་ཐ་ན་ལོག་པ་ཉིད་དུ་ངེས་པའི་རྒྱུད་དུ་འགྱུར་བའི་སེམས་aཅན་རྣམས་ཀྱི་ལུས་ལ་ཡང་དེ་བཞིན་གཤེགས་པའི་ཉི་མའི་དཀྱིལ་འཁོར་གྱི་ཡེ་ཤེས་ཀྱི་འོད་ཟེར་ཕོག་
404. པས་དེ་དག་ལ་ཕན་འདོགས་པར་
405. འགྱུར་ཞིང༌།མ་འོངས་པའི་རྒྱུ་ཡང་དག་པར་བསྐྱེད་པས་ན།དགེ་བའི་ཆོས་རྣམས་ཀྱིས་
406. རྣམ་པར་འཕེལ་བར་ཡང་འགྱུར་རོ་ཞེས་གསུངས་སོ།།འདི་aསྐད་དུ།ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ཞེས་གསུངས་པ་གང་ཡིན་པ་དེ་ནི་ཐེག་པ་ཆེན་པོའི་ཆོས་ལ་སྡང་བ་ལོག་སྲེད་ཅན་ཉིད་ཀྱི་རྒྱུ་ཡིན་པའི་ཕྱིར
407. །ཐེག་པ་ཆེན་པོའི་ཆོས་ལ་སྡང་བ་བཟློག་པའི་དོན་དུ།དུས་གཞན་ལ་དགོངས་ནས་གསུངས་པ་aཡིན་ནོ།།རང་བཞིན་གྱིས་རྣམ་པར་དག་པའི་རིགས་ཡོད་པའི་ཕྱིར།འགའ་ཡང་གཏན་རྣམ་པར་དག་པར་མི་འགྱུར་བ་ནི་འོས་པ་མ་ཡིན་ཏེ།གང་གི་ཕྱིར་བཅོམ་ལྡན་འདས་ཀྱིས་
408. ཁྱད་པར་མེད་པར་སེམས་ཅན་ཐམས་ཅད་ལ་
409. རྣམ་པར་དག་པར་རུང་བ་ཉིད་ཡོད་པ་ལ་དགོངས་ནས།aཐོག་མེད་གྱུར་ཀྱང་ཐ་མ་དང་ལྡན་པ།།རང་བཞིན་གྱིས་དག་རྟག་པའི་ཆོས་ཅན་ནི།།ཐོག་མེད་སྦུབས་ཀྱིས་ཕྱི་བསྒྲིབས་མི་མཐོང་སྟེ།།ཇི་ལྟར་གསེར་གྱི་གཟུགས་ནི་བསྒྲིབས་པ་བཞིན།།ཞེས་གསུངས་སོ།།དེ་ལ་ལྡན་པའི་དོན་ལས་བརྩམས་ཏེ་ཚིགས་སུ་བཅད་པ།aརྒྱ་མཚོ་ཆེ་བཞིན་
410. དཔག་མེད་པའི
411. །།ཡོན་ཏན་རིན་ཆེན་མི་ཟད་
412. གནས།།དབྱེར་མེད་ཡོན་ཏན་དང་ལྡན་པའི།།ངོ་བོ་ཉིད་ཕྱིར་མར་མེ་བཞིན།།དེ་ལ་ཚིགས་སུ་བཅད་པ་ཕྱེད་སྔ་མས་ཅི་སྟོན་
413. ཞེ་ན།ཆོས་སྐུ་རྒྱལ་བའི་ཡེ་ཤེས་དང༌།།ཐུགས་རྗེའི་ཁམས་ནི་བསྡུས་པའི་ཕྱིར།aསྣོད་དང་རིན་ཆེན་ཆུ་ཡིས་ནི
414. །།རྒྱ་མཚོ་དང་ནི་མཚུངས་པར་བསྟན།།གོ་རིམས་ཇི་ལྟ་བར་གནས་གསུམ་པོ་རྣམས་ཀྱི་རྒྱ་མཚོ་ཆེན་པོ་དང་ཆོས་མཐུན་པ་རྣམ་པ་གསུམ་གྱིས་ན།དེ་བཞིན་གཤེགས་པའི་ཁམས་རྒྱུ་དང་ལྡན་པའི་དབང་དུ་བྱས་ཏེ་ལྡན་པའི་དོན་དུ་རིག་
415. པར་བྱའོ།།aགནས་གསུམ་པོ་གང་ཞེ་ན།འདི་ལྟ་སྟེ།ཆོས་ཀྱི་སྐུ་
416. རྣམ་པར་དག་པའི་རྒྱུ་དང༌།སངས་རྒྱས་ཀྱི་ཡེ་ཤེས་ཐོབ་པའི་རྒྱུ་དང༌།དེ་བཞིན་གཤེགས་པའི་ཐུགས་
417. རྗེ་ཆེན་པོ་འཇུག་པའི་རྒྱུའོ།།དེ་ལ་ཆོས་ཀྱི་སྐུ་རྣམ་པར་དག་པའི་རྒྱུ་ནི་ཐེག་པ་ཆེན་པོ་ལ་མོས་པ་སྒོམ་
418. པར་aབལྟའོ།།སངས་རྒྱས་ཀྱི་ཡེ་ཤེས་ཐོབ་པའི་རྒྱུ་ནི།ཤེས་རབ་དང་ཏིང་ངེ་འཛིན་གྱི་སྒོ་སྒོམ་པའོ།།དེ་བཞིན་གཤེགས་པའི་ཐུགས་རྗེ་ཆེན་པོ་
419. འཇུག་པའི་རྒྱུ་ནི།བྱང་ཆུབ་སེམས་དཔའི་སྙིང་རྗེ་ཆེན་པོ་སྒོམ་པའོ།།དེ་ལ་ཐེག་པ་ཆེན་པོའི་ཆོས་ལ་མོས་པ་aསྒོམ་
420. པ་ནི།སྣོད་དང་ཆོས་མཐུན་པ་སྟེ།དཔག་ཏུ་མེད་པ་ཟད་མི་ཤེས་པའི་ཤེས་པ་
421. དང༌།ཏིང་ངེ་འཛིན་གྱི་རིན་པོ་ཆེ་དང་ཐུགས་རྗེའི་ཆུ་རྣམས་དེར་འདུ་བའི་ཕྱིར་རོ།།ཤེས་རབ་དང་ཏིང་ངེ་འཛིན་གྱི་སྒོ་སྒོམ་པ་ནི།རིན་པོ་ཆེ་དང་ཆོས་མཐུན་པ་སྟེ།དེ་ནི་རྣམ་པར་རྟོག་aཔ་མེད་པའི་ཕྱིར་དང༌།མཐུ་བསམ་གྱིས་
422. མི་ཁྱབ་པའི་ཡོན་ཏན་དང་ལྡན་པའི་ཕྱིར་རོ།།བྱང་ཆུབ་སེམས་དཔའི་སྙིང་རྗེ་སྒོམ་
423. པ་ནི་ཆུ་དང་ཆོས་མཐུན་པ་སྟེ།དེ་ནི་འགྲོ་བ་ཐམས་ཅད་ལ་མཆོག་ཏུ་བརླན་པའི་རང་བཞིན་གྱི་རོ་གཅིག་པ་དང་ལྡན་པའི་ཕྱིར་རོ།།ཆོས་གསུམ་aཔོ་དེ་དག་ཀྱང་རྒྱུ་གསུམ་པོ་འདིས་དེ་དང་འབྲེལ་པ་དང་ལྡན་པ་ནི་ལྡན་པ་ཞེས་བརྗོད་དོ།།དེ་ལ་ཚིགས་སུ་བཅད་པ་ཕྱེད་ཕྱི་
424. མས་ཅི་བསྟན་ཞེ་ན།དྲི་མེད་གནས་ལ་མངོན་ཤེས་དང༌།།ཡེ་ཤེས་དྲི་མེད་དེ་ཉིད་
425. དང༌།།རྣམ་དབྱེ་མེད་ཕྱིར་མར་མེ་ཡི།།སྣང་
426. དང་དྲོ་མདོག་ཆོས་aམཚུངས་ཅན།།གོ་རིམས་ཇི་ལྟ་བར་གནས་གསུམ་པོ་རྣམས་ཀྱི་མར་མེ་དང་ཆོས་མཐུན་པ་རྣམ་པ་གསུམ་གྱིས་ནི་དེ་བཞིན་གཤེགས་པའི་ཁམས་ལ་འབྲས་བུ་དང་ལྡན་པའི་དབང་དུ་བྱས་ཏེ་ལྡན་པའི་དོན་དུ་རིག་
427. པར་བྱའོ།།གནས་གསུམ་གང་ཞེ་ན།འདི་ལྟ་སྟེ།མངོན་པར་aཤེས་པ་དང༌།ཟག་པ་ཟད་པའི་ཡེ་ཤེས་དང༌།ཟག་པ་ཟད་པའོ།།དེ་ལ་མངོན་པར་ཤེས་པ་ལྔ་ནི་སྣང་བ་དང་ཆོས་མཚུངས་པ་སྟེ།དེ་དག་ནི་དོན་ཉམས་སུ་མྱོང་བའི་མི་མཐུན་པའི་ཕྱོགས་ཀྱི་
428. མུན་པ་འཇོམས་པ་ཉིད་དུ་ཉེ་བར་གནས་པའི་མཚན་ཉིད་ཀྱི་ཕྱིར་རོ།aཟག་པ་མེད་པའི་ཡེ་ཤེས་ནི།དྲོ་བ་དང་ཆོས་མཐུན་པ་སྟེ།དེ་ལ་ལས་དང་ཉོན་མོངས་པའི་བུད་ཤིང་མ་ལུས་པ་སྲེག་པ་ཉེ་བར་གནས་པའི་མཚན་ཉིད་ཀྱི་ཕྱིར་རོ།།གནས་ཡོངས་སུ་འགྱུར་བའི་ཟག་པ་ཟད་པ་ནི་མདོག་དང་ཆོས་མཐུན་པ་སྟེ།དེ་ནི་ཤིན་ཏུ་དྲི་མ་མེད་aཔའི་རྣམ་པར་དག་པ་འོད་གསལ་བའི་མཚན་ཉིད་ཀྱི་ཕྱིར་རོ།།དེ་ལ་དྲི་མ་མེད་པ་ནི་ཉོན་མོངས་པའི་སྒྲིབ་པ་སྤངས་པའི་ཕྱིར་རོ།།རྣམ་པར་དག་པ་ནི་ཤེས་བྱའི་སྒྲིབ་པ་སྤངས་པའི་ཕྱིར་རོ།།འོད་གསལ་བ་ནི་དེ་གཉི་ག་གློ་བུར་བ་ཉིད་ཀྱི་
429. རང་བཞིན་མ་ཡིན་པའི་ཕྱིར་རོ།།དེ་aལྟར་ཟག་པ་མེད་པའི་མངོན་པར་ཤེས་པ་དང༌།ཡེ་ཤེས་དང་སྤངས་པས་བསྡུས་པ་མི་སློབ་པའི་རྒྱུད་ཀྱི་ཆོས་བདུན་པོ་འདི་དག་ཟག་པ་མེད་པའི་དབྱིངས་ན་ཕན་ཚུན་རྣམ་པར་དབྱེ་བ་མེད་པ་ནི།སོ་སོ་མ་ཡིན་པའི་ཆོས་ཀྱི་
430. དབྱིངས་དང་མཉམ་པ་ཉིད་ཀྱིས་ལྡན་པ་ནི་
431. ལྡན་པ་ཞེས་བྱའོ།།aལན་
432. པའི་དོན་ལ་བརྩམས་པའི་དཔེ་འདི་ནི་རྒྱས་པར་མདོ་ཇི་ལྟ་བ་བཞིན་རྟོགས་
433. པར་བྱ་སྟེ།ཤཱ་རིའི་བུ་དཔེར་ན་མར་མེ་ནི་འདི་ལྟ་སྟེ།སྣང་བ་དང་དྲོ་བ་དང་མདོག་དག་གིས་སམ།ནོར་བུ་སྣང་བ་དང་མདོག་དང་དབྱིབས་དག་གིས་
434. རྣམ་པར་དབྱེར་མེད་པའི་ཆོས་ཅན་དང་མ་aབྲལ་བའི་ཡོན་ཏན་ཅན་ནོ།།ཤཱ་རིའི་བུ་དེ་བཞིན་དུ་
435. དེ་བཞིན་གཤེགས་པས་བསྟན་པའི་ཆོས་ཀྱི་སྐུ་ནི་འདི་ལྟ་སྟེ།གང་གཱའི་ཀླུང་གི་བྱེ་མ་སྙེད་འདས་པ་དེ་བཞིན་གཤེགས་པའི་ཆོས་རྣམས་ཀྱིས་རྣམ་པར་དབྱེ་བ་མེད་པའི་ཆོས་ཅན་མ་བྲལ་བའི་ཡེ་ཤེས་ཀྱི་ཡོན་ཏན་ཅན་ནོ་ཞེས་གསུངས་སོ།།aདེ་ལ་འཇུག་པའི་དོན་ལས་བརྩམས་ཏེ་ཚིགས་སུ་བཅད་པ།སོ་སོའི་སྐྱེས་འཕགས་རྫོགས་སངས་ཀྱི།།དེ་བཞིན་ཉིད་དབྱེའི་འཇུག་པ་ལས།།དེ་ཉིད་གཟིགས་པས་སེམས་ཅན་ལ།།རྒྱལ་བའི་སྙིང་པོ་འདི་བསྟན་ནོ།།འདིས་ཅི་བསྟན་ཞེ་ན།སོ་སོའི་སྐྱེ་བོ་ཕྱིན་ཅི་ལོག།aབདེན་པ་མཐོང་བ་བཟློག་པ་སྟེ།།དེ་བཞིན་གཤེགས་པ་ཇི་ལྟ་བཞིན།།ཕྱིན་ཅི་མ་ལོག་སྤྲོས་མེད་ཉིད།།དེ་བཞིན་གཤེགས་པའི་ཁམས་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པར་རྣམ་པར་མི་རྟོག་པའི་ཡེ་ཤེས་ཀྱི་སྒོ་ལ་
436. གདམས་པ་ལས་བརྩམས་ཏེ།བྱང་ཆུབ་སེམས་aདཔའ་རྣམས་ལ་ཆོས་ཐམས་ཅད་ཀྱི་དེ་བཞིན་ཉིད་རྣམ་པར་དག་པ་སྤྱིའི་མཚན་ཉིད་བསྟན་པ་གང་ཡིན་པ་དེ་ལ་གང་ཟག་རྣམ་པ་གསུམ་པོ་དེ་ཁོ་ན་མ་མཐོང་བ་སོ་སོའི་སྐྱེ་བོ་དང༌།དེ་ཁོ་ན་མཐོང་བ་འཕགས་པ་དང༌།དེ་ཁོ་ན་མཐོང་བ་རྣམ་པར་དག་པའི་མཐར་ཕྱིན་པ་དེ་བཞིན་aགཤེགས་པ་རྣམས་ཀྱི་འཇུག་པ་རྣམ་པ་གསུམ་ཐ་དད་པར་རིག་པར་བྱ་སྟེ།འདི་ལྟ་སྟེ།ཕྱིན་ཅི་ལོག་པ་དང་ཕྱིན་ཅི་མ་ལོག་པ་དང༌།ཡང་དག་པར་
437. ཕྱིན་ཅི་མ་ལོག་པ་སྤྲོས་པ་མེད་པ་སྟེ།གོ་རིམས་བཞིན་ནོ།།དེ་ལ་ཕྱིན་ཅི་ལོག་ནི་བྱིས་
438. པ་རྣམས་ཀྱི་
439. སྟེ།འདུ་aཤེས་དང་སེམས་དང་ལྟ་བ་ཕྱིན་ཅི་ལོག་པའི་ཕྱིར་རོ།།བཟློག་པས་
440. ཕྱིན་ཅི་མ་ལོག་པ་ནི་འཕགས་པ་རྣམས་ཀྱི་སྟེ།དེ་སྤངས་པའི་ཕྱིར་རོ།།ཡང་དག་པར་ཕྱིན་ཅི་མ་ལོག་པའི་སྤྲོས་པ་མེད་པ་ནི།ཡང་དག་པར་རྫོགས་པའི་སངས་རྒྱས་རྣམས་ཀྱི་སྟེ།བག་ཆགས་དང་བཅས་པའི་aཉོན་མོངས་པ་དང༌།ཤེས་བྱའི་སྒྲིབ་པ་བཅོམ་པའི་ཕྱིར་རོ།།འདི་ཕན་ཆད་ནི་འཇུག་པའི་དོན་ཉིད་ལས་བརྩམས་ཏེ།དེ་ལས་གཞན་པའི་དོན་རྣམ་པ་བཞིའི་དབྱེ་བ་སྟོན་པར་རིག་པར་
441. བྱའོ།།དེ་ལ་གང་ཟག་འདི་གསུམ་གྱི་གནས་སྐབས་ཀྱི་རབ་ཏུ་དབྱེ་བ་ལས་བརྩམས་ཏེ་ཚིགས་སུ་བཅད་aཔ།།མ་དག་མ་དག་དག་པ་དང༌།།ཤིན་ཏུ་རྣམ་དག་གོ་རིམས་བཞིན།།སེམས་ཅན་བྱང་ཆུབ་སེམས་དཔའ་དང༌།།དེ་བཞིན་གཤེགས་པ་ཞེས་བརྗོད་དོ།།འདིས་ཅི་བསྟན་ཞེ་ན།ངོ་བོ་ཉིད་ལ་སོགས་པའི་དོན།།འདི་དྲུག་གིས་ནི་བསྡུས་པ་ཡི
442. །།ཁམས་ནི་གནས་aསྐབས་གསུམ་དག་ཏུ།།མིང་གསུམ་གྱིས་ནི་བསྟན་པ་ཉིད།།དེ་ལྟར་གང་ཅི་ཡང་རུང་སྟེ།བཅོམ་ལྡན་འདས་ཀྱིས་ཆོས་ཀྱི་རྣམ་གྲངས་ཀྱི་སྒོ་དུ་མར་རྒྱས་པར་བསྟན་པའི་ཟག་པ་མེད་པའི་ཁམས་བསྟན་པ་ངོ་བོ་དང༌།རྒྱུ་དང༌།འབྲས་བུ་དང༌།ལས་དང༌།ལྡན་པ་དང༌།aའཇུག་པའི་དོན་དྲུག་པ་འདིས་བསྡུས་པ་དེ་ཐམས་ཅད་ནི་མདོར་བསྡུས་ཏེ།གནས་སྐབས་གསུམ་དུ་གོ་རིམས་བཞིན་དུ་མིང་གསུམ་བསྟན་པས་བསྟན་པར་རིག་པར་བྱ་སྟེ།འདི་ལྟ་སྟེ
443. །མ་དག་པའི་གནས་སྐབས་སུ་ནི་སེམས་ཅན་གྱི་ཁམས་ཞེས་བྱ་བ་དང༌།མ་དག་པ་དང༌།དག་པའི་aགནས་སྐབས་སུ་ནི་བྱང་ཆུབ་སེམས་དཔའ་ཞེས་བྱ་བ་དང༌།ཤིན་ཏུ་རྣམ་པར་དག་པའི་གནས་སྐབས་སུ་ནི་དེ་བཞིན་གཤེགས་པ་ཞེས་བྱའོ།།ཇི་སྐད་དུ།བཅོམ་ལྡན་འདས་ཀྱིས་ཤཱ་རིའི་བུ་ཆོས་ཀྱི་སྐུ་དེ་ཉིད་ཉོན་མོངས་པའི་སྦུབས་བྱེ་བ་མཐའ་ཡས་པས་གཏུམས་པས།འཁོར་aབའི་རྒྱུན་གྱིས་ཁྱེར་བ།ཐོག་མ་དང་ཐ་མ་མེད་པའི་འཁོར་བའི་འགྲོ་བར་འཆི་བ་དང་།སྐྱེ་བ་དག་ཏུ་འཁོར་བ་ནི་སེམས་ཅན་གྱི་
444. ཁམས་ཞེས་བརྗོད་དོ།།ཤཱ་རིའི་བུ་ཆོས་ཀྱི་སྐུ་དེ་ཉིད་འཁོར་བའི་རྒྱུན་གྱི་སྡུག་བསྔལ་ལས་སྐྱོ་བར་གྱུར་པ།འདོད་པའི་ཡུལ་ཐམས་ཅད་ལ་ཆགས་པ་དང་བྲལ་བ་ཕ་aརོལ་ཏུ་ཕྱིན་པ་བཅུའི་ཁོངས་སུ་གཏོགས་པ།ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གིས་
445. བྱང་ཆུབ་ཀྱི་དོན་དུ་སྤྱད་པ་སྤྱོད་པ་ནི་བྱང་ཆུབ་སེམས་དཔའ་ཞེས་བརྗོད་དོ།།ཤཱ་རིའི་
446. བུ་ཆོས་ཀྱི་སྐུ་དེ་ཉིད་ཉོན་མོངས་པའི་སྦུབས་ཐམས་ཅད་ལས་ཡོངས་སུ་གྲོལ་བ།སྡུག་བསྔལ་བ་ཐམས་ཅད་aལས་འདས་པ།ཉེ་བའི་ཉོན་མོངས་པའི་དྲི་མ་མཐའ་དག་དང་བྲལ་བ།དག་པ་རྣམ་པར་དག་པ་མཆོག་ཏུ་ཡོངས་སུ་དག་པའི་ཆོས་ཉིད་ལ་གནས་པ།སེམས་ཅན་ཐམས་ཅད་ཀྱིས་བལྟ་བར་བྱ་བའི་ས་ལ་བཞུགས་
447. པ།ཤེས་བྱའི་ས་ཐམས་ཅད་ལ་གཉིས་སུ་མེད་པའི་སྐྱེས་བུའི་aམཐུ་ཐོབ་པ།སྒྲིབ་པ་མེད་པའི་ཆོས་ཅན་ཆོས་ཐམས་ཅད་ཀྱི་དབང་ཕྱུག་གི་སྟོབས་ཐོགས་པ་མེད་པ་ཐོབ་པ་ནི།དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཞེས་བརྗོད་དོ།།ཞེས་གསུངས་པ་བཞིན་ནོ།།དེ་བཞིན་གཤེགས་པའི་ཁམས་aགནས་སྐབས་གསུམ་པོ་དེ་དག་ཉིད་དུ་ཐམས་ཅད་དུ་འགྲོ་བའི་དོན་ལས་བརྩམས་ཏེ་ཚིགས་སུ་བཅད་པ།ཇི་ལྟར་རྟོགས་མེད་བདག་ཉིད་ཅན།།ནམ་མཁའ་ཀུན་ཏུ་རྗེས་
448. སོང་ལྟར།།སེམས་ཀྱི་རང་བཞིན་དྲི་མེད་དབྱིངས།།དེ་བཞིན་ཀུན་ཏུ་འགྲོ་བ་ཉིད།།འདིས་ཅི་བསྟན་ཞེ་aན།དེའི་སྤྱིའི་མཚན་ཉིད་ཉེས་པ་དང༌།།ཡོན་ཏན་མཐར་ཐུག་ཁྱབ་པ་སྟེ།།གཟུགས་ཀྱི་རྣམ་པ་དམན་པ་དང༌།།བར་མ་མཆོག་ལ་ནམ་མཁའ་བཞིན།།སོ་སོའི་སྐྱེ་བོ་དང༌།འཕགས་པ་དང༌།ཡང་དག་པར་རྫོགས་པའི་སངས་རྒྱས་རྣམས་ཀྱི་སེམས་ཀྱི་རང་བཞིན་aརྣམ་པར་མི་རྟོག་པ་གང་ཡིན་པ་དེ་ནི་སྤྱིའི་མཚན་ཉིད་ཡིན་པའི་ཕྱིར་ཉེས་པ་དང༌།ཡོན་ཏན་དང༌།ཡོན་ཏན་
449. རྣམ་པར་དག་པ་མཐར་ཐུག་པའི་གནས་སྐབས་གསུམ་གར་ཡང་རྗེས་སུ་སོང་བ།རྗེས་སུ་ཞུགས་པ།མཚུངས་པ།དུས་ཐམས་ཅད་དུ་ཁྱད་པར་མེད་པར་འགྱུར་བ་སྟེ།aགོ་རིམས་ཇི་ལྟ་
450. བཞིན་ས་དང༌།ཟངས་དང༌།གསེར་གྱི་སྣོད་ཀྱི་ནམ་མཁའ་བཞིན་ནོ།།དེ་ཉིད་ཀྱི་ཕྱིར་གནས་སྐབས་བསྟན་པའི་དེ་མ་ཐག་ཏུ།ཤཱ་རིའི་བུ་དེའི་ཕྱིར་ན་སེམས་ཅན་གྱི་
451. ཁམས་ཀྱང་གཞན་ལ།ཆོས་ཀྱི་སྐུ་ཡང་གཞན་པ་ནི་མ་ཡིན་ཏེ།aསེམས་ཅན་གྱི་ཁམས་ཉིད་ཆོས་ཀྱི་
452. སྐུ།ཆོས་ཀྱི་སྐུ་ཉིད་ཀྱང་སེམས་ཅན་གྱི་ཁམས་ཏེ།འདི་ནི་དོན་གྱིས་གཉིས་སུ་མེད་དེ་ཡི་གེ་ཙམ་དང་ཐ་དད་པ་ཡིན་ནོ་ཞེས་གསུངས་པ་བཞིན་ནོ།།དེ་བཞིན་གཤེགས་པའི་ཁམས་གནས་སྐབས་གསུམ་པོ་འདི་ཐམས་ཅད་དུ་སོང་བ་ཡིན་ཡང་aདེ་ཀུན་ནས་ཉོན་མོངས་པ་དང་རྣམ་པར་བྱང་བ་
453. དག་གིས་མི་འགྱུར་བའི་དོན་ལས་བརྩམས་ཏེ།ཚིགས་སུ་བཅད་པ་བཅུ་བཞིའོ།།འདི་ནི་དེ་དག་གི་
454. བསྡུས་པའི་དོན་དུ་རིག་པར་བྱའོ།།ཉེས་པའི་
455. གློ་བུར་དང་ལྡན་དང༌།།ཡོན་ཏན་རང་བཞིན་ཉིད་ལྡན་ཕྱིར།།ཇི་ལྟར་སྔར་བཞིན་aཕྱིས་དེ་བཞིན།།འགྱུར་བ་མེད་པའི་ཆོས་ཉིད་དོ།།ཚིགས་སུ་བཅད་པ་བཅུ་གཉིས་དང༌།།གཅིག་གིས་ནི་གོ་རིམས་བཞིན་དུ་མ་དག་པའི་གནས་སྐབས་དང༌།མ་དག་པ་དང་དག་པའི་གནས་སྐབས་ན་ཉོན་མོངས་པ་དང་ཉེ་བའི་ཉོན་མོངས་པ་དག་གློ་
456. བུར་བ་དང་ལྡན་པའི་aཕྱིར་དང༌།ཚིགས་སུ་བཅད་པ་བཅུ་བཞི་པས་ནི་ཤིན་ཏུ་རྣམ་པར་དག་པའི་གནས་སྐབས་ན་རྣམ་པར་དབྱེ་བ་མེད་ཅིང་བྲལ་མི་ཤེས་
457. ཤིང༌།བསམ་གྱིས་མི་ཁྱབ་ལ
458. །གང་གཱའི་ཀླུང་གི་
459. བྱེ་མ་སྙེད་ལས་འདས་པའི་སངས་རྒྱས་ཀྱི་ཆོས་དང་རང་བཞིན་གྱིས་ལྡན་པའི་ཕྱིར་དེ་aབཞིན་གཤེགས་པའི་ཁམས་ནམ་མཁའི་
460. བཞིན་སྔ་མ་དང་ཕྱི་མར་གཏན་འགྱུར་བ་མེད་པར་བསྟན་ཏོ།།དེ་ལ་མ་དག་པའི་གནས་སྐབས་ན་འགྱུར་བ་མེད་པའི་མཚན་ཉིད་ལས་བརྩམས་པའི་ཚིགས་སུ་བཅད་པ་བཅུ་གཉིས་པོ་གང་དག་ཅེ་ན།ཇི་ལྟར་ནམ་མཁའ་ཀུན་སོང་བ།།ཕྲ་aཕྱིར་ཉེ་བར་གོས་པ་མེད།།དེ་བཞིན་སེམས་ཅན་ཐམས་ཅད་ལ།།གནས་འདི་ཉེ་བར་གོས་པ་མེད།།ཇི་ལྟར་འཇིག་རྟེན་ཐམས་ཅད་དུ།།ནམ་མཁའ་ལ་ནི་སྐྱེ་ཞིང་འཇིག།དེ་བཞིན་འདུས་མ་བྱས་དབྱིངས་ལ།།དབང་པོ་རྣམས་ནི་སྐྱེ་ཞིང་འཇིག།ཇི་ལྟར་ནམ་མཁའ་མེ་aརྣམས་ཀྱིས
461. །།སྔོན་ཆད་ནམ་ཡང་ཚིག་པ་མེད།།དེ་བཞིན་འདི་ནི་འཆི་བ་དང༌།།ན་དང་རྒ་བའི་མེས་མི་འཚིག
462. །ས་ནི་ཆུ་ལ་ཆུ་རླུང་ལ།།རླུང་ནི་མཁའ་ལ་རབ་ཏུ་གནས།།མཁའི་ནི་རླུང་དང་ཆུ་དག་དང༌།།ས་ཡི་ཁམས་ལ་གནས་མ་ཡིན།།དེ་བཞིན་ཕུང་པོ་ཁམས་aདབང་རྣམས།།ལས་དང་ཉོན་མོངས་དག་ལ་གནས།།ལས་དང་ཉོན་མོངས་ཚུལ་བཞིན་མིན།།ཡིད་ལ་བྱེད་ལ་
463. རྟག་ཏུ་གནས།།ཚུལ་བཞིན་མ་ཡིན་ཡིད་བྱེད་ནི།།སེམས་ཀྱི་དག་པ་ལ་རབ་གནས།།སེམས་ཀྱི་རང་བཞིན་ཆོས་རྣམས་ནི།།ཐམས་ཅད་ལ་ཡང་གནས་པ་aམེད།།ས་དང་འདྲ་བར་ཕུང་པོ་དང༌།།སྐྱེ་མཆེད་ཁམས་རྣམས་ཤེས་པར་བྱ།།ཆུ་ཁམས་དང་འདྲ་ལུས་ཅན་གྱི།།ལས་དང་ཉོན་མོངས་ཤེས་བྱ་སྟེ།།ཚུལ་བཞིན་མ་ཡིན་ཡིད་བྱེད་ནི།།རླུང་གི་ཁམས་དང་འདྲ་བར་བལྟ།།རང་བཞིན་ནམ་མཁའི་ཁམས་བཞིན་དུ།།དེ་aབཞིན་
464. ཅན་མིན་གནས་པ་མེད།།ཚུལ་བཞིན་མ་ཡིན་ཡིད་བྱེད་ནི།།སེམས་ཀྱི་རང་བཞིན་ལ་གནས་ཏེ
465. །།ཚུལ་བཞིན་མ་ཡིན་ཡིད་བྱེད་ཀྱིས།།ལས་དང་ཉོན་མོངས་རབ་ཏུ་ཕྱེ།།ལས་དང་ཉོན་མོངས་ཆུ་ལས་ནི།།ཕུང་པོ་སྐྱེ་མཆེད་ཁམས་རྣམས་འབྱུང༌
466. །།དེ་འཇིག་པ་དང་aའཆགས་པ་ལྟར།།སྐྱེ་དང་འཇིག་པར་འགྱུར་བ་ཡིན།།སེམས་ཀྱི་རང་བཞིན་ནམ་མཁའི་ཡི།།ཁམས་ལྟར་རྒྱུ་མེད་རྐྱེན་མེད་དེ།།ཚོགས་པ་མེད་ཅིང་སྐྱེ་བ་དང༌།།འཇིག་དང་གནས་པའང་
467. ཡོད་མ་ཡིན།།སེམས་ཀྱི་རང་བཞིན་འོད་གསལ་གང་ཡིན་པ།།དེ་ནི་ནམ་མཁའ་aབཞིན་དུ་འགྱུར་མེད་དེ།།ཡང་དག་མིན་རྟོགས་
468. ལས་བྱུང་འདོད་ཆགས་སོགས།།གློ་བུར་དྲི་མས་དེ་ཉོན་མོངས་མི་འགྱུར།།ཇི་ལྟར་ནམ་མཁའ་དཔེ་འདིས་མ་དག་པའི་གནས་སྐབས་ན་དེ་བཞིན་གཤེགས་པའི་སྙིང་པོ་རྣམ་པར་འགྱུར་བ་མེད་པའི་ཆོས་ཉིད་དུ་བསྟན་པ་དེ་
469. བརྗོད་པ་aནི།།ལས་དང་ཉོན་མོངས་ཆུ་སོགས་
470. ཀྱིས།།འདི་ནི་མངོན་པར་འགྲུབ་མིན་ཏེ།།འཆི་དང་ན་དང་རྒ་བའི་མེ།།མི་བཟད་པས་ཀྱང་ཚིག་མི་འགྱུར།།ཇི་ལྟར་ཚུལ་བཞིན་མ་ཡིན་པ་ཡིད་ལ་བྱེད་པའི་རླུང་གི་དཀྱིལ་འཁོར་ལས་བྱུང་བ།ལས་དང་ཉོན་མོངས་པའི་ཆུ་ལ་བརྟེན་ནས།aཕུང་པོ་དང༌།ཁམས་དང༌།སྐྱེ་མཆེད་ཀྱི་འཇིག་རྟེན་སྐྱེས་བས(་པས)སེམས་ཀྱི་
471. རང་བཞིན་གྱི་ནམ་མཁའ་འཆགས་པར་འགྱུར་བ་མ་ཡིན་པ་
472. བཞིན་དུ་ཚུལ་བཞིན་མ་ཡིན་པ་ཡིད་ལ་བྱེད་པ་དང༌།ལས་དང་ཉོན་མོངས་པའི་རླུང་དང་ཆུའི་ཕུང་པོ་ལ་གནས་པ།ཕུང་པོ་aདང་ཁམས་དང་སྐྱེ་མཆེད་ཀྱི་
473. འཇིག་རྟེན་འཇིག་པར་བྱེད་པ།འཆི་བ་དང་ན་བ་དང་རྒ་བའི་མེའི་ཚོགས་སྐྱེས་པས་ཀྱང་དེ་མི་འཇིག་པར་རིག་པར་བྱའོ།།དེ་ལྟར་མ་དག་པའི་གནས་སྐབས་ན་སྣོད་ཀྱི་འཇིག་རྟེན་བཞིན་དུ་ཉོན་མོངས་པ་དང༌།ལས་དང་སྐྱེ་བའི་ཀུན་ནས་ཉོན་མོངས་པ་aམཐའ་དག་སྐྱེ་བ་དང་འཇིག་ཀྱང༌།འདུས་མ་བྱས་པ་དེ་བཞིན་གཤེགས་པའི་སྙིང་པོ་ནི་ནམ་མཁའ་བཞིན་དུ་སྐྱེ་བ་མེད་ཅིང་འགག་པ་མེད་པ་ཤིན་ཏུ་མི་འགྱུར་བའི་ཆོས་ཉིད་དུ་བསྟན་པ་ཡིན་ནོ།།རང་བཞིན་གྱིས་
474. རྣམ་པར་དག་པའི་སྒོའི་ཆོས་སྣང་བའི་སྒོ་ལས་བརྩམས་པ།ནམ་མཁའི་aདཔེ་འདི་རྒྱས་པར་ནི་མདོ་ཇི་ལྟ་བ་བཞིན་རྟོགས་པར་བྱ་སྟེ།དྲང་སྲོང་ཆེན་པོ་ཉོན་མོངས་པ་ནི་མུན་པ
475. །རྣམ་པར་དག་པ་ནི་སྣང་བའོ།།ཉོན་མོངས་པ་ནི་སྟོབས་ཆུང་བ།ལྷག་མཐོང་ནི་སྟོབས་དང་ལྡན་པའོ།།ཉོན་མོངས་པ་ནི་གློ་བུར་པ།རང་བཞིན་གྱིས་རྣམ་པར་དག་aཔ་ནི་རྩ་བའོ།།ཉོན་མོངས་པ་ནི་ཀུན་ཏུ་བརྟགས་པ།རང་བཞིན་ནི་ཀུན་ཏུ་མ་བརྟགས་
476. པའོ།།དྲང་སྲོང་ཆེན་པོ་འདི་ལྟ་སྟེ།ས་ཆེན་པོ་འདི་ནི་ཆུ་ལ་རབ་ཏུ་གནས་པ།ཆུ་ནི་རླུང་ལ་རབ་ཏུ་གནས་པ།རླུང་ནི་ནམ་མཁའ་ལ་རབ་ཏུ་གནས་པ་ཡིན་ལ།ནམ་མཁའ་ནི་གནས་aཔ་མེད་པའོ།།དེ་བཞིན་དུ་ཁམས་བཞི་པོ་འདི་རྣམས་ལས།སའི་ཁམས་དང༌།ཆུའི་ཁམས་དང།རླུང་གི་ཁམས་པས་ནི་ནམ་མཁའི་ཁམས་ཉིད་སྟོབས་དང་ལྡན་པ།བརྟན་པ།མི་གཡོ་བ།འགྲིབ་པ་མེད་པ།སྐྱེ་བ་མེད་པ།འགག་པ་མེད་པ་སྟེ།རང་གི་aངང་གིས་གནས་པའོ།།དེ་ལ་ཁམས་གསུམ་པོ་གང་ཡིན་པ་དེ་དག་ནི་སྐྱེ་བ་དང་འཇིག་པ་དང་ལྡན་པ།མི་གནས་པ་ཡུན་རིང་དུ་མི་གནས་པ་སྟེ།འདི་དག་ལ་ནི་རྣམ་པར་འགྱུར་བ་མཐོང་གི།ནམ་མཁའི་ལ་
477. ནི་རྣམ་པར་འགྱུར་བ་འགའ་ཡང་མེད་དོ།།དེ་བཞིན་དུ།aཕུང་པོ་དང༌།ཁམས་དང༌།སྐྱེ་མཆེད་དག་ནི་ལས་དང་ཉོན་མོངས་པ་ལ་རབ་ཏུ་གནས་པའོ།།ལས་དང་ཉོན་མོངས་པ་ནི་ཚུལ་བཞིན་མ་ཡིན་
478. པ་ཡིད་ལ་བྱེད་པ་ལ་རབ་ཏུ་གནས་པ།ཚུལ་བཞིན་མ་ཡིན་པ་ཡིད་ལ་བྱེད་པ་ནི་རང་བཞིན་གྱིས་ཡོངས་སུ་དག་པ་ལ་གནས་པ་སྟེ།དེས་aན་སེམས་ཀྱི་
479. རང་བཞིན་ནི་འོད་གསལ་བ་སྟེ།གློ་བུར་གྱི་ཉོན་མོངས་པས་ཉོན་མ་མོངས་པའོ་ཞེས་བརྗོད་དོ་ཞེའོ
480. །།དེ་ལ་ཚུལ་བཞིན་མ་ཡིན་པའི་ཡིད་ལ་བྱེད་པ་གང་ཡིན་པ་དང༌།ལས་དང་ཉོན་མོངས་པ་གང་ཡིན་པ་དང༌།ཕུང་པོ་དང༌།ཁམས་དང༌།སྐྱེ་མཆེད་གང་ཡིན་aཔའི་ཆོས་འདི་མཐའ་དག་ནི་རྒྱུ་རྐྱེན་གྱིས་བསྡུས་པས་སྐྱེ་བ་རྒྱུ་རྐྱེན་དང་བྲལ་ན་འགག་པར་འགྱུར་གྱི
481. །རང་བཞིན་གང་ཡིན་པ་དེ་ནི་རྒྱུ་མེད་པ
482. །རྐྱེན་མེད་པ།ཚོགས་པ་མེད་པ།སྐྱེ་བ་མེད་པ།འགག་པ་མེད་པའོ།།དེ་ལ་ནམ་མཁའི་ཁམས་ཇི་ལྟ་པ་དེ་ལྟར་ནི་རང་བཞིན་aནོ།།རླུང་གི་ཁམས་ཇི་ལྟ་བ་དེ་ལྟར་ནི་ཚུལ་བཞིན་མ་ཡིན་པ་ཡིད་ལ་བྱེད་པའོ།།ཆུའི་ཁམས་ཇི་ལྟ་བ་དེ་ལྟར་ནི་ལས་དང་ཉོན་མོངས་པའོ།།སའི་ཁམས་ཇི་ལྟ་བ་དེ་ལྟར་ནི་ཕུང་པོ་དང༌།སྐྱེ་མཆེད་དང༌།ཁམས་རྣམས་སོ།།དེས་ན་ཆོས་ཐམས་ཅད་ནི་རྩ་བ་ཡོངས་aསུ་ཆད་པ་སྟེ།སྙིང་པོ་མེད་པའི་རྩ་བ་ཅན།མི་གནས་པའི་རྩ་བ་ཅན།དག་པའི་རྩ་བ་ཅན།རྩ་བ་མེད་པའི་རྩ་བ་ཅན་ཞེས་བརྗོད་དོ་ཞེའོ།།མ་དག་པའི་གནས་སྐབས་ན།འགྱུར་བ་མེད་པའི་མཚན་ཉིད་ལས་
483. བརྩམས་ཏེ།རང་བཞིན་ནམ་མཁའ་དང་ཆོས་མཚུངས་
484. aཔ་དང༌།དེ་ལ་བརྟེན་པ་ཚུལ་བཞིན་མ་ཡིན་པ་ཡིད་ལ་བྱེད་པ་དང༌།ལས་དང་ཉོན་མོངས་པ་རྣམས་རྒྱུའི་མཚན་ཉིད་ལས་བརྩམས་ནས།རླུང་གི་ཁམས་དང་ཆོས་མཚུངས་པ་དང༌།ཆུའི་ཁམས་དང་ཆོས་མཚུངས་པ་དང༌།དེ་ལས་བྱུང་བ་ཕུང་པོ་དང༌།ཁམས་aདང༌།སྐྱེ་མཆེད་རྣམ་པར་སྨིན་པའི་མཚན་ཉིད་ལས་བརྩམས་ཏེ།སའི་ཁམས་དང་ཆོས་མཚུངས་པ་ནི་བཤད་ཟིན་ཏོ།།དེ་འཇིག་པའི་རྒྱུའི་འཆི་བ་དང༌།ན་བ་དང༌།རྒ་བའི་མེ་མགོའི་
485. ནད་ཀྱི་མཚན་ཉིད་ལས་བརྩམས་ཏེ་མེའི་ཁམས་དང་ཆོས་མཚུངས་པ་ནི་མ་aབཤད་པས་ན་དེ་བརྗོད་པ།།དུས་མཐའ་དམྱལ་བ་ཐ་མལ་པའི།།མེ་གསུམ་འཆི་དང་ན་བ་དང༌།།རྒ་བའི་མེ་གསུམ་རིམ་བཞིན་དུ།།དེ་དང་འདྲ་བར་ཤེས་པར་བྱ།།འཆི་བ་དང༌།ན་བ་དང༌།རྒ་བ་རྣམས་ནི་གོ་རིམས་བཞིན་དུ་རྒྱུ་གསུམ་གྱིས་མེ་དང་aའདྲ་བར་རིག་པར་བྱ་སྟེ།སྐྱེ་མཆེད་དྲུག་བདག་གི་བ་མེད་པར་བྱེད་པ་དང༌།སྡུག་བསྔལ་སྣ་ཚོགས་མྱོང་བར་བྱེད་པ་དང༌།འདུ་བྱེད་ཡོངས་སུ་སྨིན་པར་བྱེད་པའི་ཕྱིར་རོ།།དེ་བཞིན་གཤེགས་པའི་ཁམས་མ་དག་པའི་གནས་སྐབས་ན་ཡང་འཆི་བ་དང༌།ན་བ་དང༌།རྒ་aབའི་མེ་གསུམ་པོ་འདི་དག་གིས་མི་འགྱུར་བ་ཉིད་ལས་བརྩམས་ཏེ།འདི་སྐད་ཅེས།བཅོམ་ལྡན་འདས་འཆི་
486. བ་ཞེས་བགྱི་བ་དང༌།སྐྱེ་བ་ཞེས་བགྱི་བ་འདི་ནི་འཇིག་རྟེན་གྱི་ཐ་སྙད་དོ།།བཅོམ་ལྡན་འདས་འཆི་བ་ཞེས་བགྱི་བ་འདི་ནི་དབང་པོ་འགགས་པའོ།།བཅོམ་ལྡན་འདས་སྐྱེ་བ་ཞེས་བགྱི་བ་aའདི་ནི་དབང་པོ་གསར་པ་རྣམས་ཐོབ་པའོ།།བཅོམ་ལྡན་འདས་དེ་བཞིན་གཤེགས་པའི་སྙིང་པོ་ནི་སྐྱེ་བའམ།རྒ་བའམ
487. །འཆི་འཕོ་བའམ།སྐྱེ་བ་མ་ལགས་སོ།།དེ་ཅིའི་སླད་དུ་ཞེ་ན།བཅོམ་ལྡན་འདས་དེ་བཞིན་གཤེགས་པའི་སྙིང་པོ་ནི་འདུས་བྱས་ཀྱི་མཚན་ཉིད་ཀྱི་ཡུལ་ལས་འདས་པ་སྟེ།རྟག་པ།བརྟན་པ།ཞི་བ།aགཡུང་དྲུང་ངོ་ཞེས་གསུངས་སོ།།དེ་ལ་མ་དག་པ་དང་དག་པའི་གནས་སྐབས་ན།འགྱུར་བ་མེད་པ་ལས་བརྩམས་ཏེ་ཚིགས་སུ་བཅད་པ།སྐྱེ་འཆི་ན་དང་རྒ་
488. བ་ལས་གྲོལ་བ།།འདི་ཡི་རང་བཞིན་ཇི་བཞིན་ཉིད་རྟོགས་ཏེ།།སྐྱེ་སོགས་ཕོངས་དང་བྲལ་ཡང་དེ་ཡི་
489. རྒྱུས།།aབློ་ལྡན་འགྲོ་ལ་སྙིང་རྗེ་བསྐྱེད་
490. ཕྱིར་བསྟེན།།འདིས་ཅི་བསྟན་ཞེ་ན།འཕགས་པས་འཆི་དང་ན་བ་དང༌།།རྒ་བའི་སྡུག་བསྔལ་རྩད་
491. ནས་སྤངས།།ལས་དང་ཉོན་མོངས་དབང་གིས་
492. སྐྱེ།།དེ་ལ་དེ་མེད་ཕྱིས་
493. དེ་མེད།།མ་དག་པའི་གནས་སྐབས་ཀྱི་འཆི་བ་དང་།ན་བ་དང༌།རྒ་aབའི་མེ་འདིའི་བུད་ཤིང་ལྟ་བུའི་ཉེ་བར་ལེན་པ་ནི་ཚུལ་བཞིན་མ་ཡིན་པ་ཡིད་ལ་བྱེད་པ་དང༌།ལས་དང་ཉོན་མོངས་པ་
494. སྔོན་དུ་འགྲོ་བ་ཅན་གྱི་སྐྱེ་བ་ཡིན་ཏེ།མ་དག་པ་དང་དག་པའི་གནས་སྐབས་ན།ཡིད་ཀྱི་རང་བཞིན་གྱི་
495. ལུས་ཐོབ་པའི་བྱང་ཆུབ་སེམས་དཔའ་རྣམས་ལ་གང་aཞིག་ཤིན་ཏུ་སྣང་བར་མེད་པར་གྱུར་པས་ཅིག་ཤོས་གཏན་འབར་བ་མེད་པར་རྟོགས་པའོ།།ཇི་བཞིན་ཡང་དག་མཐོང་བའི་ཕྱིར།།སྐྱེ་སོགས་རྣམས་ལས་འདས་གྱུར་ཀྱང༌།།སྙིང་རྗེའི་བདག་ཉིད་སྐྱེ་བ་དང༌།།འཆི་དང་རྒ་དང་ན་བར་སྟོན།།བྱང་ཆུབ་སེམས་དཔའ་རྣམས་ནི་aདགེ་བའི་རྩ་བའི་སྲིད་པ་ཀུན་ཏུ་སྦྱོར་བ་ཅན་ཏེ།བསམས་བཞིན་དུ་སྐྱེ་བ་ལ་དབང་བ་ཉིད་ལ་བརྟེན་ནས་སྙིང་རྗེས་ཁམས་གསུམ་དུ་ཡང་དག་པར་སྦྱོར་རོ།།སྐྱེ་བ་ཡང་ཉེ་བར་སྟོན་ལ།རྒ་བ་དང༌།ན་བ་དང༌།འཆི་བ་ཡང་ཉེ་བར་སྟོན་ཏོ།།དེ་དག་སྐྱེ་བ་ལ་སོགས་པའི་ཆོས་འདི་དག་aཀྱང་མེད་དེ།ཁམས་དེ་ཉིད་སྐྱེ་བ་མེད་པ་དང༌།འབྱུང་བ་མེད་པ་ཡང་དག་པ་ཇི་ལྟ་
496. བ་བཞིན་མཐོང་བའི་ཕྱིར་རོ།།བྱང་ཆུབ་སེམས་དཔའི་གནས་སྐབས་འདི་རྒྱས་པར་ནི་མདོ་ཇི་ལྟ་བ་བཞིན་ཤེས་པར་བྱ་སྟེ།ཇི་སྐད་དུ།དེ་དག་གི་
497. འཁོར་བའི་རྒྱུ་དགེ་བའི་རྩ་བ་དང་aམཚུངས་པར་ལྡན་པའི་ཉོན་མོངས་པ་གང་ཞེ་ན།འདི་ལྟ་སྟེ།བསོད་ནམས་ཀྱི་ཚོགས་ཡོངས་སུ་ཚོལ་བས་མི་ངོམས་པ་དང།བསམས་བཞིན་དུ་སྲིད་པར་སྐྱེ་བ་ཡོངས་སུ་འཛིན་པ་དང༌།སངས་རྒྱས་དང་ཕྲད་པ་དོན་དུ་གཉེར་
498. བ་དང༌།སེམས་ཅན་ཡོངས་སུ་སྨིན་པའི་aཕྱིར་
499. མི་སྐྱོ་བ་དང༌།དམ་པའི་ཆོས་ཡོངས་སུ་འཛིན་པ་ལ་བརྩོན་པ་དང༌།སེམས་ཅན་གྱི་བྱ་བ་ཅི་ཡོད་པ་ལ་འགྲུས་པ་དང༌།ཆོས་ལ་ཆགས་པའི་བསམ་པ་དང་མ་བྲལ་བ་དང༌།ཕ་རོལ་ཏུ་ཕྱིན་པའི་ཀུན་ཏུ་སྦྱོར་བ་རྣམས་མི་འདོར་བ་སྟེ།བློ་གྲོས་རྒྱ་མཚོ་གང་དག་གིས་aབྱང་ཆུབ་སེམས་དཔའ་ཀུན་ཏུ་སྦྱོར་བར་བྱེད་ཀྱང་ཉོན་མོངས་པའི་སྐྱོན་གྱིས་མི་གོས་པ།དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་ནི་འདི་དག་གོ།།ཡང་གསུངས་པ།བཅོམ་ལྡན་འདས་གང་གི་ཚེ་དགེ་བའི་རྩ་བ་ལ་གསན།དེའི་རྒྱུ་ཅིའི་སླད་དུ་ཉོན་མོངས་པ་aཞེས་བགྱི།བཀའ་སྩལ་པ།བློ་གྲོས་རྒྱ་མཚོ་འདི་ལྟ་སྟེ།དེ་ལྟ་བུའི་རང་བཞིན་གྱི་ཉོན་མོངས་པ་འདི་དག་གིས་བྱང་ཆུབ་སེམས་དཔའ་ཁམས་གསུམ་པར་ཀུན་ཏུ་སྦྱོར་བ་
500. ལ།ཁམས་གསུམ་པ་ཡང་ཀུན་ནས་ཉོན་མོངས་པ་ལས་བྱུང་བ་ཡིན་ནོ།།དེ་ལ་བྱང་ཆུབ་སེམས་aདཔའ་ནི་ཐབས་ལ་མཁས་པ་དང༌།དགེ་བའི་རྩ་བའི་སྟོབས་བསྐྱེད་པས་བསམས་བཞིན་དུ་ཁམས་གསུམ་དུ་ཀུན་
501. ཏུ་སྦྱོར་ཏེ།དེས་ན་དགེ་བའི་རྩ་
502. བ་དང་མཚུངས་པར་ལྡན་པའི་ཉོན་མོངས་པ་ཞེས་བྱའོ།།ཇི་སྲིད་ཁམས་གསུམ་པར་ཀུན་ཏུ་
503. སྦྱོར་བ་ཡིན་གྱི་aསེམས་ཉེ་བར་ཉོན་མོངས་པས་ནི་མ་ཡིན་ནོ།།བློ་གྲོས་རྒྱ་མཚོ་དཔེར་ན།ཚོང་དཔོན་ནམ་ཁྱིམ་བདག་ལ་བུ་གཅིག་པ་འདོད་པ་སྡུག་པ་ཕངས་པ་
504. ཡིད་དུ་འོང་བ་མཐོང་ན་མི་སྡུག་པ་མེད་པ་ཞིག་ཡོད་ལ།ཁྱེའུ་
505. དེ་ཡང་བྱིས་པར་གྱུར་པས་གར་བྱེད་པ་ན་
506. མི་གཙང་བའི་དོང་དུ་ལྷུང་བར་aགྱུར་ཏོ།།དེ་ནས་ཁྱེའུ་དེའི་མ་དང་གཉེན་གྱིས་ཁྱེའུ་དེ་མི་གཙང་བའི་དོང་དུ་ལྷུང་བ་དེ་
507. མཐོང་ལ།མཐོང་ནས་ཀྱང་ཆོ་
508. ངེ་ཆེན་པོ་འདེབས་ཤིང་མྱ་ངན་བྱེད་ལ་སྨྲེ་སྔགས་འདོན་ཏེ།མི་གཙང་བའི་དོང་དེར་ཞུགས་ཏེ་ཁྱེའུ་དེ་འདོན་པར་མི་བྱེད་དོ།།དེ་ནས་ཁྱེའུ་དེའི་ཕ་ཕྱོགས་དེར་སོང་aསྟེ།དེས་བུ་གཅིག་པུ་དེ་མི་གཙང་བའི་དོང་དུ་ལྷུང་བ་མཐོང་ངོ༌།།མཐོང་ནས་ཀྱང་རིངས་པ་
509. རིངས་པར་རྟབས་
510. པའི་ཚུལ་གྱིས་བུ་གཅིག་པོ་འདོན་པར་འདོད་པའི་སྲེད་པས་བྱས་ཏེ།སྐྱུག་བྲོ་བ་མེད་པར་མི་གཙང་བའི་གནས་དེར་བབས་ཏེ།བུ་གཅིག་པོ་ཕྱུང་བར་གྱུར་ཏོ།།བློ་གྲོས་aརྒྱ་མཚོ་དེ་ལྟར་ན་འདི་ནི་ཇི་སྲིད་དོན་འདི་ཤེས་པར་བྱ་བའི་ཕྱིར་དཔེར་བྱས་པའོ།།དོན་གང་ཡིན་པར་བལྟ་ཞེ་ན།བློ་གྲོས་རྒྱ་མཚོ་མི་གཙང་བའི་དོང་ཞེས་བྱ་བ་འདི་ནི།ཁམས་གསུམ་པའི་ཚིག་བླ་དགས(་དྭགས)སོ།།བུ་གཅིག་པ་ཞེས་བྱ་བ་འདི་ནི་སེམས་ཅན་གྱི་ཚིག་
511. བླ་དགས(་དྭགས)
512. ཏེ།aབྱང་ཆུབ་སེམས་དཔའ་ནི་སེམས་ཅན་ཐམས་ཅད་ལ་བུ་གཅིག་པའི་འདུ་ཤེས་ཀྱིས་
513. ཉེ་བར་གནས་པར་འགྱུར་རོ།།མ་དང་གཉེན་ཞེས་བྱ་བ་འདི་ནི་གང་དག་འཁོར་བར་ལྷུང་བའི་སེམས་ཅན་མཐོང་ནས་མྱ་ངན་བྱེད་ཅིང་སྨྲེ་སྔགས་འདོན་གྱི།འདོན་པར་ནུས་པ་ནི་མེད་པ།ཉན་ཐོས་དང་རང་aསངས་རྒྱས་ཀྱི་ཐེག་པ་
514. པའི་གང་ཟག་རྣམས་ཀྱི་ཚིག་བླ་དགས(་དྭགས)སོ།།ཚོང་དཔོན་ནམ་ཁྱིམ་བདག་ཆེན་པོ་ཞེས་བྱ་བ་འདི་ནི་གང་ཞིག་གཙང་བ་དྲི་མ་མེད་པ་
515. དྲི་མ་དང་བྲལ་བའི་སེམས་དང་ལྡན་པ།འདུས་མ་བྱས་ཀྱི་
516. ཆོས་མངོན་སུམ་དུ་རྟོགས་པ།སེམས་ཅན་ཡོངས་སུ་སྨིན་པར་བྱ་བའི་aཕྱིར་བསམས་བཞིན་དུ་ཁམས་གསུམ་པར་མཚམས་སྦྱོར་བར་བྱེད་པ་
517. བྱང་ཆུབ་སེམས་དཔའ་རྣམས་ཀྱི་ཚིག་བླ་དགས(་དྭགས་)སོ།།བློ་གྲོས་རྒྱ་མཚོ་མཚམས་སྦྱོར་བ་ཐམས་ཅད་ལས་ཤིན་ཏུ་གྲོལ་ཡང༌།སྲིད་པར་སྐྱེ་བ་ལེན་པ་གང་ཡིན་པ་འདི་ནི་བྱང་ཆུབ་སེམས་དཔའ་རྣམས་ཀྱི་སྙིང་རྗེ་aཆེན་པོ་སྟེ།ཐབས་ལ་མཁས་པ་དང་ཤེས་རབ་ཀྱིས་ཡོངས་སུ་ཟིན་པས་ཀུན་ནས་ཉོན་མོངས་པ་དག་གིས་ཀྱང་མི་གནོད་ལ།ཉོན་མོངས་པའི་འཆིང་བ་ཐམས་ཅད་དགྲོལ་བར་བྱ་བའི་ཕྱིར།སེམས་ཅན་རྣམས་ལ་ཆོས་ཀྱང་སྟོན་པའོ་ཞེས་གསུངས་པ་བཞིན་ནོ།།དེས་ན་
518. aམདོའི་དུམ་བུ་འདིས་ནི་གཞན་ལ་ཕན་པར་བྱ་བའི་དོན་དུ་དབང་དང་ལྡན་པའི་བྱང་ཆུབ་སེམས་དཔའི་དགེ་བའི་རྩ་བ་དང༌།སྙིང་རྗེ་གཉིས་ཀྱི་སྟོབས་
519. ཀྱིས་བསམས་བཞིན་དུ་སྐྱེ་བ་ལ་སྦྱོར་བའི་ཕྱིར་དང་།ཐབས་དང་ཤེས་རབ་གཉིས་ཀྱི་
520. སྟོབས་ཀྱིས་དེ་ཀུན་ནས་ཉོན་མོངས་པ་མེད་པའི་ཕྱིར་མ་aདག་པ་དང༌།དག་པའི་གནས་སྐབས་བསྟན་ཏོ།།དེ་ལ་
521. བྱང་ཆུབ་སེམས་དཔའ་དེ་བཞིན་གཤེགས་པའི་ཁམས་མ་སྐྱེས་པ་དང༌།མ་བྱུང་བ་ཡང་དག་པ་
522. ཇི་ལྟ་བ་བཞིན་མཐོང་བ་ཐོབ་ནས།བྱང་ཆུབ་སེམས་དཔའ་ཆོས་ཉིད་འདི་རྗེས་སུ་ཐོབ་པ་དེ་ལྟར་ནི་མདོ་ཇི་ལྟ་བ་བཞིན་རྟོགས་aཔར་བྱ་སྟེ།ཇི་སྐད་དུ།བློ་གྲོས་རྒྱ་མཚོ་ཆོས་རྣམས་ཀྱི་སྙིང་པོ་མེད་པ་ཉིད་དང༌།བྱེད་པ་པོ་མེད་པ་ཉིད་དང༌།བདག་པོ་མེད་པ་ཉིད་དང༌།སེམས་ཅན་མེད་པ་ཉིད་དང༌།སྲོག་མེད་པ་ཉིད་དང༌།གང་ཟག་མེད་པ་ཉིད་དང༌།བདག་
523. མེད་པ་ཉིད་ལ་ལྟོས།འདི་ལྟར་aགང་ལ་ཇི་ལྟར་འདོད་པ་དེ་ལྟར་སེམས་པར་མི་བྱེད།རབ་ཏུ་རྟོགས་པར་མི་བྱེད་དོ།།བློ་གྲོས་རྒྱ་མཚོ་གཞན་དུ་མི་འགྱུར་བའི་ཆོས་འདི་ལ་མོས་པའི་བྱང་ཆུབ་སེམས་དཔའ་ནི་ཆོས་གང་ལ་ཡང་ཁོང་ཁྲོ་བ་སྐྱེ་བར་
524. མི་བྱེད་དོ།།འདི་ལ་འགའ་ཡང་ཕན་འདོགས་པའམ་གནོད་པར་བྱེད་aཔ་མེད་དོ་ཞེས་དེ་ལྟར་དེའི་ཡེ་ཤེས་ཀྱི་མཐོང་བ་རྣམ་པར་དག་པར་འགྱུར་རོ།།དེ་ལྟར་ཆོས་རྣམས་ཀྱི་ཆོས་ཉིད་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང༌།འདི་ལྟར་སྙིང་རྗེ་ཆེན་པོའི་གོ་ཆ་མི་འདོར་བ་ཡིན་ནོ།།བློ་གྲོས་རྒྱ་མཚོ་དཔེར་ན་ནོར་བུ་རིན་པོ་ཆེ་བཻ་ཌཱུརྱ་རིན་ཐང་མེད་aཔ་ཤིན་ཏུ་སྦྱངས་པ་ཤིན་ཏུ་ཡོངས་སུ་དག་པ།ཤིན་ཏུ་དྲི་མ་མེད་པ་འདམ་དུ་བཅུག་སྟེ།ལོ་སྟོང་ཕྲག་དུ་མ་གནས་པར་གྱུར་ལ།དེ་ལོ་སྟོང་འདས་ནས་འདམ་དེ་ནས་ཕྱུང་སྟེ་སྦྱངས་ཤིང་བྱི་དོར་བྱས་ཏེ།ལེགས་པར་བཀྲུས།ལེགས་པར་སྦྱངས།aལེགས་པར་བྱི་དོར་བྱས་པ་ན་དག་ཅིང་དྲི་མ་
525. མེད་པ་ནོར་བུ་རིན་པོ་ཆེའི་ངོ་བོ་དེ་ཉིད་མི་འདོར་རོ།།བློ་གྲོས་རྒྱ་མཚོ་དེ་བཞིན་དུ་བྱང་ཆུབ་སེམས་དཔའ་སེམས་ཅན་རྣམས་ཀྱི་སེམས་རང་བཞིན་གྱིས་འོད་གསལ་བར་རབ་ཏུ་ཤེས་ཏེ།འོན་ཀྱང་གློ་བུར་གྱི་ཉེ་བའི་ཉོན་མོངས་པས་ཉོན་མོངས་aཔར་མཐོང་ངོ༌།།དེ་ལ་བྱང་ཆུབ་སེམས་དཔའ་འདི་སྙམ་དུ་སེམས་ཏེ།ཉོན་མོངས་པ་འདི་དག་ནི་སེམས་ཅན་རྣམས་ཀྱི་སེམས་ཀྱི་རང་བཞིན་འོད་གསལ་བར་ཞུགས་པ་མ་ཡིན་ནོ།།ཉོན་མོངས་པ་འདི་དག་ནི་གློ་བུར་བ་སྟེ།ཡང་དག་པ་མ་ཡིན་པའི་ཀུན་ཏུ་རྟོག་
526. པས་བསྐྱེད་པའོ།།aབདག་གིས་སེམས་ཅན་འདི་དག་གི་
527. ཉེ་བའི་ཉོན་མོངས་པ་ཞི་བར་བྱ་བའི་ཕྱིར་ཆོས་བསྟན་པར་ནུས་སོ་སྙམ་སྟེ།དེ་ལྟར་དེ་ལ་ཞུམ་པའི་སེམས་མི་སྐྱེའོ།།དེ་ནི་ལན་མང་དུ་སེམས་ཅན་རྣམས་ཀྱི་ཐད་དུ་རབ་ཏུ་འགྲོ་བའི་སེམས་སྐྱེའོ།།དེ་འདི་སྙམ་དུ་ཡང་སེམས་ཏེ།ཉོན་མོངས་པ་འདི་aདག་ལ་སྟོབས་དང་མཐུ་འགའ་ཡོད་པ་མ་ཡིན་ཏེ།ཉོན་མོངས་པ་འདི་དག་ནི་སྟོབས་མེད་པ།སྟོབས་ཆུང་བ།འདི་དག་ལ་ནི་ཡང་དག་པའི་གནས་འགའ་ཡང་མེད་དོ།།ཉོན་མོངས་པ་འདི་དག་ནི་ཡང་དག་པ་མ་ཡིན་པར་ཀུན་ཏུ་བརྟགས་
528. པ་སྟེ།དེ་ནི་ཡང་དག་པ་ཇི་ལྟ་བ་བཞིན་དུ་aཚུལ་བཞིན་དུ་ཡིད་ལ་བྱེད་པས་བརྟགས་པ་ན་ཁྲོ་བར་མི་འགྱུར་རོ།།དེ་ནི་ཁོ་བོས་ཅི་ནས་ཀྱང་འབྲེལ་བར་མི་འགྱུར་བ་དེ་ལྟར་སོ་སོར་བརྟག་པར་བྱའོ།།ཉོན་མོངས་པ་རྣམས་དང་
529. ནི་མ་འབྲེལ་བ་
530. ལེགས་ཀྱི་འབྲེལ་པ་ནི་མ་ཡིན་ནོ།།གལ་ཏེ་བདག་ཉོན་མོངས་པ་རྣམས་དང་aའབྲེལ་ན།དེ་ཇི་ལྟར་ཉོན་མོངས་པའི་འཆིང་བས་བཅིངས་པའི་སེམས་ཅན་རྣམས་ཉོན་མོངས་པའི་འཆིང་བ་སྤང་བར་བྱ་བའི་ཕྱིར་ཆོས་བསྟན།འོན་ཀྱང་ཁོ་བོས་ཉོན་མོངས་པ་རྣམས་དང་ཡང་མ་འབྲེལ་ལ།ཉོན་མོངས་པའི་འཆིང་བ་སྤང་བའི་ཕྱིར་སེམས་ཅན་རྣམས་ལ་aཡང་ཆོས་བསྟན་པར་བྱའོ།།འཁོར་བའི་འབྲེལ་པར་བྱེད་པ་དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་གང་ཡིན་པ་དེ་དག་དང་ནི་བདག་གིས་སེམས་ཅན་ཡོངས་སུ་སྨིན་པར་བྱ་བའི་ཕྱིར་འབྲེལ་བར་བྱའོ་སྙམ་མོ་ཞེས་གསུངས་པ་ཡིན་ནོ།།འཁོར་བ་ནི་འདིར་aཟག་པ་མེད་པའི་དབྱིངས་ན་ཁམས་གསུམ་པའི་གཟུགས་བརྙན་ཡིད་ཀྱི་རང་བཞིན་གྱི་
531. ལུས་གསུམ་ཡིན་པར་འདོད་དོ།།དེ་ནི་ཟག་པ་མེད་པའི་དགེ་བའི་རྩ་བས་
532. མངོན་པར་འདུས་བྱས་པའི་ཕྱིར་འཁོར་བ་ཡིན་ལ།ཟག་པ་དང་བཅས་པའི་ལས་དང་ཉོན་མོངས་པས་མངོན་པར་འདུས་aབྱས་པ་མ་ཡིན་པའི་ཕྱིར།།མྱ་ངན་ལས་འདས་པ་ཡང་དེ་ཉིད་དེ
533. །གང་གི་དབང་དུ་བྱས་ནས།བཅོམ་ལྡན་འདས་དེའི་སླད་དུ་འདུས་བྱས་པ་དང་འདུས་མ་བྱས་པའི་འཁོར་བ་ཡང་མཆིས་ལ།འདུས་བྱས་པ་དང་འདུས་མ་བྱས་པའི་མྱ་ངན་ལས་འདས་པ་
534. ཡང་མཆིས་སོ་aཞེས་གསུངས་པ་ཡིན་ནོ།།དེ་ལ་འདུས་བྱས་དང་འདུས་མ་བྱས་འདྲེས་པའི་
535. སེམས་ལས་བྱུང་བ་ཀུན་ཏུ་སྤྱོད་པ་དང་ལྡན་པའི་ཕྱིར་འདི་དག་པ་དང་མ་དག་པའི་གནས་སྐབས་ཞེས་བྱའོ།།དེ་ཡང་ཐོགས་པ་མེད་
536. པའི་ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་
537. པ་དང༌།སྙིང་རྗེ་ཆེན་པོ་aབསྒོམས་པས་ཟག་པ་ཟད་པའི་མངོན་པར་ཤེས་པ་ལ་མངོན་དུ་ཕྱོགས་པ་དང༌།སེམས་ཅན་གྱི་
538. ཁམས་ཐམས་ཅད་ཡོངས་སུ་བསྐྱབ་པའི་དོན་དུ་དེ་མངོན་དུ་མི་བྱེད་པའི་ཕྱིར་བྱང་ཆུབ་སེམས་དཔའི་ས་མངོན་དུ་གྱུར་པ་ལ་གཙོ་བོར་རྣམ་པར་གཞག་པ་ཡིན་ནོ།།ཟག་པ་ཟད་པའི་aཤེས་པ་ལས་བརྩམས་ཏེ།མིའི་དཔེར་བརྗོད་པ་ནི་ཇི་སྐད་གསུངས་པ་བཞིན་ཏེ།རིགས་ཀྱི་བུ་དེ་བཞིན་དུ་བྱང་ཆུབ་སེམས་དཔའ་འབད་པ་ཆེན་པོ་དང༌།བརྩོན་པ་ཆེན་པོ་དང༌།ལྷག་པའི་བསམ་པ་བརྟེན་
539. པར་བསྒྲུབས་པས་མངོན་པར་ཤེས་པ་ལྔ་སྐྱེད་
540. པར་བྱེད་aདོ།།བསམ་གཏན་དང་མངོན་པར་ཤེས་པ་ལ་སེམས་ཡོངས་སུ་སྦྱང་བ་བྱས་པ་དེ་ལ་ཟག་པ་ཟད་པ་མངོན་དུ་ཕྱོགས་པར་འགྱུར་རོ།།སེམས་ཅན་ཐམས་ཅད་ཡོངས་སུ་བསྐྱབ་
541. པའི་དོན་དུ་སྙིང་རྗེ་ཆེན་པོའི་སེམས་བསྐྱེད་པས་ཟག་པ་ཟད་པའི་ཡེ་ཤེས་ཡོངས་སུ་སྦྱང་བ་བྱས་aཏེ།སླར་ཡང་སེམས་ཡོངས་སུ་སྦྱང་བ་བྱས་པས་ས་
542. དྲུག་པ་ལ་ཆགས་པ་མེད་པའི་ཤེས་རབ་སྐྱེས་པའི་ཕྱིར།ཟག་པ་ཟད་པ་ལ་མངོན་དུ་ཕྱོགས་པར་འགྱུར་རོ།།དེ་ལྟར་
543. བྱང་ཆུབ་སེམས་དཔའ་བྱང་ཆུབ་སེམས་དཔའི་ས་མངོན་དུ་གྱུར་པ་འདི་ལ་ཟག་པ་ཟད་པ་aམངོན་དུ་བྱས་
544. པ་ལ་དབང་ཐོབ་པས་ནི་རྣམ་པར་དག་པའི་གནས་
545. སྐབས་བསྟན་ཏོ།།དེ་ལྟ་བུའི་བདག་ཉིད་དུ་ཡང་དག་པར་ཞུགས་པ་དེ་གཞན་དག་ཀྱང་ཡང་དག་པར་རྟོགས་པ་འདི་ཉིད་ལ་གཞག་པར་བྱའོ་ཞེས་སྙིང་རྗེ་ཆེན་པོས་ལོག་པར་ཞུགས་པའི་སེམས་ཅན་ཡོངས་སུ་བསྐྱབ་
546. པར་འདོད་aཔ
547. །ཞི་བའི་བདེ་བའི་རོ་མི་མྱང་བར་དེའི་ཐབས་ལ་བྱང་བར་བྱས་པའི་འཁོར་བ་ལ་མངོན་དུ་ཕྱོགས་པའི་སེམས་ཅན་ལ་ལྟོས་
548. ཏེ།མྱ་ངན་ལས་འདས་པ་ལ་མངོན་དུ་ཕྱོགས་པ།བྱང་ཆུབ་ཀྱི་ཡན་ལག་ཡོངས་སུ་
549. རྫོགས་པར་བྱ་བའི་ཕྱིར་བསམ་གཏན་དག་གི་གནས་ནས་སླར་འདོད་པའི་aཁམས་སུ་བསམས་བཞིན་དུ་སྐྱེ་བ་ཡོངས་སུ་འཛིན་པས།ཇི་སྲིད་མྱུར་དུ་སེམས་ཅན་གྱི་དོན་བྱ་བར་འདོད་པས།དུད་འགྲོའི་སྐྱེ་གནས་སུ་གཏོགས་པ་རྣམ་པ་དུ་མར་སྐྱེ་བའི་བྱེ་བྲག་གིས།སོ་སོའི་སྐྱེ་བོའི་ལུས་ཀུན་ཏུ་སྟོན་པ་ལ་དབང་འབྱོར་པས་ནི་མ་དག་པའི་གནས་སྐབས་aབསྟན་པ་ཡིན་ནོ།།ཚིགས་སུ་བཅད་པའི་དོན་གཞན་ནི།།རྒྱལ་
550. སྲས་འགྱུར་མེད་ཆོས་ཉིད་འདི།།རྟོགས་ནས་མ་རིག་
551. ལྡོངས་རྣམས་ཀྱི།།སྐྱེ་བ་ལ་སོགས་དག་ཏུ་ནི།།མཐོང་བ་གང་ཡིན་དེ་
552. སྨད་དོ།།འཕགས་པའི་སྤྱོད་ཡུལ་ཐོབ་པ་གང༌།།བྱིས་
553. པའི་སྤྱོད་ཡུལ་དུ་aསྟོན་ཏེ།།དེ་ཉིད་ཕྱིར་ནི་འགྲོ་བ་ཡི།།གཉེན་གྱི་ཐབས་དང་སྙིང་རྗེ་མཆོག།དེ་ནི་འཇིག་རྟེན་ཐམས་ཅད་ལས།།འདས་ཀྱང་འཇིག་རྟེན་ལས་མ་གཡོས།།འཇིག་རྟེན་དོན་དུ་འཇིག་རྟེན་ན།།འཇིག་རྟེན་དྲི་མས་མ་གོས་སྤྱོད།།ཇི་ལྟར་པདྨ་ཆུ་ནང་དུ།།སྐྱེས་aཔ་ཆུ་ཡིས་
554. གོས་པ་མེད།།དེ་བཞིན་འདི་ནི་འཇིག་རྟེན་དུ།།སྐྱེས་ཀྱང་འཇིག་རྟེན་ཆོས་མི་གོས།།བྱ་བ་སྒྲུབ་ལ་རྟག་ཏུ་བློ།།མེ་བཞིན་དུ་ནི་འབར་བ་དང༌།།ཞི་བའི་བསམ་གཏན་སྙོམས་འཇུག་ལ།།རྟག་ཏུ་སྙོམས་པར་ཞུགས་པ་ཡིན།།སྔོན་གྱི་འཕེན་
555. པའི་དབང་aདང་ནི།།རྣམ་རྟོག་
556. ཐམས་ཅད་བྲལ་བའི་ཕྱིར།།དེ་ནི་ལུས་ཅན་སྨིན་པ་ཡི།།དོན་དུ་འབད་པ་བྱེད་མ་ཡིན
557. །།བསྟན་དང་གཟུགས་སྐུ་དག་དང་ནི།།སྤྱོད་དང་སྤྱོད་ལམ་གྱིས་ཀྱང་རུང༌།།གང་ཞིག་ཇི་ལྟར་གང་གིས་འདུལ།།དེས་དེ་དེ་ལྟ་ཉིད་དུ་ཤེས།།དེ་ལྟར་ནམ་aམཁའི་མཐའ་ཀླས་ཀྱི།།འགྲོ་བ་རྟག་
558. ཏུ་ལྷུན་གྲུབ་པར།།ཐོགས་མེད་བློ་ལྡན་དེ་ཡིས་
559. ནི།།སེམས་ཅན་དོན་ནི་ཡང་དག་འཇུག།བྱང་ཆུབ་སེམས་དཔའི་ཚུལ་འདི་ནི།།རྗེས་ཐོབ་དེ་བཞིན་གཤེགས་རྣམས་དང༌།།སེམས་ཅན་ཡང་དག་སྒྲོལ་བ་ལ།།འཇིག་རྟེན་aན་ནི་མཉམ་པ་ཉིད།།དེ་ལྟ་མོད་
560. ཀྱི་ས་རྡུལ་དང༌།།རྒྱ་མཚོ་བ་ལང་རྨིག་རྗེས་ཀྱི།།ཁྱད་པར་གང་ཡིན་སངས་རྒྱས་དང༌།།བྱང་ཆུབ་སེམས་དཔའི་ཁྱད་དེ་ཉིད།།ཚིགས་སུ་བཅད་པ་བཅུ་པོ་འདི་རྣམས་ལས་གོ་རིམས་བཞིན་དུ་ཚིགས་སུ་བཅད་པ་དགུས་ནི།བྱང་ཆུབ་aསེམས་དཔའི་ས་རབ་ཏུ་དགའ་བའི་འོག་ཏུ་མཆོག་ཏུ་ཀུན་ནས་ཉོན་མོངས་པ་ཉིད་དང༌།ཚིགས་སུ་བཅད་པ་བཅུ་པས་ནི་བྱང་ཆུབ་སེམས་དཔའི་ས་ཆོས་ཀྱི་སྤྲིན་གྱི་
561. སྟེང་དུ་རྣམ་པར་དག་པ་ཉིད་ལ་ལྟོས་
562. ཏེ།མདོར་བསྡུ་ན།ས་བཅུ་ལ་བྱང་ཆུབ་སེམས་དཔའ་རྣམ་པ་བཞི་པོ་རྣམས་aདག་པ་དང་མ་དག་པ་ཉིད་དུ་བསྟན་ཏོ།།བྱང་ཆུབ་སེམས་དཔའ་བཞི་ནི་སེམས་དང་པོ་བསྐྱེད་པ་དང༌།སྤྱོད་པ་ལ་ཞུགས་པ་དང༌།ཕྱིར་མི་ལྡོག་པ་དང༌།སྐྱེ་བ་གཅིག་གིས་ཐོགས་པའོ།།དེ་ལ་ཚིགས་སུ་བཅད་པ་དང་པོ་དང་གཉིས་པས་ནི་ས་དང་པོ་རབ་ཏུ་དགའ་བ་aལ་ཐོག་མ་མེད་པའི་དུས་ནས་སྔོན་མ་མཐོང་བ།འཇིག་རྟེན་ལས་འདས་པའི་ཆོས་ཉིད་མཐོང་བའི་ཕྱིར་སེམས་དང་པོ་བསྐྱེད་་བྱང་ཆུབ་སེམས་དཔའི་ཡོན་ཏན་ཡོངས་སུ་དག་པའི་མཚན་ཉིད་བསྟན་ཏོ།།ཚིགས་སུ་བཅད་པ་གསུམ་པ་དང་བཞི་པས་ནི་དྲི་མ་མེད་པའི་ས་ནས་བཟུང་སྟེ།aམི་གཡོ་བའི་བར་གྱིས་ལ་ཉེ་བར་མ་གོས་པའི་སྤྱད་པ་སྤྱོད་པའི་ཕྱིར།སྤྱོད་པ་ལ་ཞུགས་པའི་བྱང་ཆུབ་སེམས་དཔའི་ཡོན་ཏན་རྣམ་པར་
563. དག་པའི་མཚན་ཉིད་བསྟན་ཏོ།།ཚིགས་སུ་བཅད་པ་ལྔ་པས་ནི་ས་མི་གཡོ་བ་ལ་རྒྱུན་མི་འཆད་པར་བྱང་ཆུབ་ཆེན་པོ་འཐོབ་པའི་སྦྱོར་བའི་aཏིང་ངེ་འཛིན་ལ་ལེགས་པར་གནས་པའི་ཕྱིར།ཕྱིར་མི་ལྡོག་པའི་བྱང་ཆུབ་སེམས་དཔའི་ཡོན་ཏན་རྣམ་པར་དག་པའི་མཚན་ཉིད་བསྟན་ཏོ།།ཚིགས་སུ་བཅད་པ་དྲུག་པ་དང་བདུན་པ་དང་བརྒྱད་པས་ནི་བྱང་ཆུབ་སེམས་དཔའི་ས་ཆོས་ཀྱི་སྤྲིན་ལ་རང་དང་aགཞན་གྱི་དོན་གྲུབ་
564. པའི་ཐབས་མཐའ་དག་མཐར་ཕྱིན་པ།སངས་རྒྱས་ཀྱིས་ལ་སྐྱེ་བ་ཐ་མ་གཅིག་གིས་ཐོགས་པ་བླ་ན་མེད་པ་མངོན་པར་རྫོགས་པར་བྱང་ཆུབ་པ་
565. མཆོག་ཐོབ་པའི་ཕྱིར་སྐྱེ་བ་གཅིག་གིས་ཐོགས་པའི་བྱང་ཆུབ་སེམས་དཔའི་ཡོན་ཏན་ཡོངས་སུ་དག་པའི་མཚན་ཉིད་བསྟནaཏོ།།ཚིགས་སུ་བཅད་པ་དགུ་པ་དང་བཅུ་པས་ནི་གཞན་གྱི་དོན་དང༌།རང་གི་དོན་ལས་བརྩམས་ཏེ་མཐར་ཕྱིན་པའི་བྱང་ཆུབ་སེམས་དཔའ་དང༌།དེ་བཞིན་གཤེགས་པའི་ཡོན་ཏན་ཁྱད་པར་མེད་པ་དང༌།ཁྱད་པར་དང་བཅས་པ་བསྟན་ཏོ།།དེ་ལ་ཤིན་ཏུ་རྣམ་པར་དག་aཔའི་གནས་སྐབས་ན་རྣམ་པར་འགྱུར་བ་མེད་པ་ལས་བརྩམས་ཏེ་ཚིགས་སུ་བཅད་པ།གཞན་འགྱུར་མིན་བདག་མི་ཟད་
566. ཆོས་ལྡན་ཕྱིར།།འགྲོ་སྐྱབས་ཕྱི་མའི་མཐའ་མེད་མུར་ཐུག་ཕྱིར།།དེ་ནི་རྟག་ཏུ་གཉིས་མེད་མི་རྟོག་ཕྱིར།།འཇིག་མེད་ཆོས་ཀྱང་མ་བྱས་རང་བཞིན་ཕྱིར།།aའདིས་ཅི་བསྟན་ཞེ་ན།སྐྱེ་བ་མེད་ཅིང་འཆི་བ་མེད།།གནོད་མེད་རྒ་བ་མེད་པ་སྟེ།།དེ་ནི་རྟག་དང་བརྟན་ཕྱིར་དང༌
567. །།ཞི་བའི་ཕྱིར་དང་གཡུང་དྲུང་ཕྱིར།།དེ་ནི་ཡིད་ཀྱི་རང་བཞིན་གྱི།།ལུས་ཀྱི་
568. སྐྱེ་མེད་རྟག་པའི་ཕྱིར།།བསམ་གྱིས་མི་ཁྱབ་བསྒྱུར་བ་ཡི།།འཆི་འཕོ་བརྟན་aཕྱིར་དེ་མི་འཆི།།བག་ཆགས་ཕྲ་མོའི་ནད་རྣམས་ཀྱིས།།གནོད་མེད་ཞི་བ་ཉིད་ཀྱི་ཕྱིར།།ཟག་མེད་མངོན་པར་འདུས་བྱས་ཀྱིས།།གཡུང་དྲུང་ཕྱིར་ན་རྒ་བ་མེད།།ཤིན་ཏུ་དྲི་མ་མེད་ཅིང་རྣམ་པར་དག་པ་འོད་གསལ་བ་རང་གི་རང་བཞིན་སངས་རྒྱས་ཀྱི་
569. ས་ལ་རྣམ་པར་གནས་པ་དེ་aབཞིན་གཤེགས་པའི་ཁམས་དེ་ནི་སྔོན་གྱི་མཐའ་ཉེ་བར་བཟུང་ནས།ཡིད་ཀྱི་རང་བཞིན་གྱི་ལུས་ཀྱིས་སྐྱེ་བ་ཡང་མ་ཡིན་ཏེ།རྟག་པའི་ཕྱིར་རོ།།ཕྱི་མའི་མཐའ་ཉེ་བར་བཟུང་ནས་བསམ་གྱིས་མི་ཁྱབ་པར་ཡོངས་སུ་བསྒྱུར་བའི་འཆི་འཕོ་བས་འཆི་བ་མ་ཡིན་ཏེ།བརྟེན་
570. པའི་aཕྱིར་རོ།།སྔོན་དང་ཕྱི་མའི་མཐའ་ཉེ་བར་བཟུང་ནས།མ་རིག་
571. པའི་བག་ཆགས་ཀྱིས་ཡོངས་སུ་འཛིན་པས་གནོད་པ་ཡང་མ་ཡིན་ཏེ།ཞི་བའི་ཕྱིར་རོ།།དེ་ལྟར་དོན་མེད་པས་མ་ཕོག་པ་གང་ཡིན་པ་དེ་ནི་གཡུང་དྲུང་ཉིད་ཀྱི་ཕྱིར་ཟག་པ་མེད་པའི་ལས་ཀྱི་འབྲས་བུ་ཡོངས་སུ་སྨིན་aཔར་རྒ་བ་ཡང་མ་ཡིན་ནོ།།དེ་ལ་ཚིག་
572. གཉིས་དེ་བཞིན་གཉིས།།གཉིས་དང་གཉིས་ཀྱིས་གོ་རིམས་བཞིན།།འདུས་མ་བྱས་ཀྱི་དབྱིངས་ལ་ནི།།རྟག་པ་ལ་སོགས་དོན་ཤེས་བྱ།།དེ་ལ་འདུས་མ་བྱས་ཀྱི་དབྱིངས་ལ་རྟག་པ་དང༌།བརྟན་པ་དང༌།ཞི་བ་དང༌།གཡུང་aདྲུང་གི་ཚིག་འདི་རྣམས་ལས་
573. གོ་རིམས་ཇི་ལྟ་བ་བཞིན་ཚིག་
574. རེ་རེའི་དོན་བསྟན་པ་དང༌།བཤད་པའི་ཚིག་གཉིས་གཉིས་
575. རྣམ་པར་དབྱེ་བ་ནི་མདོ་ཇི་ལྟ་བ་བཞིན་ཤེས་པར་བྱའོ།།མི་ཟད་ཡོན་ཏན་དང་ལྡན་ཕྱིར།།གཞན་འགྱུར་མེད་བདག་རྟག་པའི་དོན།།མཐའ་ཡི་མུ་
576. དང་མཚུངས་aཔའི་ཕྱིར།།སྐྱབས་ཀྱི་བདག་ཉིད་བརྟན་
577. པའི་དོན།།རྣམ་པར་མི་རྟོག་རང་བཞིན་ཕྱིར།།གཉིས་མེད་ཆོས་ཉིད་ཞི་བའི་དོན།།མ་བཅོས་ཡོན་ཏན་ཉིད་ཕྱིར་ནི།།འཇིག་མེད་དོན་ནི་གཡུང་དྲུང་ཉིད།།ཇི་སྐད་དུ།ཤཱ་རིའི་བུ་མི་ཟད་པའི་ཆོས་ཉིད་ཀྱིས་ན་གཞན་དུ་མི་འགྱུར་aབའི་ཆོས་ཀྱི་སྐུ་འདི་ནི་རྟག་པའོ།།ཤཱ་རིའི་བུ་ཕྱི་མའི་མཐའི་མུ་དང་མཚུངས་པ་ཉིད་ཀྱིས་བསྟན་
578. པའི་སྐྱབས་སུ་གྱུར་པའི་ཆོས་ཀྱི་སྐུ་འདི་ནི་བརྟན་པའོ།།ཤཱ་རིའི་བུ་རྣམ་པར་མི་རྟོག་པ་ཉིད་ཀྱིས་གཉིས་སུ་མེད་པའི་ཆོས་ཀྱི་སྐུ་འདི་ནི་ཞི་བའོ།།ཤཱ་རིའི་བུ་མ་བཅོས་པའི་ཆོས་ཉིད་aཀྱིས་འཇིག་པ་མེད་པའི་ཆོས་ཀྱི་སྐུ་འདི་ནི་གཡུང་དྲུང་ངོ་ཞེས་གསུངས་པ་ཡིན་ནོ།།ཤིན་ཏུ་རྣམ་པར་དག་པ་མཐར་ཕྱིན་པའི་དེ་བཞིན་གཤེགས་པའི་སྙིང་པོའི་རྣམ་པར་དག་པའི་གནས་སྐབས་འདི་ཉིད་ལ་དབྱེ་བ་མེད་པའི་དོན་ལས་བརྩམས་ཏེ་ཚིགས་སུ་བཅད་པ།གང་ཕྱིར་དaནི་ཆོས་སྐུ་དེ་ནི་དེ་བཞིན་གཤེགས།།དེ་ནི་འཕགས་པའི་བདེན་པ་དོན་དམ་མྱ་ངན་འདས།།དེ་ཕྱིར་ཉི་དང་ཟེར་བཞིན་ཡོན་ཏན་དབྱེར་མེད་པས།།སངས་རྒྱས་ཉིད་ལས་མ་གཏོགས་མྱ་ངན་འདས་པ་མེད།།དེ་ལ་ཚིགས་སུ་བཅད་པ་ཕྱེད་སྔ་མས་ཅི་སྟོན་ཞེ་ན།མདོར་ན་aཟག་མེད་དབྱིངས་ལ་ནི།།དོན་གྱི་རབ་ཏུ་དབྱེ་བ་བཞིས
579. །།ཆོས་ཀྱི་སྐུ་ལ་སོགས་པ་ཡི།།རྣམ་གྲངས་བཞིར་ནི་རེག་པར་བྱ།།མདོར་བསྡུ་ན་ཟག་པ་མེད་པའི་དབྱིངས་དེ་བཞིན་གཤེགས་པའི་སྙིང་པོ་ལ་དོན་བཞིའི་དབང་དུ་བྱས་ནས་མིང་གི་
580. རྣམ་གྲངས་བཞིར་aརིག་
581. པར་བྱའོ།།དོན་བཞི་གང་ཞེ་ན།སངས་རྒྱས་ཆོས་དབྱེར་མེད་པ་དང༌།།དེ་རིགས་དེ་བཞིན་ཐོབ་པ་དང༌།།བརྫུན་མེད་སླུ་མེད་ཆོས་ཉིད་དང༌།།གདོད་ནས་རང་བཞིན་ཞི་ཉིད་དོ།།སངས་རྒྱས་ཀྱི་ཆོས་རྣམ་པར་དབྱེ་བ་མེད་པའི་དོན་ནི་གང་གི་དབང་དུ་མཛད་ནས།aབཅོམ་ལྡན་འདས་དེ་བཞིན་གཤེགས་པའི་སྙིང་པོ་ནི་རྣམ་པར་དབྱེ་བ་མེད་པ།བྲལ་མི་ཤེས་པ།བསམ་གྱིས་མི་ཁྱབ་པའི་སངས་རྒྱས་ཀྱི་ཆོས་གང་གཱའི་ཀླུང་གི་བྱེ་མ་ལས་འདས་པས་མི་སྟོང་པའོ་ཞེས་གསུངས་སོ།།དེའི་རིགས་རང་བཞིན་གྱིས་བསམ་གྱིས་མི་ཁྱབ་པའི་རྣམ་པ་ཐོབ་aཔའི་དོན་ནི་གང་གི་དབང་དུ་མཛད་ནས།བརྒྱུད་
582. ནས་འོངས་པའི་ཐོག་
583. མ་མེད་པའི་ཆོས་ཉིད་ཐོབ་པ་དེ་ནི་སྐྱེ་མཆེད་དྲུག་གི་ཁྱད་པར་དེ་འདྲ་བ་ཡིན་ནོ་ཞེས་གསུངས་པ་ཡིན་ནོ།།བརྫུན་པ་མེད་པ་དང་སླུ་བ་མེད་པའི་དོན་ནི་གང་གི་དབང་དུ་མཛད་ནས།དེ་ལ་དོན་དམ་པའི་བདེ་ན་[བདེན]པ་ནི་aམི་སླུ་བའི་ཆོས་ཅན་གྱི་མྱ་ངན་ལས་འདས་པ་ནི་གང་ཡིན་པ་སྟེ།དེ་ཅིའི་ཕྱིར་ཞེ་ན།རིགས་དེ་ནི་གཏན་
584. དུ་ཞི་བའི་ཆོས་ཉིད་ཀྱིས་ན་རྟག་པའོ་ཞེས་གསུངས་པ་ཡིན་ནོ།།གཏན་
585. དུ་ཉེ་བར་ཞི་བའི་དོན་ནི་གང་གི་དབང་དུ་མཛད་ནས།དེ་བཞིན་གཤེགས་པ་དགྲ་བཅོམ་པ་ཡང་དག་པར་aརྫོགས་པའི་སངས་རྒྱས་ནི་གདོད་མ་ནས་ཡོངས་སུ་མྱ་ངན་ལས་འདས་པ་ཉིད་དེ
586. །སྐྱེ་བ་མེད་པ་འགག་པ་མེད་པའོ་ཞེས་གསུངས་སོ།།དོན་བཞི་པོ་འདི་དག་ལ་ནི་གོ་རིམས་ཇི་ལྟ་བ་བཞིན་དུ་མིང་གི་རྣམ་གྲངས་འདི་བཞིར་འགྱུར་ཏེ།འདི་ལྟ་སྟེ།ཆོས་ཀྱི་སྐུ་དང༌།དེ་བཞིན་aགཤེགས་པ་དང༌།དོན་དམ་པའི་བདེན་པ་དང༌།མྱ་ངན་ལས་འདས་པ་ཞེས་བྱ་བ་སྟེ།གང་གི་
587. ཕྱིར་འདི་སྐད་ཅེས།ཤཱ་རིའི་བུ་དེ་བཞིན་གཤེགས་པའི་སྙིང་པོ་ཞེས་བྱ་བ་འདི་ནི་ཆོས་ཀྱི་སྐུའི་ཚིག་བླ་དགས(་དྭགས)སོ་
588. ཞེས་བྱ་བ་དང༌།བཅོམ་ལྡན་འདས་དེ་བཞིན་གཤེགས་པ་གཞན་
589. ལ།aཆོས་ཀྱི་སྐུ་གཞན་པ་ནི་མ་ལགས་ཀྱི།བཅོམ་ལྡན་འདས་ཆོས་ཀྱི་སྐུ་ཉིད་དེ་བཞིན་གཤེགས་པ་ལགས་སོ་ཞེས་བྱ་བ་དང༌།བཅོམ་ལྡན་འདས་སྡུག་བསྔལ་འགོག་པ་ཞེས་བགྱི་བ་ཡོན་ཏན་འདི་ལྟ་བུ་དང་ལྡན་པའི་དེ་བཞིན་གཤེགས་པའི་ཆོས་ཀྱི་སྐུར་བསྟན་ཏོ་ཞེས་བྱ་བ་དང༌།aབཅོམ་ལྡན་འདས་མྱ་ངན་ལས་འདས་པའི་དབྱིངས་ཞེས་བགྱི་བ་འདི་ནི་དེ་བཞིན་གཤེགས་པའི་ཆོས་ཀྱི་སྐུའི་ཚིག་བླ་དགས(་དྭགས)ལགས་སོ་ཞེས་གསུངས་པ་ཡིན་ནོ།།དེ་ལ་ཚིགས་སུ་བཅད་པ་ཕྱེད་ཕྱི་མས་ཅི་བསྟན་ཞེ་ན།རྣམ་ཀུན་མངོན་པར་བྱང་ཆུབ་དང༌།།དྲི་མ་བག་ཆགས་aབཅས་སྤངས་པ།།སངས་རྒྱས་མྱ་ངན་འདས་པ་ནི།།དམ་པའི་དོན་དུ་གཉིས་མེད་ཉིད།།གང་གི་ཕྱིར་ཟག་པ་མེད་པའི་དབྱིངས་ཀྱི་རྣམ་གྲངས་བཞི་པོ་འདི་དག་དེ་བཞིན་གཤེགས་པའི་ཁམས་ཀྱི་དོན་གཅིག་ལ་ཡང་དག་པར་འདུ་བ་དེའི་ཕྱིར།འདི་དག་དོན་གཅིག་པས་aགཉིས་སུ་མེད་པའི་ཆོས་ཀྱི་ཚུལ་གྱི་སྒོ་ནས་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཕྱིར་སངས་རྒྱས་ཉིད་ཅེས་བརྗོད་པ་གང་ཡིན་པ་དང༌།ལྷན་ཅིག་མངོན་པར་རྫོགས་པར་བྱང་ཆུབ་པས་བག་ཆགས་དང་བཅས་པའི་དྲི་མ་སྤངས་པའི་ཕྱིར་མྱ་ངན་aལས་འདས་པ་ཞེས་བརྗོད་པ་འདི་གཉིས་ཀ་ཡང་ཟག་པ་མེད་པའི་དབྱིངས་ལ་དབྱེར་མེད་བཅད་དུ་མེད་དེ།གཉིས་སུ་མེད་དོ་ཞེས་བྱ་བར་བལྟ་
590. བར་བྱའོ།།རྣམ་པ་ཐམས་ཅད་གྲངས་མེད་པ།།བསམ་མེད་དྲི་མེད་ཡོན་ཏན་དང༌།།དབྱེར་མེད་མཚན་ཉིད་ཐར་པ་སྟེ།།ཐར་པ་aགང་དེ་དེ་བཞིན་གཤེགས།།ཞེས་བྱ་བ་འདི་ནི་ཇི་སྐད་དུ།།དགྲ་བཅོམ་པ་དང་རང་སངས་རྒྱས་ཀྱི་མྱ་ངན་ལས་འདས་པའི་དབང་དུ་མཛད་ནས།བཅོམ་ལྡན་འདས་མྱ་ངན་ལས་འདས་པ་ཞེས་བགྱི་བ་འདི་ནི།དེ་བཞིན་གཤེགས་པ་རྣམས་ཀྱི་ཐབས་ལགས་སོ་ཞེས་གསུངས་aཔ་ཡིན་ཏེ།འདིས་ནི་ལམ་རིང་པོས་དུབ་པ་རྣམས་ལ་འབྲོག་དགོན་པའི་དབུས་སུ་གྲོང་ཁྱེར་སྤྲུལ་པ་བཞིན་དུ་འདི་ནི་ཆོས་ཀྱི་དབང་ཕྱུག་དམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་མི་ལྡོག་པའི་ཐབས་ཡིན་ནོ་ཞེས་བསྟན་པ་ཡིན་ནོ།།བཅོམ་ལྡན་འདས་དེ་བཞིན་aགཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་མྱ་ངན་ལས་འདས་པ་ཐོབ་པའི་ཕྱིར།ཐམས་ཅད་གཞལ་དུ་མེད་པ།བསམ་གྱིས་མི་ཁྱབ་པ།རྣམ་པར་དག་པའི་མཐར་ཕྱིན་པའི་ཡོན་ཏན་དང་ལྡན་པའོ་ཞེས་བྱ་བ་
591. ནི་ཡོན་ཏན་རྣམ་
592. པ་aབཞི་གྲུབ་པ་དང༌།དབྱེར་མེད་པའི་མཚན་ཉིད་མྱ་ངན་ལས་འདས་པ་ཐོབ་པས།དེའི་བདག་ཉིད་ཡང་དག་པར་རྫོགས་པའི་སངས་རྒྱས་སུ་འགྱུར་བའི་ཕྱིར་ན་སངས་རྒྱས་དང་
593. མྱ་ངན་ལས་འདས་པ་དག་རྣམ་པར་དབྱེ་བ་མེད་པའི་ཡོན་ཏན་དང་ལྡན་པའི་ཕྱིར་ན་སངས་རྒྱས་ཉིད་མེད་པར་འགའ་aཡང་མྱ་ངན་ལས་འདས་པ་ཐོབ་པ་མེད་དོ་ཞེས་བསྟན་པ་ཡིན་ནོ།།དེ་ལ་ཟག་པ་མེད་པའི་དབྱིངས་ལ་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་མངོན་པར་བསྒྲུབས་པས་དེ་བཞིན་གཤེགས་པ་རྣམས་ཀྱི་ཡོན་ཏན་ཐམས་ཅད་པ་ཉིད་ནི་རི་མོ་མཁན་གྱི་དཔེས་རིག་
594. པར་བྱ་སྟེ།ཇི་aལྟར་རི་མོ་འདྲི་བྱེད་པ།།གཞན་དང་གཞན་ལ་མཁས་པ་དག།གང་ཞིག་ཡན་ལག་གང་ཤེས་པ།།དེ་
595. གཞན་དེས་ཟིན་མེད་པར་འགྱུར།།དེས་ན་འདི་ལ་ཁྱེད་ཀུན་གྱིས།།ང་ཡི་གཟུགས་ནི་གྱིས་ཤིག་ཅེས།།མངའ་བདག་རྒྱལ་པོས་དེ་དག་ལ།།བཀའ་ཡིས་རས་ནི་བྱིན་པ་aདང༌།།དེ་ལས་
596. དེ་ནི་ཐོས་གྱུར་ཏེ།།རི་མོའི་ལས་ལ་རབ་སྦྱོར་རོ།།དེ་ལ་མངོན་པར་སྦྱོར་
597. རྣམས་ལས།།གཅིག་ཅིག་ཡུལ་གཞན་སོང་གྱུར་ན།།དེ་ནི་ཡུལ་གཞན་སོང་བས་ན།།དེ་མ་ཚང་ཕྱིར་རི་མོ་དེ།།ཡན་ལག་ཐམས་ཅད་ཡོངས་རྫོགས་པར།།མི་འབྱུང་བཞིན་aཤེས་དཔེར་བྱས་སོ།།དེ་རྣམས་འདྲི་བྱེད་གང་དག་ཡིན།།སྦྱིན་དང་ཚུལ་ཁྲིམས་བཟོད་ལ་སོགས།།རྣམ་པ་ཀུན་གྱི་མཆོག་ལྡན་པ།།དེ་ལ་མངོན་པར་སྦྱིན་རྣམས་ཀྱིས།།སྟོང་པ་ཉིད་ནི་གཟུགས་སུ་བརྗོད།།དེ་ལ་སྦྱིན་པ་ལ་སོགས་པ་འདི་དག་ཉིད་ལས་རེ་རེ་ཡང་སངས་aརྒྱས་ཀྱི་ཡུལ་ལ་མཐའ་ཡས་པར་རྣམ་པའི་རབ་ཏུ་དབྱེ་བར་
598. ཐ་དད་པའི་ཕྱིར་ཚད་མེད་པར་རིག་པར་བྱའོ།།གྲངས་དང་མཐུ་དག་གིས་ནི་བསམ་གྱིས་མི་ཁྱབ་པ་ཉིད་དོ།།སེར་སྣ་ལ་སོགས་པ་མི་མཐུན་པའི་ཕྱོགས་ཀྱི་བག་ཆགས་བསལ་བའི་ཕྱིར་ནི་རྣམ་པར་དག་པ་མཆོག་ཉིད་དོ།།དེ་aལ་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ཀྱི་ཏིང་ངེ་འཛིན་གྱི་སྒོ་བསྒོམས་པས་མི་སྐྱེ་བའི་ཆོས་ཉིད་ཐོབ་པའི་ཕྱིར།བྱང་ཆུབ་སེམས་དཔའི་ས་མི་གཡོ་བ་
599. རྣམ་པར་མི་རྟོག་པ་སྐྱོན་མེད་པ་རྒྱུན་མི་འཆད་པར་རང་གི་ངང་གིས་འཇུག་པའི་ལམ་ཤེས་པ་ལ་བརྟེན་པས་ན་ཟག་པ་aམེད་པའི་དབྱིངས་ལ་དེ་བཞིན་གཤེགས་པ་རྣམས་ཀྱི་ཡོན་ཏན་ཐམས་ཅད་པ་ཉིད་ཡང་དག་པར་འགྲུབ་པོ།།བྱང་ཆུབ་སེམས་དཔའི་ས་ལེགས་པའི་བློ་གྲོས་ལ་ཏིང་ངེ་འཛིན་དང་གཟུངས་ཀྱི་སྒོ་བརྒྱ་སྟོང་གྲངས་མེད་པ་དག་གིས་ཚད་མེད་པའི་སངས་རྒྱས་ཀྱི་ཆོས་ཡོངས་སུ་འཛིན་པའི་ཤེས་aཔ་ལ་བརྟེན་པས་ནི།ཡོན་ཏན་ཚད་མེད་པ་ཉིད་ཡང་དག་པར་འགྲུབ་པོ།།བྱང་ཆུབ་སེམས་དཔའི་ས་
600. ཆོས་ཀྱི་སྤྲིན་ལ་དེ་བཞིན་གཤེགས་པ་ཐམས་ཅད་ཀྱི་གསང་བའི་གནས་ལྐོག་ཏུ་མ་གྱུར་པའི་ཤེས་པ་ལ་བརྟེན་པས་ན།ཡོན་ཏན་བསམ་གྱིས་མི་ཁྱབ་པ་ཉིད་མངོན་པར་aའགྲུབ་པོ།།དེའི་རྗེས་ཐོགས་སུ་སངས་རྒྱས་ཀྱི་ས་ཐོབ་པའི་ཕྱིར་བག་ཆགས་དང་བཅས་པའི་ཉོན་མོངས་པ་དང་ཤེས་བྱའི་སྒྲིབ་པ་མཐའ་དག་ལས་གྲོལ་བའི་ཤེས་པ་ལ་
601. བརྟེན་པས་ན།རྣམ་པར་དག་པ་མཆོག་གི་ཡོན་ཏན་ཉིད་ཡང་དག་པར་འགྲུབ་པོ།།གང་གི་ཕྱིར་སའི་ཡེ་ཤེས་ཀྱི་རྟེན་
602. aབཞི་པོ་འདི་དག་ལ་དགྲ་བཅོམ་པ་དང་རང་སངས་རྒྱས་རྣམས་མཐོང་བ་མེད་པ་དེའི་ཕྱིར་དེ་དག་ནི་ཡོན་ཏན་རྣམ་པ་བཞི་གྲུབ་པ་དང༌།དབྱེར་མེད་པའི་མཚན་ཉིད་མྱ་ངན་ལས་འདས་པའི་དབྱིངས་ལས་རིང་དུ་གྱུར་པ་ཡིན་ནོ་
603. ཞེས་བྱ་བའོ།།ཤེས་རབ་ཡེ་ཤེས་རྣམ་གྲོལ་རྣམས།།གསལ་དང་འཕྲོ་aདང་དག་ཕྱིར་དང༌།།ཐ་དད་མེད་ཕྱིར་འོད་དང་ཟེར།།ཉི་མའི་དཀྱིལ་འཁོར་རྣམས་དང་མཚུངས།།ཤེས་རབ་གང་དང་ཡེ་ཤེས་གང་དང་རྣམ་པར་གྲོལ་བ་གང་གིས་ཡོན་ཏན་རྣམ་པ་བཞི་འགྲུབ་པ་དང༌།དབྱེ་བ་མེད་པའི་མཚན་ཉིད་ཀྱི་མྱ་ངན་ལས་འདས་པའི་དབྱིངས་དེ་མཚོན་པར་བྱེད་པ་དེ་aདག་ནི་གོ་རིམས་ཇི་ལྟ་བ་བཞིན་དུ་གསུམ་དང༌།རྣམ་པ་གཅིག་གིས་ཉི་མ་དང་ཆོས་མཐུན་པར་
604. རྣམ་པ་བཞི་བསྟན་ཏེ།དེ་ལ་སངས་རྒྱས་ཀྱི་རྒྱུད་ལ་མངའ་བ་འཇིག་རྟེན་ལས་འདས་པ་
605. རྣམ་པར་མི་རྟོག་པའི་ཤེས་རབ་ནི་ཤེས་བྱའི་དེ་ཁོ་ན་ཉིད་དམ་པའི་མུན་པ་
606. སེལ་བ་ཉེ་བར་གནས་པའི་ཕྱིར་aའོད་གསལ་བ་དང་ཆོས་མཚུངས་སོ།།དེའི་རྗེས་ལ་ཐོབ་པའི་
607. ཤེས་བྱ་ཐམས་ཅད་ཀྱི་ཡེ་ཤེས་ནི་ཤེས་བྱའི་དངོས་པོ་མ་ལུས་པའི་རྣམ་པ་ཐམས་ཅད་ལ་འཇུག་པས་ན།འོད་ཟེར་གྱི་དྲ་བ་འཕྲོ་བ་དང་ཆོས་མཚུངས་སོ།།དེ་གཉིས་ཀའི་རྟེན་སེམས་ཀྱི་རང་བཞིན་རྣམ་པར་aགྲོལ་བ་ནི་ཤིན་ཏུ་དྲི་མ་མེད་ཅིང་འོད་གསལ་བ་ཉིད་ཀྱིས་
608. ཉི་མའི་དཀྱིལ་འཁོར་རྣམ་པར་དག་པ་དང་ཆོས་མཚུངས་སོ།།གསུམ་ཀ་
609. ཡང་ཆོས་ཀྱི་དབྱིངས་དང་དབྱེར་མེད་པའི་རང་བཞིན་ཉིད་ཀྱིས་གསུམ་པོ་དེ་རྣམ་པར་དབྱེ་བ་མེད་པ་དང་ཆོས་མཚུངས་སོ།།དེས་ན་སངས་རྒྱས་མ་ཐོབ་པར།།aམྱ་ངན་འདས་པ་མི་འཐོབ་སྟེ།།འོད་དང་འོད་ཟེར་སྤངས་ནས་ནི།།ཉི་མ་བལྟ་བར་མི་ནུས་བཞིན།།གང་གི་ཕྱིར་ཐོག་མ་མེད་ནས་ཉེ་བར་གནས་པའི་རང་བཞིན་དགེ་བའི་ཆོས་དང་ལྡན་པའི་ཁམས་དེ་ལ་དེ་བཞིན་གཤེགས་པ་རྣམས་ཀྱི་ཡོན་ཏན་རྣམ་པར་དབྱེ་བ་མེད་པའི་ཆོས་ཉིད་ཡིན་པ་དེའི་aཕྱིར།ཆགས་པ་མེད་པ་ཐོགས་
610. པ་མེད་པའི་ཡེ་ཤེས་ཀྱི་གཟིགས་པ་མངའ་བའི་དེ་བཞིན་གཤེགས་པ་མ་ཐོབ་པར་སྒྲིབ་པ་ཐམས་ཅད་ལས་རྣམ་པར་གྲོལ་བའི་མཚན་ཉིད་མྱ་ངན་ལས་འདས་པའི་རྟོགས་པ་མངོན་དུ་བྱེད་པར་མི་འཐད་དེ
611. །འོད་དང་འོད་ཟེར་མ་མཐོང་བར་ཉི་མའི་དཀྱིལ་འཁོར་aམི་མཐོང་བ་བཞིན་
612. ནོ།།དེ་ཉིད་ཀྱི་
613. ཕྱིར་བཅོམ་ལྡན་འདས་དམན་བ[་པ]དང༌།གྱ་ནོམ་པའི་ཆོས་ལ་ནི་མྱ་ངན་ལས་འདས་པ་རྟོགས་པ་མ་མཆིས་ལགས་སོ།།བཅོམ་ལྡན་འདས་མྱ་ངན་ལས་འདས་པ་རྟོགས་པ་ནི་ཤེས་རབ་མཚུངས་པའི་ཆོས་རྣམས་ཀྱི་ལགས་སོ།།བཅོམ་ལྡན་འདས་མྱ་ངན་ལས་aའདས་པ་ནི་ཡེ་ཤེས་མཚུངས་པ་དང༌།རྣམ་པར་གྲོལ་བ་མཚུངས་པ་དང༌།རྣམ་པར་གྲོལ་བའི་ཡེ་ཤེས་མཐོང་བ་མཚུངས་པ་རྣམས་ཀྱི་ལགས་སོ།།བཅོམ་ལྡན་འདས་དེའི་སླད་དུ་མྱ་ངན་ལས་འདས་པའི་དབྱིངས་ནི་རོ་གཅིག་པ་རོ་མཚུངས་པ་ཞེས་བརྗོད་དོ།།འདི་ལྟ་སྟེ།རིག་aཔ་དང་རྣམ་པར་གྲོལ་བའི་རོས་སོ་ཞེས་གསུངས་སོ།།དེ་ལྟར་རྒྱལ་བའི་སྙིང་པོ་ནི
614. །།རྣམ་གཞག་རྣམ་པ་བཅུ་ཞེས་བརྗོད།།ཉོན་མོངས་སྦུབས་ན་གནས་པ་དེ།།དཔེ་དག་གིས་ནི་ཤེས་པར་བྱ།།དེ་ལྟར་ཕྱི་མའི་མཐའི་མུ་
615. དང་མཚུངས་པ་རྟག་པའི་ཆོས་ཉིད་རིག་པར་བྱ་བ་ཉིད་ཀྱིས་
616. aདབང་དུ་བྱས་ནས་དོན་རྣམ་པ་བཅུས།དེ་བཞིན་གཤེགས་པའི་སྙིང་པོ་འདི་རྣམ་པར་གཞག་པ་བཤད་པ་ཡིན་ནོ།།ཐོག་མ་མེད་པའི་དུས་ནས་ཉེ་བར་གནས་པ་མ་འབྲེལ་བའི་རང་བཞིན་གྱི་ཉོན་མོངས་པའི་སྦུབས་
617. ཉིད་དང༌།ཐོག་མ་མེད་པའི་དུས་ནས་ཉེ་བར་གནས་པ་འབྲེལ་བའི་aརང་བཞིན་དག་པའི་ཆོས་ཉིད་ཀྱི་དབང་དུ་བྱས་ནས།དཔེ་དགུས་དེ་བཞིན་གཤེགས་པའི་གཉེན་པོ་ཉོན་མོངས་པའི་སྦུབས་
618. བྱེ་བ་མཐའ་ཡས་པས་གཏུམས་པ་ནི།མདོ་ཇི་ལྟ་བ་བཞིན་རྟོགས་པར་བྱའོ།།དཔེ་དགུ་གང་ཞེ་ན།སངས་རྒྱས་པད་ངན་སྦྲང་རྩི་སྦྲང་མ་ལ།།སྦུན་པ་
619. སྙིང་པོ་aམི་གཙང་ནང་ན་གསེར།།ས་ལ་གཏེར་དང་མྱུག་སོགས་འབྲས་ཆུང་
620. དང༌།།གོས་ཧྲུལ་ནང་ན་རྒྱལ་བའི་སྐུ་དང་ནི།།བུད་མེད་ངན་མའི་
621. ལྟོ་ན་མི་བདག་དང༌།།ས་ལ་རིན་ཆེན་གཟུགས་ཡོད་ཇི་ལྟ་བར།།གློ་བུར་ཉོན་མོངས་དྲི་མས་བསྒྲིབས་པ་ཡི།།སེམས་ཅན་རྣམས་ལ་དེ་བཞིན་ཁམས་aའདི་གནས།།དྲི་མ་པདྨ་སྲོག་ཆགས་སྦུན་པ་མི་གཙང་ས་འབྲས་གོས་ཧྲུལ་དང༌།།སྡུག་བསྔལ་འབར་བས་མངོན་པར་གདུངས་པའི་བུད་མེད་ས་ཡི་ཁམས་དང་མཚུངས།།སངས་རྒྱས་སྦྲང་རྩི་སྙིང་པོ་གསེར་དང་གཏེར་དང་ནྱ་གྲོ་རིན་ཆེན་སྐུ།།གླིང་བདག་མཆོག་དང་རིན་ཆེན་
622. གཟུགས་aདང་དྲི་མེད་ཁམས་མཆོག་མཚུངས་པ་ཉིད།།ཉོན་མོངས་པ་ནི་པདྨ་ངན་པའི་སྦུབས་དང་འདྲ་ལ།དེ་བཞིན་གཤེགས་པའི་ཁམས་ནི་པདྨ་ལྟ་བུ་སྟེ།ཇི་ལྟར་མདོག་ངན་པདྨའི་
623. ཁོང་གནས་པ།།མཚན་སྟོང་གིས་འབར་དེ་བཞིན་གཤེགས་པ་ནི།།དྲི་མེད་ལྷ་ཡི་མིག་ལྡན་མིས་
624. aམཐོང་ནས།།ཆུ་སྐྱེས་པདྨའི་
625. སྦུབས་ནས་འབྱིན་བྱེད་པ།།དེ་བཞིན་བདེ་གཤེགས་མནར་མེད་རྣམས་ལ་ཡང༌།།སངས་རྒྱས་སྤྱན་གྱིས་རང་ཆོས་ཉིད་གཟིགས་ཏེ།།སྒྲིབ་
626. མེད་ཕྱི་མའི་མུར་གནས་ཐུགས་རྗེ་ཡི།།བདག་ཅག་སྒྲིབ་པ་ལས་ནི་གྲོལ་བར་བྱེད།།ཇི་ལྟར་མི་སྡུག་པདྨ་aཟུམ་ལ་བདེ་བར་གཤེགས་པ་ནི།།དེ་ཡི་ཁོང་གནས་ལྷ་མིག་མཐོང་ནས་འདབ་མ་གཅོད་བྱེད་ལྟར
627. །།ཆགས་སྡང་སོགས་དྲི་སྦུབས་བསྒྲིབས་རྫོགས་སངས་སྙིང་པོའི་འགྲོ་གཟིགས་ཏེ།།ཐུགས་རྗེས་ཐུབ་པ་དེ་བཞིན་སྒྲིབ་པ་དེ་ནི་འཇོམས་པར་མཛད།།ཉོན་མོངས་པ་ནི་སྲོག་ཆགས་aསྦྲང་མ་དང་འདྲ་ལ།དེ་བཞིན་གཤེགས་པའི་སྙིང་པོ་ནི་སྦྲང་རྩི་ལྟ་བུ་སྟེ།ཇི་ལྟར་སྲོག་ཆགས་ཚོགས་བསྐོར་སྦྲང་རྩི་ནི།།སྐྱེས་བུ་མཁས་པས་
628. དེ་དོན་གཉེར་བ་ཡིས།།མཐོང་ནས་དེ་དང་ཐབས་ཀྱིས་སྲོག་ཆགས་སོགས།།ཀུན་ནས་བྲལ་བར་རབ་ཏུ་བྱེད་པ་aབཞིན།།དྲང་སྲོང་ཆེན་པོས་ཀུན་མཁྱེན་སྤྱན་གྱིས་ནི།།རིགས་ཁམས་སྦྲང་རྩི་དང་འདྲ་འདི་གཟིགས་ནས།།དེ་ཡི་སྒྲིབ་པ་སྦྲང་མ་དང་འདྲ་བ།།གཏན་ནས་རབ་ཏུ་སྤོང་བར་
629. མཛད་པ་ཡིན།།ཇི་ལྟར་སྦྲང་རྩི་སྲོག་ཆགས་བྱེ་བ་ཁྲག་ཁྲིག་སྟོང་བསྒྲིབས་སྦྲང་རྩི་དོན་གཉེར་མིས།།སྦྲང་མ་དེ་aདག་བསལ་ཏེ་ཇི་ལྟར་འདོད་པ་བཞིན་དུ་སྦྲང་རྩིའི་བྱ་བྱེད་པ།།དེ་བཞིན་ལུས་ཅན་ལ་ཡོད་ཟག་པ་མེད་པའི་ཤེས་པ་སྦྲང་མའི་རྩི་དང་འདྲ།།ཉོན་མོངས་སྦྲང་མ་དང་འདྲ་དེ་འཇོམས་པ་ལ་མཁས་པའི་
630. རྒྱལ་བ་སྐྱེས་བུ་བཞིན།།ཉོན་མོངས་པ་ནི་ཕྱི་ཡི་སྦུན་པ་དང་འདྲ་ལ།།དེ་བཞིན་གཤེགས་པའི་aཁམས་ནི་ནང་གི་སྙིང་པོ་བཞིན
631. །།ཇི་ལྟར་སྦུན་ལྡན་འབྲུ་ཡི་སྙིང་པོ་ནི།།མི་རྣམས་ཀྱིས་ནི་ལོངས་
632. སྤྱོད་མི་འགྱུར་བ།།ཟས་སོགས་དོན་དུ་གཉེར་བ་གང་ཡིན་པ།།དེ་དག་གིས་ནི་སྦུན་གནས་དེ་འབྱིན་ལྟར།།དེ་བཞིན་
633. སེམས་ཅན་ལ་ཡོད་ཉོན་མོངས་ཀྱི
634. །།དྲི་མ་དང་འདྲེས་རྒྱལ་བའང་ཇི་སྲིད་aདུ།།ཉོན་མོངས་དྲི་མ་འདྲེས་ལས་མ་གྲོལ་བ།།དེ་སྲིད་
635. རྒྱལ་མཛད་སྲིད་གསུམ་དུ་མི་བྱེད།།ཇི་ལྟར་སཱ་ལུ་བྲ་འོ་ནས་འབྲུའི་སྙིང་པོ་སྦུན་ལས་མ་བྱུང་གྲ་མ་ཅན།།ལེགས་པར་མ་བགྲུས་
636. མི་རྣམས་ཀྱིས
637. ་ནི་སྤྱད་བྱ་བཟའ་བ་ཞིམ་པོར་མི་འགྱུར་ལྟར།།དེ་བཞིན་སེམས་ཅན་ལ་ཡོད་ཆོས་ཀྱི་དབང་ཕྱུག་aཉོན་མོངས་སྦུན་ལས་མ་གྲོལ་ལུས།།ཉོན་མོངས་བྲུ་བས་ཉེན་
638. པའི་འགྲོ་ལ་
639. ཆོས་ཀྱི་དགའ་བའི་རོ་སྟེར་འགྱུར་བ་མིན།།ཉོན་མོངས་པ་ནི་མི་གཙང་བའི་ལྗན་ལྗིན་གྱི་གནས་དང་འདྲ་ལ།དེ་བཞིན་གཤེགས་པའི་ཁམས་ནི་གསེར་བཞིན་ཏེ།ཇི་ལྟར་རབ་ཏུ་རྒྱུ་ཚེ་མི་ཡི་གསེར།།ལྗན་ལྗིན་aརུལ་པའི་གནས་སུ་ལྷུང་གྱུར་ལ།།མི་འཇིག་ཆོས་ཅན་དེ་ནི་དེར་དེ་བཞིན།།ལོ་བརྒྱ་མང་པོ་དག་ཏུ་གནས་པ་དེ
640. །།ལྷ་མིག་རྣམ་པར་དག་ལྡན་ལྷ་ཡིས་དེར།།མཐོང་ནས་མི་ལ་འདི་ན་ཡོད་པའི་གསེར།།རིན་ཆེན་མཆོག་འདི་སྦྱངས་ཏེ་རིན་ཆེན་གྱིས།།བསྒྲུབ་
641. པར་བྱ་བ་གྱིས་ཞེས་སྨྲ་བ་aལྟར།།དེ་བཞིན་ཐུབ་པས་མི་གཙང་དང་འདྲ་བའི།།ཉོན་མོངས་སུ་བྱིང་སེམས་ཅན་ཡོན་ཏན་ནི།།གཟིགས་ནས་ཉོན་མོངས་འདམ་དེ་དག་བྱའི་ཕྱིར།།སྐྱེ་དགུ་རྣམས་ལ་དམ་ཆོས་ཆུ་ཆར་འབེབས།།ཇི་ལྟར་ལྗན་ལྗིན་རུལ་པའི་ནང་དུ་ལྷུང་བའི་གསེར་ནི་ལྷ་ཡིས་མཐོང་གྱུར་ནས།།ཀུན་aཏུ་དགའ་བར་
642. བྱ་ཕྱིར་མཆོག་ཏུ་མཛེས་པ་མི་ལ་ནན་གྱིས་
643. སྟོན་པ་ལྟར།།དེ་བཞིན་རྒྱལ་བས་
644. ཉོན་མོངས་མི་གཙང་ཆེན་པོར་ལྷུང་གྱུར་རྫོགས་སངས་རིན་པོ་ཆེ།།སེམས་ཅན་རྣམས་ལ་གཟིགས་ནས་དེ་དག་བྱ་ཕྱིར་ལུས་ཅན་རྣམས་ལ་ཆོས་སྟོན་ཏོ།།ཉོན་མོངས་པ་ནི་སའི་མཐིལ་དང་འདྲ་ལ།དེ་aབཞིན་གཤེགས་པའི་ཁམས་ནི་རིན་པོ་ཆེའི་གཏེར་བཞིན་ཏེ།།ཇི་ལྟར་མི་དབུལ་ཁྱིམ་ནང་ས་འོག་ན་།།མི་ཟད་པ་ཡི་
645. གཏེར་ནི་ཡོད་གྱུར་ཏེ།།མི་དེས་དེ་མ་ཤེས་ཤིང་གཏེར་དེ་ཡང༌།།དེ་ལ་ང་འདིར་ཡོད་ཅེས་མི་སྨྲ་ལྟར།།དེ་བཞིན་ཡིད་ཀྱི་ནང་ཆུད་རིན་ཆེན་གཏེར།།དྲི་མེད་གཞག་དང་aབསལ་མེད་ཆོས་ཉིད་ཀྱང༌།།མ་རྟོགས་པས་ན་དབུལ་བའི་སྡུག་བསྔལ་ནི།།རྣམ་མང་རྒྱུན་དུ་སྐྱེ་དགུ་འདིས་མྱོང་ངོ༌།།ཇི་ལྟར་དབུལ་པོའི་ཁྱིམ་ནང་དུ་ནི་རིན་ཆེན་གཏེར་ཆུད་གྱུར་པའི་
646. མི་ལ་ནི།།རིན་ཆེན་གཏེར་དག་
647. ཡོད་ཅེས་རྗོད་
648. པར་མི་བྱེད་དེ་ནི་མི་ཡིས་ཤེས་མིན་ལྟར།།དེ་བཞིན་ཆོས་aགཏེར་ཡིད་ཀྱི་ཁྱིམ་གནས་སེམས་ཅན་དག་ནི་དབུལ་པོ་ལྟ་བུ་སྟེ།།དེ་དག་རྣམས་ཀྱིས་དེ་ཐོབ་བྱ་ཕྱིར་འཇིག་རྟེན་དུ་ནི་དྲང་སྲོང་ཡང་དག་བལྟམས།།ཉོན་མོངས་པ་ནི་ཤུན་པའི་སྦུབས་དང་འདྲ་ལ།དེ་བཞིན་གཤེགས་པའི་ཁམས་ནི་ས་བོན་གྱི་མྱུ་གུ་ལྟ་བུ་སྟེ།ཇི་ལྟར་ཨ་མྲ་ལ་སོགས་aཤིང་འབྲས་ལ།།ཡོད་པའི་ས་བོན་མྱུ་གུ་འཇིག་མེད་ཆོས།།ས་རྨོས་
649. ཆུ་སོགས་ལྡན་ལས་ལྗོན་ཤིང་གི
650. །རྒྱལ་པོའི་དངོས་པོར་རིམ་གྱིས་འགྲུབ་པ་ལྟར།།སེམས་ཅན་རྣམས་ཀྱི་མ་རིག་སོགས་འབྲས་ཀྱི།།ལྤགས་
651. སྦུབས་ནང་ཆུད་ཆོས་ཁམས་དགེ་བ་ཡང༌།།དེ་བཞིན་དགེ་བ་དེ་aདེ་ལ་བརྟེན་ནས།།རིམ་གྱིས་ཐུབ་པའི་རྒྱལ་པོའི་དངོས་པོར་འགྱུར།།ཆུ་དང་ཉི་མའི་འོད་དང་རླུང་དང་ས་དུས་ནམ་མཁའི་
652. རྐྱེན་རྣམས་ཀྱིས།།ཏ་ལ་དང་ནི་ཨ་མྲའི་འབྲས་སྦུབས་
653. གསེབ་ནས་ཤིང་སྐྱེས་ཇི་ལྟ་བར།།སེམས་ཅན་ཉོན་མོངས་འབྲས་ལྤགས་
654. ནང་ཆུད་རྫོགས་སངས་aས་བོན་མྱུ་གུ་ཡང༌།།དེ་བཞིན་དགེ་རྐྱེན་དེ་དང་དེ་ལས་
655. ཆོས་འཐོན་འཕེལ་བར་འགྱུར་བ་ཡིན།།ཉོན་མོངས་པ་ནི་གོས་ཧྲུལ་པོ་
656. དང་འདྲ་ལ།དེ་བཞིན་གཤེགས་པའི་ཁམས་ནི་རིན་པོ་ཆེའི་སྐུ་ལྟ་བུ་སྟེ།ཇི་ལྟར་རིན་ཆེན་ལས་བྱས་རྒྱལ་བའི་གཟུགས།།གོས་aཧྲུལ་དྲི་ངན་གྱིས་ནི་གཏུམས་
657. གྱུར་པ།།ལམ་གནས་ལྷ་ཡིས་མཐོང་ནས་གྲོལ་བྱའི་ཕྱིར།།ལམ་གནས་དོན་དེ་དེ་
658. ལ་སྨྲ་བ་ལྟར།།དེ་བཞིན་ཐོགས་མེད་རྣམ་པ་སྣ་ཚོགས་ཀྱི།།ཉོན་མོངས་ཀྱིས་གཏུམས་
659. བདེ་གཤེགས་དངོས་པོ་ཉིད།།དུད་འགྲོ་ལ་ཡང་གཟིགས་ནས་དེ་བཞིན་ཏེ།།aཐར་པར་བྱ་བའི་དོན་དུ་ཐབས་སྟོན་མཛད།།ཇི་ལྟར་རིན་ཆེན་རང་བཞིན་དེ་བཞིན་གཤེགས་སྐུ་དྲི་ངན་གོས་གཏུམས་པ།།ལམ་གནས་ལྷ་ཡི་མིག་གིས་
660. མཐོང་ནས་མཐར་ཕྱིན་མི་ལ་སྟོན་པ་ལྟར།།དེ་བཞིན་ཉོན་མོངས་གོས་ཧྲུལ་གྱིས་གཏུམས་འཁོར་བའི་ལམ་ན་གནས་པའི་ཁམས།།aདུད་འགྲོ་ལ་ཡང་གཟིགས་ནས་ཐར་པར་བྱ་ཕྱིར་རྒྱལ་བས་ཆོས་སྟོན་ཏོ།།ཉོན་མོངས་པ་ནི་སེམས་ཅན་ཞུགས་པའི་མི་མོ་དང་འདྲ་ལ།དེ་བཞིན་གཤེགས་པའི་ཁམས་ནི་མེར་མེར་པོའི་འབྱུང་བ་ཆེན་པོ་ལ་གནས་པའི་འཁོར་ལོས་སྒྱུར་
661. བ་ལྟ་བུ་སྟེ།ཇི་ལྟར་མི་མོ་གཟུགས་ངན་མགོན་aམེད་འགའ།།མགོན་མེད་འདུག་གནས་སུ་ནི་འདུག་གྱུར་ལ།།མངལ་གྱི་རྒྱལ་པོའི་དཔལ་ནི་འཛིན་བྱེད་པས
662. །།རང་ལྟོ་ན་ཡོད་མི་བདག་མི་ཤེས་ལྟར།།སྲིད་པར་སྐྱེ་བ་མགོན་མེད་ཁྱིམ་བཞིན་ཏེ།།མ་དག་སེམས་ཅན་མངལ་ལྡན་བུད་མེད་བཞིན།།དེ་ལ་གང་ཞིག་ཡོད་aཔས་མགོན་བཅས་པ།།དྲི་མེད་ཁམས་ནི་དེ་ཡི་
663. མངལ་གནས་བཞིན།།ཇི་ལྟར་བུད་མེད་ལུས་ལ་དྲི་བཅས་གོས་གོན་མི་སྡུག་གཟུགས་ལྡན་པ།།ས་བདག་མངལ་ན་གནས་ཀྱང་མགོན་མེད་ཁང་པར་སྡུག་བསྔལ་མཆོག་མྱོང་ལྟར།།དེ་བཞིན་བདག་རང་ནང་གནས་མགོན་ཡོད་གྱུར་ཀྱང་aམགོན་མེད་བློ་ལྡན་པ།།འགྲོ་བ་ཉོན་མོངས་དབང་གིས་ཡིད་མ་ཞི་བས་
664. སྡུག་བསྔལ་བཞི་
665. ལ་གནས།།ཉོན་མོངས་པ་ནི་སའི་འདམ་གོས་པ་དང་འདྲ་ལ།དེ་བཞིན་གཤེགས་པའི་ཁམས་ནི་གསེར་གྱི་གཟུགས་བཞིན་ཏེ།ཇི་ལྟར་ནང་གི་གསེར་ཞུན་གཟུགས་རྒྱས་པ།།ཞི་བ་
666. ཕྱི་རོལ་ས་aཡི་རང་བཞིན་ཅན།།མཐོང་ནས་དེ་ཤེས་པ་དག་ནང་གི་གསེར།།སྦྱང་ཕྱིར་ཕྱི་རོལ་སྒྲིབ་པ་སེལ་བྱེད་ལྟར།།རང་བཞིན་འོད་གསལ་དྲི་མ་རྣམས་ཀྱང་ནི།།གློ་བུར་བར་ནི་རྣམ་པར་གཟིགས་གྱུར་ནས།།རིན་ཆེན་འབྱུང་གནས་ལྟ་བུའི་འགྲོ་བ་རྣམས།།སྒྲིབ་པ་དག་ལས་སྦྱོང་མཛད་བྱང་ཆུབ་aམཆོག།ཇི་ལྟར་དྲི་མེད་གསེར་འབར་ལས་བྱས་ས་ཡི་ནང་དུ་ཆུད་གྱུར་གཟུགས།།ཞི་དེ་རང་བཞིན་མཁས་པས་རིག་ནས་ས་
667. དག་སེལ་བར་བྱེད་པ་ལྟར།།དེ་བཞིན་ཀུན་མཁྱེན་དག་པའི་གསེར་འདྲ་ཞི་བའི་ཡིད་ནི་མཁྱེན་གྱུར་ནས།།ཆོས་འཆད་ཚུལ་གྱིས་བརྡེག་
668. སྤྱད་བསྒྲུབས་པས་སྒྲིབ་པ་དག་ནི་aསེལ་བར་མཛད།།དཔེ་རྣམས་ཀྱིས་བསྡུས་པའི་དོན་ནི།།པདྨ་སྲོག་ཆགས་བུང་བ་དང་།།སྤུན་
669. པ་དང་ནི་མི་གཙང་ས།།འབྲས་ཤུན་གོས་ཧྲུལ་བུད་མེད་ཀྱི།།མངལ་དང་ས་ཡི་
670. སྦུབས་ན་ཡང༌།།སངས་རྒྱས་སྦྲང་རྩི་སྙིང་པོ་བཞིན།།གསེར་བཞིན་གཏེར་བཞིན་ལྗོན་པ་བཞིན།།རིན་aཆེན་སྐུ་དང་འཁོར་ལོ་ཡིས།།སྒྱུར་
671. བ་བཞིན་དང་གསེར་གཟུགས་བཞིན།།སེམས་ཅན་ཁམས་ཀྱི་ཉོན་མོངས་སྦུབས།།མ་འབྲེལ་ཐོག་མ་མེད་པ་ན།།སེམས་ཀྱི་
672. རང་བཞིན་དྲི་མེད་ནི།།ཐོག་མ་མེད་པ་ཡིན་པར་བརྗོད།།མདོར་བསྡུ་ན་དེ་བཞིན་གཤེགས་པའི་སྙིང་པོའི་མདོར་aདཔེར་བརྗོད་པ་བསྟན་པ་འདིས་ནི་སེམས་ཅན་གྱི་
673. ཁམས་མ་ལུས་པའི་ཐོགས་པ་མེད་པའི་སེམས་
674. ཀུན་ནས་ཉོན་མོངས་པའི་གློ་བུར་བ་ཉིད་དང༌།ཐོག་མ་མེད་པའི་སེམས་རྣམ་པར་བྱང་བའི་ཆོས་ལྷན་ཅིག་སྐྱེས་པ་རྣམ་པར་དབྱེ་བ་མེད་པ་ཉིད་དུ་བསྟན་ཏོ།།དེས་ན་སེམས་ཀུན་ནས་ཉོན་མོངས་པའི་ཕྱིར་aསེམས་ཅན་རྣམས་ཀུན་ནས་ཉོན་མོངས་ལ།སེམས་ཅན་
675. རྣམ་པར་བྱང་བའི་ཕྱིར་ནི་རྣམ་པར་དག་པ་ཡིན་ནོ་ཞེས་གསུངས་སོ།།དེ་ལ་གང་གི་
676. དབང་དུ་བྱས་ནས།པདྨའི་སྦུབས་ལ་སོགས་པའི་དཔེ་དགུ་བསྟན་པ།སེམས་ཀྱི་ཀུན་ནས་ཉོན་མོངས་པ་གང་ཞེ་ན།ཆགས་དང་aསྡང་དང་རྨོངས་དང་དེའི
677. །།ཀུན་ལྡང་དྲག་དང་བག་ཆགས་དང༌།།མཐོང་སྒོམ་ལམ་སྤངས་
678. མ་དག་དང༌
679. །།དག་པའི་ས་ལ་
680. བརྟེན་པ་ཡི།།དྲི་མ་རྣམ་དགུ་པདྨ་ཡི།།སྦུབས་སོགས་
681. དཔེས་ནི་རབ་བསྟན་ཏེ།།ཉེ་བའི་ཉོན་མོངས་སྦུབས་ཀྱི་ནི
682. །།དབྱེ་བས་བྱེ་བ་མཐའ་ལས་འདས།།aམདོར་བསྡུ་
683. ན་ཉོན་མོངས་པ་དགུ་པོ་འདི་དག་དེ་བཞིན་གཤེགས་པའི་ཁམས་རང་བཞིན་གྱིས་རྣམ་པར་དག་པ་ལ་ཡང་སངས་རྒྱས་ཀྱི་གཟུགས་ལ་སོགས་པ་ལ་པདྨའི་སྦུབས་ལ་
684. སོགས་པ་ལྟར་གློ་བུར་བ་ཉིད་དུ་ཡོད་དོ།།དགུ་གང་ཞེ་ན།འདི་ལྟ་སྟེ།འདོད་ཆགས་བག་aལ་ཉལ་གྱི་
685. མཚན་ཉིད་ཀྱི་ཉོན་མོངས་པ་དང༌།ཞེ་སྡང་བག་ལ་ཉལ་གྱི་མཚན་ཉིད་ཀྱི་ཉོན་མོངས་པ་དང༌།གཏི་མུག་བག་ལ་ཉལ་གྱི་མཚན་ཉིད་ཀྱི་ཉོན་མོངས་པ་དང༌།འདོད་ཆགས་དང༌།ཞེ་སྡང་དང་གཏི་མུག་དྲག་པོས་
686. ཀུན་ནས་ལྡང་བའི་མཚན་ཉིད་དང༌།མ་རིག་པའི་བག་ཆགས་aཀྱིས་ས་བསྡུས་
687. པ་དང་མཐོང་བས་སྤང་བར་བྱ་བ་དང༌།བསྒོམ་
688. པས་སྤང་བར་བྱ་བ་དང༌།མ་དག་པའི་ས་ལ་
689. བརྟེན་པ་དང༌།དག་པའི་ས་ལ་བརྟེན་པའོ།།དེ་ལ་འཇིག་རྟེན་པའི་འདོད་ཆགས་དང་བྲལ་བའི་རྒྱུད་ལ་ཡོད་པའི་ཉོན་མོངས་པ་མི་གཡོ་བའི་འདུ་བྱེད་ལ་སོགས་པའི་རྒྱུ་གཟུགས་aདང་གཟུགས་མེད་པའི་ཁམས་སྒྲུབ་པར་བྱེད་པ་དང༌།འཇིག་རྟེན་ལས་འདས་པའི་ཡེ་ཤེས་ཀྱིས་གཞོམ་
690. པར་བྱ་བ་གང་ཡིན་པ་དེ་དག་ནི་འདོད་ཆགས་དང༌།ཞེ་སྡང་དང༌།གཏི་མུག་བག་ལ་ཉལ་གྱི་མཚན་ཉིད་ཅེས་བྱའོ།།འདོད་ཆགས་ལ་སོགས་
691. པ་ལ་སྤྱོད་པའི་སེམས་ཅན་གྱི་
692. རྒྱུད་ལ་ཡོད་aཔ་བསོད་ནམས་དང༌།བསོད་ནམས་མ་ཡིན་པའི་འདུ་བྱེད་ལ་སོགས་པའི་རྒྱུ་འདོད་པའི་ཁམས་འབའ་ཞིག་སྒྲུབ་པར་བྱེད་པ།མི་སྡུག་པ་ལ་སོགས་པ་
693. སྒོམ་པའི་ཤེས་པས་གཞོམ་པར་བྱ་བ་གང་ཡིན་པ་དེ་དག་ནི་འདོད་ཆགས་དང༌།ཞེ་སྡང་དང༌།གཏི་མུག་དྲག་པོས་ཀུན་ནས་ལྡང་པའི་aམཚན་ཉིད་ཅེས་བྱའོ།།དགྲ་བཅོམ་པའི་རྒྱུད་ལ་ཡོད་པ་ཟག་པ་མེད་པའི་ལམ་འཇུག་པའི་རྒྱུ་
694. དྲི་མ་མེད་པའི་ཡིད་ཀྱི་རང་བཞིན་གྱི་ལུས་སྒྲུབ་པར་བྱེད་པ།དེ་བཞིན་གཤེགས་པའི་བྱང་ཆུབ་ཀྱི་ཡེ་ཤེས་ཀྱིས་
695. གཞོམ་པར་བྱ་བ་གང་ཡིན་པ་དེ་དག་ནི་མ་རིག་པའི་བག་ཆགས་ཀྱིས་བསྡུས་པ་aཞེས་བྱའོ།།སློབ་པ་ནི་རྣམ་
696. གཉིས་ཏེ།སོ་སོའི་སྐྱེ་བོ་དང༌།འཕགས་པའོ།།དེ་ལ་སོ་སོའི་སྐྱེ་བོ་སློབ་པའི་རྒྱུད་ལ་ཡོད་པ་ས་དང་པོའི་
697. འཇིག་རྟེན་ལས་འདས་པའི་་མཐོང་བའི་ཤེས་པས་གཞོམ་པར་བྱ་བ་གང་ཡིན་པ་དེ་དག་ནི་མཐོང་བས་སྤང་བར་བྱ་བ་ཞེས་བྱའོ།།འཕགས་aཔའི་གང་ཟག་སློབ་པའི་རྒྱུད་ལ་ཡོད་པ་ཇི་ལྟར་མཐོང་བའི་འཇིག་རྟེན་ལས་འདས་པའི་ཆོས་སྒོམ་པའི་ཤེས་པས་གཞོམ་པར་བྱ་བ་གང་ཡིན་པ་དེ་དག་བསྒོམ་
698. པས་སྤང་བར་བྱ་བཞེས་བྱ་བའོ།།མཐར་ཐུག་པར་མ་གྱུར་པའི་བྱང་ཆུབ་སེམས་དཔའི་རྒྱུད་ལ་
699. ཡོད་པ་ཡེ་ཤེས་ཀྱིས་རྣམ་པ་བདུན་གྱི་
700. མི་aམཐུན་པའི་ཕྱོགས་ས་བརྒྱད་པ་ལ་སོགས་པ་ས་གསུམ་སྒོམ་པའི་ཤེས་པས་གཞོམ་པར་བྱ་བ་གང་ཡིན་པ་དེ་དག་ནི་མ་དག་
701. པའི་ས་ལ་བརྟེན་པ་ཞེས་བྱའོ།།མཐར་ཐུག་པའི་བྱང་ཆུབ་སེམས་དཔའི་རྒྱུད་ལ་ཡོད་པ་བརྒྱད་པ་ལ་སོགས་པ་ས་གསུམ་པ་སྒོམ་
702. པའི་ཤེས་པའི་མི་མཐུན་པའི་aཕྱོགས་རྡོ་རྗེ་ལྟ་བུའི་ཏིང་ངེ་འཛིན་གྱི་ཡེ་ཤེས་ཀྱིས་གཞོམ་པར་བྱ་བ་གང་ཡིན་པ་དེ་དག་ནི་དག་པའི་ས་ལ་བརྟེན་པ་ཞེས་བྱའོ།།
703. ཆགས་སོགས་ཉོན་མོངས་དགུ་པོ་འདི།།མདོར་བསྡུས་ནས་ནི་གོ་རིམས་བཞིན།།པདྨའི་
704. སྦུབས་ལ་སོགས་པ་ཡི
705. །།དཔེ་དགུ་དག་གིས་ཡང་དག་aབསྟན།།གང་གིས་ན་དེ་བཞིན་གཤེགས་པའི་སྙིང་པོ་ཉོན་མོངས་པའི་སྦུབས་བྱེ་བ་མཐའ་ཡས་པས་གཡོགས་པ་ཞེས་བརྗོད་ལ།རྒྱས་པར་ནི་འདི་དག་ཉིད་བརྒྱད་ཁྲི་བཞི་སྟོང་གི་
706. རྣམ་པའི་རབ་ཏུ་དབྱེ་བས་དེ་བཞིན་གཤེགས་པའི་ཡེ་ཤེས་བཞིན་དུ་
707. མཐའ་ཡས་པར་འགྱུར་aརོ།།དྲི་འདི་དག་གིས་བྱིས་རྣམས་དང༌།།དགྲ་བཅོམ་སློབ་དང་བློ་ལྡན་རྣམས།།རིམ་བཞིན་བཞི་དང་གཅིག་དང་ནི།།གཉིས་དང་གཉིས་ཀྱིས་
708. མ་དག་ཉིད།།བཅོམ་ལྡན་འདས་ཀྱིས་སེམས་ཅན་ཐམས་ཅད་ནི་དེ་བཞིན་གཤེགས་པའི་སྙིང་པོ་ཅན་ནོ་ཞེས་བཀའ་སྩལ་པ་aགང་ཡིན་པ་དེ་ལ་སེམས་ཅན་ཐམས་ཅད་ནི་མདོར་བསྡུ་ན་རྣམ་པ་བཞི་
709. བརྗོད་དེ།འདི་ལྟ་སྟེ།སོ་སོའི་སྐྱེ་བོ་དང༌།དགྲ་བཅོམ་པ་དང༌།སློབ་པ་དང༌།བྱང་ཆུབ་སེམས་དཔའོ།།དེ་ལ་འདི་དག་ཟག་པ་མེད་པའི་དབྱིངས་སུ་གོ་རིམས་ཇི་ལྟ་བ་བཞིན་
710. ཉོན་མོངས་པ་བཞི་aདང་།གཅིག་དང༌།གཉིས་དང༌།གཉིས་ཀྱིས་མ་དག་པ་བསྟན་ཏོ།།ཡང་
711. ཇི་ལྟར་འདོད་ཆགས་ལ་སོགས་པ་ཉོན་མོངས་པ་དགུ་པོ་འདི་དག་པདྨའི་སྦུབས་ལ་སོགས་པ་དང་འདྲ་བར་རིག་པར་བྱས་
712. ལ།དེ་བཞིན་གཤེགས་པའི་ཁམས་སངས་རྒྱས་ཀྱི་གཟུགས་ལ་སོགས་aཔ་དང་ཆོས་མཐུན་པར་ཡང་ཇི་ལྟར་རིག་པར་བྱ་ཞེ་ན།ཇི་ལྟར་པདྨ་འདམ་སྐྱེས་དེ།།མདུན་དུ་གྱུར་ན་ཡིད་དགའ་དང༌།།ཕྱི་ནས་དགའ་བ་མེད་འགྱུར་བ།།འདོད་ཆགས་དགའ་བ་དེ་བཞིན་ནོ།།ཇི་ལྟར་སྲོག་ཆགས་སྦྲང་མ་ནི།།ཤིན་ཏུ་འཁྲུགས་ཏེ་མདུང་aབརྡེག་
713. ལྟར།།དེ་བཞིན་ཞེ་སྡང་སྐྱེ་བས་
714. ན།།སྙིང་ལ་སྡུག་བསྔལ་སྐྱེད་
715. པར་བྱེད།།ཇི་ལྟར་འབྲས་སོགས་
716. སྙིང་པོ་ནི།།ཕྱི་རོལ་སྦུན་པས་བསྒྲིབས་པ་ལྟར།།དེ་བཞིན་སྙིང་པོའི་དོན་མཐོང་བ།།མ་རིག་སྒོ་ངའི་སྦུབས་ཀྱིས་
717. བསྒྲིབས།།ཇི་ལྟར་མི་གཙང་མི་མཐུན་པ།།དེ་བཞིན་aཆགས་དང་བཅས་རྣམས་ཀྱི
718. །།འདོད་པ་བསྟེན་པའི་རྒྱུ་ཡིན་ཕྱིར།།ཀུན་ནས་ལྡང་བ་མི་གཙང་འདྲ།།ཇི་ལྟར་ནོར་ནི་བསྒྲིབས་པས་ན།།མི་ཤེས་གཏེར་མི་ཐོབ་པ་ལྟར།།དེ་བཞིན་སྐྱེ་ལ་རང་བྱུང་ཉིད།།མ་རིག་
719. བག་ཆགས་ས་ཡིས་
720. བསྒྲིབས།།ཇི་ལྟར་མྱུག་སོགས་རིམ་སྐྱེས་པས།།ས་aབོན་ཤུན་པ་གཅོད་པ་ལྟར།།དེ་བཞིན་དེ་ཉིད་མཐོང་བ་ཡིས།།མཐོང་སྤངས་
721. རྣམས་ནི་ལྡོག་པར་འགྱུར།།འཕགས་པའི་ལམ་དང་འབྲེལ་པ་ལས།འཇིག་ཚོགས་སྙིང་པོ་བཅོམ་རྣམས་ཀྱི།།བསྒོམ་
722. ལམ་ཡེ་ཤེས་སྤང་བྱ་རྣམས།།གོས་ཧྲུལ་དག་དང་མཚུངས་པར་བསྟན།།aས་བདུན་ལ་བརྟེན་དྲི་མ་ནི།།མངལ་སྦུབས་དྲི་མ་དག་དང་མཚུངས།།མངལ་ལ་སྦུབས་བྲལ་འདྲ་མི་རྟོག་པའི།།ཡེ་ཤེས་རྣམ་པར་སྨིན་པ་བཞིན།།ས་གསུམ་རྗེས་འབྲེལ་དྲི་མ་རྣམས།།ས་འདམ་གོས་བཞིན་ཤེས་བྱ་སྟེ།།བདག་ཉིད་ཆེན་པོ་རྡོ་རྗེ་ལྟའི
723. །།ཏིང་ངེ་aའཛིན་གྱིས་གཞོམ་བྱ་ཡིན།།དེ་ལྟར་ཆགས་སོགས་དྲི་མ་དགུ།།པདྨ་ལ་སོགས་དག་དང་མཚུངས།།རང་བཞིན་གསུམ་གྱིས་བསྡུས་ཕྱིར་ཁམས།།སངས་རྒྱས་ཚོགས་
724. དང་ཆོས་མཚུངས་སོ།།སེམས་ཀྱི་རྣམ་པར་བྱང་བའི་ཁམས་དེ་བཞིན་གཤེགས་པའི་སྙིང་པོ་རང་བཞིན་རྣམ་aཔ་
725. གསུམ་གྱི་དབང་དུ་བྱས་ཏེ།སངས་རྒྱས་ཀྱི་
726. གཟུགས་ལ་སོགས་པ་རྣམ་པ་དགུ་དང་ཆོས་མཐུན་པར་རྟོགས་པར་བྱའོ།།རང་བཞིན་རྣམ་པ་གསུམ་གང་ཞེ་ན།འདི་ཡི་རང་བཞིན་ཆོས་སྐུ་དང༌།།དེ་བཞིན་ཉིད་དང་རིགས་ཀྱང་སྟེ།།དེ་ནི་དཔེ་གསུམ་གཅིག་དང་ནི།།aལྔ་རྣམས་ཀྱིས་ནི་ཤེས་པར་བྱ།སངས་རྒྱས་ཀྱི་གཟུགས་དང༌།སྦྲང་རྩི་དང༌།འབྲུའི་སྙིང་པོའི་དཔེ་གསུམ་གྱིས་ནི་ཁམས་དེ་ཆོས་ཀྱི་སྐུའི་རང་བཞིན་དུ་ཤེས་པར་བྱའོ།།གསེར་གྱི་དཔེ་གཅིག་གིས་ནི་དེ་བཞིན་ཉིད་ཀྱི་རང་བཞིན་ལྟ་བུའོ།།གཏེར་དང་ཤིང་དང་རིན་པོ་ཆེའི་
727. aསྐུ་དང་འཁོར་ལོས་སྒྱུར་བ་དང་།གསེར་གྱི་གཟུགས་ཀྱི་
728. དཔེ་ལྔས་ནི་སངས་རྒྱས་ཀྱི་
729. སྐུ་གསུམ་བསྐྱེད་པའི་རིགས་ཀྱི་རང་བཞིན་དུའོ།།དེ་ལ་ཆོས་ཀྱི་སྐུ་གང་ཞེ་ན།ཆོས་སྐུ་རྣམ་གཉིས་ཤེས་བྱ་སྟེ།།ཆོས་དབྱིངས་ཤིན་ཏུ་དྲི་མེད་དང༌།།དེ་ཡི་རྒྱུ་མཐུན་ཟབ་པ་དང༌།།སྣ་aཚོགས་ཚུལ་ནི་སྟོན་པའོ།།སངས་རྒྱས་ཀྱི་ཆོས་ཀྱི་
730. སྐུ་ནི་རྣམ་པ་གཉིས་སུ་རྟོགས་པར་བྱའོ།།ཤིན་ཏུ་རྣམ་པར་དག་པའི་ཆོས་ཀྱི་དབྱིངས་ནི།རྣམ་པར་མི་རྟོག་པའི་སྤྱོད་ཡུལ་གྱི་ཡུལ་ལོ།།དེ་ཡང་དེ་བཞིན་གཤེགས་པ་རྣམས་ཀྱི་སོ་སོ་རང་གིས་རིག་
731. པར་བྱ་བའི་ཆོས་ཀྱི་aདབང་དུ་བྱས་ཏེ་རྟོགས་པར་བྱའོ།།དེ་ཐོབ་པའི་རྒྱུ་ཤིན་ཏུ་རྣམ་པར་དག་པའི་ཆོས་ཀྱི་དབྱིངས་ཀྱི་རྒྱུ་མཐུན་པ་ནི་གདུལ་བྱ་ཇི་ལྟ་བར་སེམས་ཅན་གཞན་ལ་རྣམ་པར་རིག་པར་འབྱུང་ངོ༌།།དེ་ཡང་བསྟན་པའི་ཆོས་ཀྱི་དབང་དུ་བྱས་པར་རིག་པར་བྱའོ།།བསྟན་པ་ཡང་རྣམ་པ་གཉིས་aཏེ།ཕྲ་བ་དང་རྒྱ་ཆེན་པོའི་ཆོས་རྣམ་པར་འཇོག་པའི་ཚུལ་གྱིས་དབྱེ་བ་ལས་ཏེ
732. །འདི་ལྟ་སྟེ།དོན་དམ་པའི་བདེན་པའི་དབང་དུ་བྱས་ནས་བྱང་ཆུབ་སེམས་དཔའི་སྡེ་སྣོད་ཟབ་མོའི་ཆོས་ཀྱི་ཚུལ་སྟོན་པ་དང༌།ཀུན་རྫོབ་ཀྱི་བདེན་པའི་དབང་དུ་བྱས་ཏེ།མདོ་དང༌།དབྱངས་aཀྱིས་བསྙད་པ་དང༌།ལུང་བསྟན་པ་དང༌།ཚིགས་སུ་བཅད་པ་དང༌།ཆེད་དུ་བརྗོད་པ་དང༌།གླེང་གཞི་
733. ལ་སོགས་པ་རྣམ་པ་དུ་མར་སྣ་ཚོགས་པའི་ཆོས་རྣམ་པར་འཇོག་པའི་ཚུལ་བསྟན་པའོ།།འཇིག་རྟེན་འདས་ཕྱིར་འཇིག་རྟེན་ན།།འདི་ལ་དཔེ་ནི་མི་དམིགས་aཔས།།དེ་བཞིན་གཤེགས་པ་ཉིད་དང་ཁམས།།འདྲ་བ་ཉིད་དུ་བསྟན་པ་ཡིན།།ཕྲ་མོ་ཟབ་མོའི་
734. ཚུལ་བསྟན་
735. ནི།།སྦྲང་རྩི་
736. རོ་གཅིག་པ་བཞིན་ཏེ།།རྣམ་པ་སྣ་ཚོགས་ཚུལ་བསྟན་ནི།།སྣ་ཚོགས་སྦུབས་སྙིང་བཞིན་ཤེས་བྱ།།དེ་ལྟར་སངས་རྒྱས་ཀྱི་གཟུགས་དང་aསྦྲང་རྩི་དང་སྙིང་པོའི་དཔེ་འདི་གསུམ་གྱིས་ནི།དེ་བཞིན་གཤེགས་པའི་ཆོས་ཀྱི་སྐུས་
737. ལུས་པ་མེད་པའི་སེམས་ཅན་གྱི་ཁམས་ཁྱབ་པའི་དོན་གྱི་དབང་དུ་བྱས་ནས།སེམས་ཅན་འདི་དག་ནི་དེ་བཞིན་གཤེགས་པའི་སྙིང་པོ་ཅན་ཡིན་
738. ནོ་ཞེས་བསྟན་ནོ།།གང་ཞིག་aདེ་བཞིན་གཤེགས་པའི་ཆོས་ཀྱི་སྐུ་ལས་ཕྱི་རོལ་དུ་གྱུར་པའི་སེམས་ཅན་དེ་ནི་འགའ་ཡང་སེམས་ཅན་གྱི་ཁམས་ན་མེད་དེ།ནམ་མཁའི་ཁམས་ནི་
739. གཟུགས་བཞིན་ནོ།།ཇི་སྐད་དུ།ཇི་ལྟར་ནམ་མཁའ་རྟག་ཏུ་ཀུན་སོང་འདོད།།དེ་བཞིན་དེ་ཡང་རྟག་ཏུ་ཀུན་སོང་འདོད།།aཇི་ལྟར་ནམ་མཁའ་གཟུགས་རྣམས་ཀུན་དུ་སོང༌།།དེ་བཞིན་འདི་ཡང་སེམས་ཅན་ཚོགས་ཀུན་སོང༌།།ཞེས་གསུངས་སོ།།རང་བཞིན་འགྱུར་བ་མེད་པ་དང༌།།དགེ་དང་རྣམ་པར་དག་པའི་ཕྱིར།།དེ་བཞིན་ཉིད་འདི་གསེར་གྱི་
740. ནི།།གཟུགས་དང་མཚུངས་པར་བརྗོད་པ་aཡིན།།སེམས་གང་ཡིན་པ་དེ་ནི་ཉོན་མོངས་པ་དང་སྡུག་བསྔལ་མཐའ་ཡས་པ་དང་རྗེས་སུ་འབྲེལ་ཀྱང་རང་བཞིན་གྱིས་འོད་གསལ་བ་ཉིད་ཀྱིས་རྣམ་པར་འགྱུར་བ་ལ་མི་སྟོན་པ་དེའི་ཕྱིར་གསེར་བཟང་པོ་བཞིན་དུ་གཞན་དུ་མི་འགྱུར་བའི་དོན་གྱིས་དེ་བཞིན་ཉིད་ཅེས་བརྗོད་དོ།།དེ་ཡང་aལོག་པ་ཉིད་དུ་ངེས་པའི་རྒྱུ་ཅན་གྱིས་སེམས་ཅན་ཐམས་ཅད་ལ་ཡང་རང་བཞིན་ཁྱད་པར་མེད་དུ་ཟིན་ཀྱང༌།གློ་བུར་གྱི་ཉོན་མོངས་པ་མཐའ་དག་རྣམ་པར་དག་པ་དེ་
741. ལས་གྱུར་པ།དེ་བཞིན་གཤེགས་པ་ཞེས་བྱ་བའི་གྲངས་སུ་འགྲོ་སྟེ།དེས་ན་འདིར་གསེར་གྱི་དཔེ་གཅིག་གིས་aདེ་བཞིན་ཉིད་ལ་དབྱེར་མེད་པའི་དོན་གྱི་དབང་དུ་བྱས་ནས་དེ་བཞིན་གཤེགས་པའི་དེ་བཞིན་ཉིད་སེམས་ཅན་དེ་དག་གི་
742. སྙིང་པོ་ཡིན་ནོ་ཞེས་བསྟན་པ་ཡིན་ནོ།།སེམས་ཀྱི་རང་བཞིན་རྣམ་པར་དག་པ་གཉིས་སུ་མེད་པའི་ཆོས་ཉིད་ཉེ་བར་བཟུང་ནས།བཅོམ་ལྡན་འདས་ཀྱིས་ཇི་aསྐད་དུ་བཀའ་སྩལ་པ་ནི།འཇམ་དཔལ་དེ་ལ་དེ་བཞིན་གཤེགས་པ་
743. ནི་བདག་གི་ཉེ་བར་ལེན་པའི་གཞི་རྩ་ཡོངས་སུ་མཁྱེན་པས་བསྲུང་བ་མཛད་དེ།བདག་རྣམ་པར་དག་པས་སེམས་ཅན་ཐམས་ཅད་རྣམ་པར་དག་པར་རྟོགས་སོ།།བདག་རྣམ་པར་དག་པ་གང་ཡིན་པ་དང༌།aསེམས་ཅན་ཐམས་ཅད་རྣམ་པར་དག་པ་གང་ཡིན་པ་དེ་ནི་གཉིས་སུ་མེད་དེ་གཉིས་སུ་བྱར་མེད་དོ་ཞེས་གསུངས་སོ།།དེ་སྐད་དུ།
744. ཐམས་ཅད་ལ་ནི་ཁྱད་མེད་ཀྱང༌།།དེ་བཞིན་ཉིད་དག་ལས་གྱུར་པ།།དེ་བཞིན་གཤེགས་ཉིད་དེ་ཡི་ཕྱིར།།འགྲོ་ཀུན་དེ་ཡི་སྙིང་པོ་ཅན།།aཞེས་གསུངས་སོ།།གཏེར་དང་འབྲས་བུའི་ཤིང་བཞིན་དུ།།རིགས་དེ་རྣམ་གཉིས་ཤེས་བྱ་སྟེ།།ཐོག་མེད་རང་བཞིན་གནས་པ་དང༌།།ཡང་དག་བླང་བ་
745. མཆོག་ཉིད་དོ།།རིགས་འདི་གཉིས་ལས་
746. སངས་རྒྱས་ཀྱི།།སྐུ་གསུམ་ཐོབ་པར་འདོད་པ་ཡིན།།དང་པོས་སྐུ་ནི་དང་པོ་aསྟེ།།གཉིས་པ་ཡིས་ནི་ཕྱི་མ་གཉིས།།ངོ་བོ་ཉིད་སྐུ་མཛེས་པ་ནི།།རིན་ཆེན་སྐུ་འདྲར་ཤེས་བྱ་སྟེ།།རང་བཞིན་གྱིས་ནི་བྱས་མིན་དང༌།།ཡོན་ཏན་རིན་ཆེན་གཏེར་ཡིན་ཕྱིར།།ཆོས་ཆེན་རྒྱལ་སྲིད་ཆེ་ལྡན་ཕྱིར།།རྫོགས་ལོངས་འཁོར་ལོས་སྒྱུར་བཞིན་ནོ།།གཟུགས་བརྙན་aགྱི་ནི་རང་བཞིན་ཕྱིར།།སྤྲུལ་པ་གསེར་གྱི་གཟུགས་ལྟ་བུ།།དེའི་
747. ཕྱིར་དེ་ལྟར་གཏེར་དང་ལྗོན་
748. ཤིང་དང༌་།རིན་པོ་ཆེའི་སྐུ་དང༌།འཁོར་ལོས་སྒྱུར་
749. བ་དང༌་།གསེར་གྱི་གཟུགས་ཏེ།དཔེ་ལྷག་མ་ལྔ་པོ་འདི་དག་གིས་ནི་སངས་རྒྱས་ཀྱི་སྐུ་རྣམ་པ་གསུམ་བསྐྱེད་པའི་རིགས་ཡོད་aཔའི་དབང་དུ་བྱས་ཏེ།དེ་བཞིན་གཤེགས་པའི་ཁམས་སེམས་ཅན་འདི་དག་ཐམས་ཅད་ཀྱི་སྙིང་པོར་བསྟན་པ་ཡིན་ནོ།།དེ་བཞིན་གཤེགས་པ་ཉིད་ནི་སངས་རྒྱས་ཀྱི་སྐུ་རྣམ་པ་གསུམ་གྱིས་རབ་ཏུ་ཕྱེ་བ་ཡིན་ཏེ།དེས་ན་དེ་བཞིན་གཤེགས་པའི་ཁམས་ཐོབ་པའི་རྒྱུ་ཡིན་པས་ཁམས་ཀྱི་aདོན་ནི་འདིར་
750. རྒྱུའི་དོན་ཏོ།།གང་གི་ཕྱིར་དེ་ལ་ཡང་སེམས་ཅན་དང་སེམས་ཅན་ལ་དེ་བཞིན་གཤེགས་པའི་ཁམས་འགྲུབ་པའི་སྙིང་པོར་གྱུར་པ་ཡོད་མོད་ཀྱི།སེམས་ཅན་དེ་དག་གིས་ཤེས་པ་མ་ཡིན་ནོ་ཞེས་གསུངས་སོ།།དེ་སྐད་དུ།ཐོག་མ་མེད་དུས་ཅན་གྱི་ཁམས།།aཆོས་རྣམས་ཀུན་གྱི་གནས་ཡིན་ཏེ།།དེ་ཡོད་པས་ན་འགྲོ་ཀུན་དང༌།།མྱ་ངན་འདས་པའང་ཐོབ་པ་ཡིན།།ཞེས་གསུངས་སོ།།དེ་ལ་ཇི་ལྟར་ན་ཐོག་མ་མེད་པའི་དུས་གང་
751. ཡིན་ཞེ་ན།དེ་བཞིན་གཤེགས་པའི་སྙིང་པོ་ཉིད་ཀྱི་དབང་དུ་མཛད་ནས།སྔོན་གྱི་མཐའ་མི་དམིགས་aསོ་ཞེས་བསྟན་ཅིང་
752. རབ་ཏུ་གཞག་པ་གང་ཡིན་པའོ།།ཁམས་ཞེས་བྱ་བ་ནི།ཇི་སྐད་དུ།བཅོམ་ལྡན་འདས་དེ་བཞིན་གཤེགས་པའི་སྙིང་པོ་
753. གང་ལགས་པ་འདི་ནི་འཇིག་རྟེན་ལས་འདས་པའི་ཆོས་ཀྱི་སྙིང་པོ་རང་བཞིན་གྱིས་ཡོངས་སུ་དག་པའི་ཆོས་ཀྱི་སྙིང་པོའོ་ཞེས་aགསུངས་སོ།།ཆོས་རྣམས་ཀུན་གྱི་གནས་ཡིན་ཏེ།།ཞེས་བྱ་བ་ནི།ཇི་སྐད་དུ།བཅོམ་ལྡན་འདས་དེའི་སླད་དུ་དེ་བཞིན་གཤེགས་པའི་སྙིང་པོ་ནི་འབྲེལ་པ།རྣམ་པར་དབྱེ་བ་མེད་པ།བྲལ་མི་ཤེས་པ།འདུས་མ་བྱས་པའི་ཆོས་རྣམས་ཀྱི་གནས་དང་
754. གཞི་དང་རྟེན་ལགས་ལ།aབཅོམ་ལྡན་འདས་དེ་བཞིན་གཤེགས་པའི་སྙིང་པོ་ནི་མ་འབྲེལ་
755. བ་རྣམ་པར་དབྱེ་བ་དང་བཅས་པའི་ཆོས།བྲལ་ཤེས་པ།འདུས་བྱས་ཀྱི་ཆོས་རྣམས་ཀྱི་ཡང་གཞི་དང༌།གནས་དང༌།རྟེན་ལགས་སོ་ཞེས་གསུངས་པའོ།།དེ་ཡོད་ན་ནི་འགྲོ་ཀུན་དང༌།།ཞེས་བྱ་བ་ནི།ཇི་སྐད་དུ།བཅོམ་aལྡན་འདས་དེ་བཞིན་གཤེགས་པའི་སྙིང་པོ་མཆིས་ན་དེ་ལ་འཁོར་བ་ཞེས་ཚིག་གིས་བཏགས་པ་ལགས་སོ་ཞེས་གསུངས་སོ།།མྱ་ངན་འདས་པའང་ཐོབ་པར་འགྱུར།།ཞེས་བྱ་བ་ནི།ཇི་སྐད་དུ།བཅོམ་ལྡན་འདས་གལ་ཏེ་དེ་བཞིན་གཤེགས་པའི་སྙིང་པོ་མ་མཆིས་ན་སྡུག་བསྔལ་ལ་aཡང་ཡིད་འབྱུང་བར་མི་འགྱུར་ཞིང་
756. མྱ་ངན་ལས་འདས་པ་ལ་ཡང་འདོད་པ་དང༌།དོན་དུ་གཉེར་བ་དང༌།སྨོན་པར་ཡང་མི་འགྱུར་རོ་ཞེས་རྒྱས་པར་གསུངས་སོ།།ཆོས་ཀྱི་སྐུ་ལྟར་རྒྱ་ཆེ་བ་དེ་བཞིན་གཤེགས་པ་དང་དབྱེར་མེད་པའི་མཚན་ཉིད་ངེས་པའི་རིགས་ཀྱི་རང་བཞིན་དེ་བཞིན་གཤེགས་aཔའི་སྙིང་པོ་དེ་ཡང་ཐམས་ཅད་ཀྱི་ཚེ་ཐམས་ཅད་ལ་ཁྱད་པར་མེད་པའི་ཚུལ་དུ་ཡོད་དོ་ཞེས་བྱ་བའི་བར་ནི།ཆོས་ཉིད་ཚད་མར་བྱས་ནས་བལྟ་བར་བྱ་སྟེ།ཇི་སྐད་དུ།རིགས་ཀྱི་བུ་འདི་ནི་ཆོས་རྣམས་ཀྱི་ཆོས་ཀྱི་ཆོས་ཉིད་དེ
757. །དེ་བཞིན་གཤེགས་པ་རྣམས་བྱུང་ཡང་རུང་མ་བྱུང་ཡང་རུང་སྟེ།aསེམས་ཅན་འདི་དག་ནི་རྟག་ཏུ་དེ་བཞིན་གཤེགས་པའི་སྙིང་པོ་ཅན་ནོ་ཞེས་གསུངས་པ་ཡིན་ནོ།།ཆོས་ཉིད་གང་ཡིན་པ་དེ་ཉིད་ནི་འདིར་གང་གིས་དེ་ལྟ་བུ་ཁོ་ནར་འགྱུར་གྱི་གཞན་དུ་མི་འགྱུར་རོ་ཞེས་བྱ་བའི་རིགས་པ་དང་སྦྱོར་བ་དང་ཐབས་ཡིན་ཏེ།ཐམས་ཅད་དུ་སེམས་ངས[་ངེས]པར་རྟོགས་aཔ་དང༌།སེམས་ཡང་དག་པར་ཤེས་པ་ལ་ནི།ཆོས་ཉིད་ཀྱི་རྟོགས་
758. པ་དང༌།ཆོས་ཉིད་ཀྱི་རིགས་
759. པ་ཡིན་ནོ་དེ་ནི་བསམ་པར་མི་བྱ།རྣམ་པར་བརྟག་པར་མི་བྱའི
760. །ལྷག་པར་
761. མོས་པར་བྱ་བ་འབའ་ཞིག་ཏུ་ཟད་དོ།།རང་བྱུང་རྣམས་ཀྱི་
762. དོན་དམ་དེ
763. །།དད་པ་ཉིད་ཀྱིས་རྟོགས་བྱ་ཡིན།།ཉི་མའི་aདཀྱིལ་འཁོར་འོད་འབར་བ།།མིག་མེད་པས་ནི་མཐོང་བ་མེད།།མདོར་བསྡུ་
764. ན།གང་ཟག་བཞི་པོ་འདི་ནི་དེ་བཞིན་གཤེགས་པའི་སྙིང་པོ་མཐོང་བ་ལ་མིག་དང་མི་ལྡན་པར་རྣམ་པར་གཞག་པ་ཡིན་ཏེ།བཞི་གང་ཞེ་ན།འདི་ལྟ་སྟེ།སོ་སོའི་སྐྱེ་བོ་དང༌།ཉན་ཐོས་དང༌།རང་སངས་aརྒྱས་དང༌།ཐེག་པ་ལ་གསར་དུ་ཞུགས་པའི་བྱང་ཆུབ་སེམས་དཔའ་སྟེ།ཇི་སྐད་དུ།བཅོམ་ལྡན་འདས་དེ་བཞིན་གཤེགས་པའི་སྙིང་པོ་འདི་ནི་འཇིག་
765. ཚོགས་ལ་ལྟ་བར་ལྷུང་བ་རྣམས་དང༌།ཕྱིན་ཅི་ལོག་ལ་མངོན་པར་འདོད་པ་
766. རྣམས་དང༌།སྟོང་པ་ཉིད་ལས་
767. སེམས་རྣམ་པར་aགཡེངས་པ་རྣམས་ཀྱི་སྤྱོད་ཡུལ་མ་ལགས་སོ་ཞེས་གསུངས་པ་བཞིན་ནོ།།དེ་ལ་འཇིག་ཚོགས་ལ་ལྟ་བར་ལྷུང་བ་ནི་བྱིས་པ་སོ་སོའི་སྐྱེ་བོ་ལ་བརྗོད་དེ།འདི་ལྟར་དེ་དག་ནི་གཏན་དུ་ཕུང་པོ་ལ་སོགས་པའི་ཆོས་ཟག་པ་དང་བཅས་པ་རྣམས་ལ་བདག་དང་བདག་གི་བ་ཉིད་དུ་ཁས་བླངས་aནས་ངར་འཛིན་པ་དང༌།ང་ཡིར་འཛིན་པ་ལ་མངོན་པར་ཞེན་པས་ན་འཇིག་
768. ཚོགས་འགགས་པ་ཟག་པ་མེད་པའི་དབྱིངས་ལ་ལྷག་པར་མོས་པར་མི་ནུས་པ་དག་སྟེ།དེ་དག་གིས་ཐམས་ཅད་མཁྱེན་པའི་ཡུལ་དེ་བཞིན་གཤེགས་པའི་སྙིང་པོ་རྟོགས་པར་ལྟག་ལ་འགྱུར་ཏེ་འདི་ནི་aགནས་མེད་དོ།།དེ་ལ་ཕྱིན་ཅི་ལོག་ལ་མངོན་པར་དགའ་བ་ནི།ཉན་ཐོས་དང་རང་སངས་རྒྱས་དགལ[་དག་ལ]བརྗོད་དོ།།དེ་ཅིའི་ཕྱིར་ཞེ་ན།འདི་ལྟ་སྟེ།དེ་དག་ཀྱང་དེ་བཞིན་གཤེགས་པའི་སྙིང་པོ་རྟག་པ་ཉིད་དུ་བསྒོམ་པར་བྱ་བ་ལས།སླར་
769. དེ་རྟག་པའི་འདུ་ཤེས་སུ་སྒོམ་
770. པ་ལས་aབཟློག་ནས་མི་རྟག་པར་འདུ་ཤེས་སུ་སྒོམ་
771. པ་ལ་མངོན་པར་དགའ་བ་ཉིད་དང༌།དེ་བཞིན་གཤེགས་པའི་སྙིང་པོ་བདེ་བར་བསྒོམ་
772. པར་བྱ་བ་ལས།སླར་དེ་བདེ་བའི་འདུ་ཤེས་སུ་སྒོམ་
773. པ་ལས་བཟློག་ནས།སྡུག་བསྔལ་བའི་འདུ་ཤེས་ཡོངས་སུ་སྒོམ་པ་ལ་
774. མངོན་པར་དགའ་བ་ཉིད་aདང༌།དེ་བཞིན་གཤེགས་པའི་སྙིང་པོ་བདག་ཏུ་བསྒོམ་པར་བྱ་བ་ལས།སླར་དེ་ལ་བདག་གི་འདུ་ཤེས་སུ་སྒོམ་
775. པ་ལས་བཟློག་ནས།བདག་མེད་པའི་འདུ་ཤེས་སུ་སྒོམ་
776. པ་ལ་དགའ་བ་ཉིད་དང༌།དེ་བཞིན་གཤེགས་པའི་སྙིང་པོ་གཙང་བར་བསྒོམ་པར་aབྱ་བ་ལས།སླར་དེ་ལ་གཙང་བའི་འདུ་ཤེས་སུ་སྒོམ་
777. པ་ལས་བཟློག་ནས།མི་གཙང་བའི་འདུ་ཤེས་སྒོམ་པ་ལ་
778. མངོན་པར་དགའ་བ་ཉིད་ཀྱི་ཕྱིར་རོ
779. །།དེ་ལྟར་
780. རྣམ་གྲངས་འདིས་ནི་ཆོས་ཀྱི་སྐུ་ཐོབ་པ་དང་འགལ་བའི་ལམ་ལ་མངོན་པར་དགའ་བའི་ཕྱིར་མཆོག་ཏུ་རྟག་པ་དང༌།བདེ་aབ་དང༌།བདག་དང༌།སྡུག་པའི་མཚན་ཉིད་ཀྱི་ཁམས་དེ་ནི་ཉན་ཐོས་དང༌།རང་སངས་རྒྱས་ཐམས་ཅད་ཀྱི་ཡང་སྤྱོད་ཡུལ་མ་ཡིན་ནོ་ཞེས་བཤད་པ་ཡིན་ནོ།།དེ་ལྟར་ཕྱིན་ཅི་ལོག་ལ་མངོན་པར་དགའ་བ
781. །མི་རྟག་པ་དང༌།སྡུག་བསྔལ་བ་དང༌།བདག་མེད་པ་དང༌།མི་སྡུག་པའི་aའདུ་ཤེས་ཅན་རྣམས་ཀྱི་སྤྱོད་ཡུལ་མ་ཡིན་པ་དེ་ལྟར་རྒྱས་པར་ཡོངས་སུ་མྱ་ངན་ལས་འདས་པ་ཆེན་པོའི་མདོར།བཅོམ་ལྡན་འདས་ཀྱིས་རྫིང་གི་ཆུའི་ནོར་བུའི་དཔེ་རབ་ཏུ་བསྒྲུབས་ཏེ།འདི་ལྟ་སྟེ།དགེ་སློང་དག་དཔེར་ན་སོ་གའི་དུས་ལ་བབ་པ་ན།སྐྱེ་བོ་དག་ཁྲུས་རས་བཅིངས་ཏེ།aརང་རང་གི་རྒྱན་དང་ཉེ་བར་སྤྱོད་པ་དག་གིས་ཆུ་ལ་རྩེའོ།།དེ་ནས་དེར་ཅིག་
782. གིས་རིགས་དང་ལྡན་པའི་ནོར་བུ་བཻ་ཌཱུརྱ་ཆུའི་ནང་དུ་གཞག་པ་དང༌།དེ་ནས་བཻ་ཌཱུརྱ་དེའི་དོན་དུ་དེ་དག་ཐམས་ཅད་རྒྱན་གཞག་ནས་ཞུགས་
783. པར་གྱུར་ཏོ།།དེ་ནས་དེ་ན་ཡོད་པའི་གསེག་མའམ་གྱོ་མོ་དེ་aདག་ལ་ནོར་བུའོ་སྙམ་ནས་བཟུང་སྟེ།བདག་གིས་ནོར་བུ་རྙེད་དོ་སྙམ་སྟེ་
784. ཕྱུང་ངོ༌།།ཕྱུང་ནས་རྫིང་བུའི་འགྲམ་དུ་བལྟས་པ་ན་འདི་ནི་ནོར་བུ་མ་ཡིན་ནོ་སྙམ་པའི་འདུ་ཤེས་རབ་ཏུ་འཇུག་གོ།།རྫིང་གི་ཆུ་དེ་ཡང་ནོར་བུའི་མཐུས་ནོར་བུའི་འོད་དང་འདྲ་བར་སྣང་ངོ༌།།དེ་དག་དེ་ལྟར་སྣང་བའི་aཆུ་དེ་ཡང་ཨེ་མའོ་ནོར་བུའོ་སྙམ་དུ་ཡོན་ཏན་གྱི་
785. འདུ་ཤེས་རབ་ཏུ་ཞུགས་སོ།།དེ་ནས་དེ་ལ་ཐབས་མཁས་ཤིང་ཡིད་གཞུངས་པ་ཅིག་
786. གིས་ནོར་བུ་དེ་དེ་ཁོ་ན་བཞིན་དུ་རྙེད་པར་གྱུར་ཏོ།།དགེ་སློང་དག་དེ་བཞིན་དུ་ནོར་བུ་ལྟར་ཆོས་ཀྱི་དོན་དེ་ཁོ་ན་མི་ཤེས་པ་ཁྱེད་ཀྱིས་ཐམས་ཅད་aམི་རྟག་པ་དང༌།ཐམས་ཅད་སྡུག་བསྔལ་བ་དང༌།ཐམས་ཅད་བདག་མེད་པ་དང༌།ཐམས་ཅད་མི་སྡུག་པའོ་ཞེས་འཛིན་པ་ཐམས་ཅད་ཀྱིས་སྒོམ་ཞིང༌།སྒོམ་
787. པ་ལན་མང་དུ་བྱས་ཤིང་མང་དུ་བྱས་པས་
788. ཉེ་བར་གཞག་པ་དེ་ཐམས་ཅད་ནི་དོན་མེད་དོ།།དགེ་སློང་དག་དེའི་ཕྱིར་རྫིང་
789. དེ་aདག་གི་གསེག་མ་དང༌།གྱོ་མོའི་
790. རྣམ་པར་གནས་པ་ལྟར་མི་འགྱུར་བར་ཁྱེད་ཅག་ཐབས་ལ་མཁས་པར་གྱིས་ཤིག།དགེ་སློང་དག་ཁྱེད་ཀྱིས་གང་དང་གང་ཐམས་ཅད་མི་རྟག་པ་ཉིད་དང༌།ཐམས་ཅད་སྡུག་བསྔལ་བ་དང༌།ཐམས་ཅད་བདག་མེད་པ་དང༌།ཐམས་ཅད་མི་གཙང་aབའོ་ཞེས་འཛིན་པ་ཐམས་ཅད་ཀྱིས་སྒོམ་ཞིང་སྒོམ་
791. པ་མང་དུ་བྱས་ཤིང་མང་དུ་བྱས་པ་དེ་དང་དེ་ཉིད་ལ་རྟག་པ་དང༌།བདེ་བ་དང༌།སྡུག་བསྔལ་དང༌།
792. བདག་ཉིད་ཡོད་པ་ཡིན་ནོ་ཞེས་རྒྱས་པར་ཆོས་ཀྱི་དེ་ཁོ་ན་ཉིད་དམ་པར་རྣམ་པར་གཞག་པ་ལས་བརྩམས་ཏེ་ཕྱིན་ཅི་ལོག་ཏུ་གྱུར་པ་aབསྟན་པ་ནི་མདོ་ཇི་ལྟ་བ་བཞིན་དུ་རྟོགས་པར་བྱའོ།།དེ་ལ་སྟོང་པ་ཉིད་ལས་སེམས་རྣམ་པར་གཡེངས་པ་ནི་ཐེག་པ་ལ་གསར་དུ་ཞུགས་པའི་བྱང་ཆུབ་སེམས་དཔའ་སྟོང་པ་ཉིད་ཀྱི་ཚུལ་དུ་དེ་བཞིན་གཤེགས་པའི་སྙིང་པོ་ལས་ཉམས་པ་དག་ལ་བརྗོད་དོ།།གང་དག་ཡོད་པའི་ཆོས་ཉིད་དུས་aཕྱིས་རྒྱུན་འཆད་ཅིང་ཞིག་པ་ཡོངས་སུ་མྱ་ངན་ལས་འདས་པའོ་ཞེས་དངོས་པོ་གཞིག་པའི་ཕྱིར་སྟོང་པ་ཉིད་ཀྱི་རྣམ་པར་ཐར་པའི་སྒོ་འདོད་པའམ།ཡང་གང་དག་གང་ཞིག་རྟོགས་
793. པར་བྱ་བ་དང༌།བསྒོམ་
794. པར་བྱ་བ་སྟོང་པ་ཉིད་ཅེས་བྱ་བ་གཟུགས་ལ་སོགས་པ་ལས་ཐ་དད་པའི་དངོས་aཔོ་ཡོད་པ་ཡིན་ནོ་ཞེས་སྟོང་པ་ཉིད་ལ་དམིགས་པས་སྟོང་པ་ཉིད་ལ་བརྟེན་པའོ།།དེ་ལ་སྟོང་པ་ཉིད་ཀྱི་
795. ཚུལ་དུ་བརྗོད་པ་དེ་བཞིན་གཤེགས་པའི་སྙིང་པོ་གང་ཞེ་ན།འདི་ལ་བསལ་བྱ་ཅི་ཡང་མེད།།གཞག་
796. པར་བྱ་བ་ཅུང་ཟད་མེད།།ཡང་དག་ཉིད་ལ་ཡང་དག་ལྟ།།ཡང་དག་མཐོང་aནས་
797. རྣམ་པར་གྲོལ།།རྣམ་དབྱེར་བཅས་པའི་མཚན་ཉིད་ཅན།།གློ་བུར་དག་གིས་ཁམས་སྟོང་གི
798. །།རྣམ་དབྱེར་མེད་པའི་མཚན་ཉིད་ཅན།།བླ་མེད་ཆོས་ཀྱིས་སྟོང་མ་ཡིན།།འདིས་ཅི་བསྟན་ཞེ་ན།གང་གི་ཕྱིར་རང་བཞིན་གྱིས་
799. ཡོངས་སུ་དག་པ་དེ་བཞིན་གཤེགས་aཔའི་ཁམས་འདི་ལས་བསལ་བར་བྱ་བ་ཀུན་ནས་ཉོན་མོངས་པའི་རྒྱུ་མཚན་ནི་འགའ་ཡང་མེད་ལ།གློ་བུར་བའི་དྲི་མ་དང་བྲལ་བ་ནི་འདིའི་རང་བཞིན་ཡིན་པའི་ཕྱིར་རོ།།འདི་ལ་རྣམ་པར་བྱང་བའི་རྒྱུ་མཚན་ཅན་གཞག་པར་བྱ་བ་ཡང་ཅུང་ཟད་ཀྱང་ཡོད་པ་མ་ཡིན་aཏེ།རྣམ་པར་དབྱེ་བ་མེད་པའི་ཆོས་དག་པའི་ཆོས་ཉིད་ནི་རང་བཞིན་ཡིན་པའི་ཕྱིར་རོ།།དེས་ན་དེ་བཞིན་གཤེགས་པའི་སྙིང་པོ་ནི།རྣམ་པར་དབྱེ་བ་ཡོད་པ།བྲལ་ཤེས་པ།ཉོན་མོངས་པའི་སྦུབས་ཐམས་ཅད་ཀྱིས་ནི་སྟོང་པ་ཡིན་ལ།རྣམ་པར་དབྱེ་བ་མེད་པ།བྲལ་མི་ཤེས་པ།aབསམ་གྱིས་མི་ཁྱབ་པའི་སངས་རྒྱས་ཀྱི་ཆོས་གང་གཱའི་ཀླུང་གི་བྱེ་མ་ལས་འདས་པ་ནི་མི་སྟོང་ངོ་ཞེས་གསུངས་སོ།།དེ་ལྟར་ན་གང་ཞིག་གང་ན་མེད་པ་དེ་ནི་དེས་སྟོང་ངོ་ཞེས་ཡང་དག་པར་རྗེས་སུ་མཐོང་ལ།གང་ཞིག་ལྷག་པར་གྱུར་པ་དེ་ནི་དེ་ལ་རྟག་པར་ཡོད་དོ་ཞེས་ཡང་དག་པ་ཇི་ལྟ་བ་aབཞིན་དུ་ཤེས་སོ།།ཚིགས་སུ་བཅད་པ་འདི་གཉིས་ཀྱིས་ནི་སྒྲོ་འདོགས་པ་དང་སྐུར་པ་འདེབས་པའི་མཐའ་དང་བྲལ་བའི་ཕྱིར།ཕྱིན་ཅི་མ་ལོག་པ་སྟོང་པ་ཉིད་ཀྱི་མཚན་ཉིད་བསྟན་ཏོ།།དེ་ལ་གང་ཞིག་སྟོང་པ་ཉིད་ཀྱི་ཚུལ་འདི་ལས་སེམས་
800. ཕྱི་རོལ་ཏུ་རྣམ་པར་གཡེང་ཞིང་རྣམ་པར་འཕྲོ་
801. ལ་aམཉམ་པར་མི་འཇོག་ཅིང་རྩེ་གཅིག་ཏུ་མི་འགྱུར་བ་དེས་ན་དེ་དག་སྟོང་པ་ཉིད་ལས་སེམས་རྣམ་པར་གཡེངས་པ་ཞེས་བརྗོད་དོ།།དེ་ལ་དོན་དམ་པ་སྟོང་པ་ཉིད་ཀྱི་ཡེ་ཤེས་མེད་པར་ནི་རྣམ་པར་རྟོག་པ་མེད་པའི་དག་པའི་
802. དབྱིངས་རྟོགས་ཤིང་མངོན་པར་འདུ་བྱ་བར་མི་ནུས་སོ།འདི་ལ་དགོངས་aནས་གསུངས་པ་ནི།དེ་བཞིན་གཤེགས་པའི་སྙིང་པོའི་ཡེ་ཤེས་ཉིད་ནི་དེ་བཞིན་གཤེགས་པ་རྣམས་ཀྱི་སྟོང་པ་ཉིད་ཀྱི་ཡེ་ཤེས་ཡིན་ལ།དེ་བཞིན་གཤེགས་པའི་སྙིང་པོ་དེ་
803. ཡང་ཉན་ཐོས་དང་རང་སངས་རྒྱས་ཐམས་ཅད་ཀྱིས་
804. སྔར་མ་མཐོང་མ་རྟོགས་པའོ་ཞེས་རྒྱས་པར་གསུངས་aསོ།།དེ་བཞིན་གཤེགས་པའི་སྙིང་པོ་
805. ཇི་ལྟར་ཆོས་ཀྱི་སྐུའི་སྙིང་པོ་
806. ཡིན་པ་དེ་ལྟར་ནི།འཇིག་ཚོགས་ལ་ལྟ་བར་ལྷུང་བ་རྣམས་ཀྱི་སྤྱོད་ཡུལ་མ་ཡིན་པར་བརྗོད་དོ།།ཆོས་ཀྱི་དབྱིངས་ནི་ལྟ་བའི་གཉེན་པོ་ཡིན་པའི་ཕྱིར་རོ།།ཇི་ལྟར་ཆོས་ཀྱི་སྐུ་འཇིག་རྟེན་ལས་འདས་པའི་སྙིང་aཔོ་ཡིན་པ་དེ་ལྟར་ནི་ཕྱིན་ཅི་ལོག་ལ་མངོན་པར་དགའ་བ་རྣམས་ཀྱི་སྤྱོད་ཡུལ་མ་ཡིན་ནོ་ཞེས་བརྗོད་དོ།།འཇིག་རྟེན་ལས་འདས་པའི་ཆོས་ཀྱི་སྐུ་ནི་མི་རྟག་པ་ལ་སོགས་པ་འཇིག་རྟེན་པའི་ཆོས་ཀྱི་གཉེན་པོར་བསྟན་པའི་ཕྱིར་རོ།།ཇི་ལྟར་ཆོས་ཀྱི་སྐུ་ཡོངས་སུ་དག་པའི་ཆོས་ཀྱི་སྙིང་པོ་ཡིན་པ་དེ་ལྟར་aནི་སྟོང་པ་ཉིད་ལས་
807. སེམས་རྣམ་པར་གཡེངས་པ་རྣམས་ཀྱི་
808. སྤྱོད་ཡུལ་མ་ཡིན་ནོ་ཞེས་བརྗོད་དོ།།དེ་རྣམ་པར་དག་པའི་ཡོན་ཏན་གྱིས་
809. ཆོས་རྣམ་པར་དབྱེ་བ་མེད་པ་འཇིག་རྟེན་ལས་འདས་པའི་ཆོས་ཀྱི་སྐུས་རབ་ཏུ་ཕྱེ་བ་རྣམས་ནི་གློ་བུར་གྱི་
810. དྲི་མས་སྟོང་པའི་རང་བཞིན་ཡིན་པའི་ཕྱིར་རོ།།དེ་ལ་ཚུལ་aགཅིག་པོ་ཆོས་ཀྱི་དབྱིངས་དང་ཐ་མི་དད་པའི་ཡེ་ཤེས་ཀྱི་སྒོ་རྟོགས་ནས།འཇིག་རྟེན་ལས་འདས་པའི་ཆོས་ཀྱི་སྐུའི་
811. རང་བཞིན་གྱིས་ཡོངས་སུ་དག་པ་ལ་ལྟ་བ་གང་ཡིན་པ་འདི་ནི་འདིར་གང་གིས་ས་བཅུ་ལ་གནས་པའི་བྱང་ཆུབ་སེམས་དཔས་དེ་བཞིན་གཤེགས་པའི་སྙིང་པོ་ཅུང་ཟད་aམཐོང་ངོ་ཞེས་གསུངས་པས་ཡང་དག་པ་ཇི་ལྟ་བ་བཞིན་གྱི་
812. ཡེ་ཤེས་ཀྱིས་ཀུན་མཐོང་བར་འདོད་དོ།།དེ་སྐད་དུ།སྤྲིན་མཐོང་
813. མཁའ་ལ་ཉི་བཞིན་འདིར་ཁྱོད་ཕྱོགས་གཅིག་བློ་གྲོས་ཅན།།བློ་མིག་དག་པའི་འཕགས་རྣམས་ཀྱིས་ཀྱང་ཐམས་ཅད་མཐོང་མ་ལགས།།བཅོམ་ལྡན་འདས་aཁྱོད་ཆོས་སྐུ་གང་དག་བློ་གྲོས་མཐའ་ཡས་པ།།ཤེས་བྱ་མཐའ་མེད་མཁའ་དབྱིངས་ཁྱབ་པ་དེ་དག་གིས་ཀུན་མཐོང༌།།ཞེས་གསུངས་སོ།།སྨྲས་པ།གལ་ཏེ་དེ་ལྟར་ཆགས་པ་མེད་པའི་མཐར་ཕྱིན་པའི་ས་ལ་གནས་པའི་
814. འཕགས་པའི་མཆོག་རྣམས་ཀྱི་ཡང་ཐམས་ཅད་
815. ཡུལ་མ་aཡིན་ན།ཁམས་འདི་ལྟ་བར་དཀའ་བ་དེས་ན་བྱིས་པ་སོ་སོའི་སྐྱེ་བོ་ལས་བརྩམས་
816. ཏེ།བསྟན་པ་འདིས་ནི་ཅི་ཞིག་བྱ་ཞེ་ན།བསྟན་པའི་དགོས་
817. པ་སྡུད་པའི་ཚིགས་སུ་བཅད་པ་གཉིས་ཏེ།གཅིག་གིས་ནི་དྲིས་ལ།གཉིས་པས་
818. ནི་ལན་བསྟན་པའོ།།སྤྲིན་དང་
819. རྨི་ལམ་སྒྱུ་
820. བཞིན་དེ་དང་དེར།།aཤེས་བྱ་ཐམས་ཅད་རྣམ་ཀུན་སྟོང་པ་ཞེས།།གསུངས་ནས་ཡང་འདིར་རྒྱལ་རྣམས་སེམས་ཅན་ལ།།སངས་རྒྱས་སྙིང་པོ་ཡོད་ཅེས་ཅི་སྟེ་གསུངས།།སེམས་ཞུམ་སེམས་ཅན་དམན་ལ་བརྙས་པ་དང༌།།ཡང་དག་མི་འཛིན་ཡང་དག་ཆོས་ལ་སྐུར།།བདག་ཅག་
821. ལྷག་པའི་སྐྱོན་ལྔ་གང་aདག་ལ།།ཡོད་པ་དེ་དག་དེ་སྤོང་དོན་དུ་གསུངས།།ཚིགས་སུ་བཅད་པ་གཉིས་པོ་
822. འདིའི་དོན་ནི་མདོར་བསྡུས་ཏེ་ཚིགས་སུ་བཅད་པ་བཅུས་རིག་པར་བྱ་སྟེ།ཡང་དག་མཐའ་ནི་འདུས་བྱས་ཀྱིས
823. །།རྣམ་པ་ཐམས་ཅད་དབེན་པ་སྟེ།།ཉོན་མོངས་ལས་དང་རྣམ་སྨིན་དོན།།སྤྲིན་aལ་སོགས་པ་བཞིན་དུ་བརྗོད།།ཉོན་མོངས་སྤྲིན་འདྲ་བྱ་བ་ཡི
824. །།ལས་ནི་རྨི་ལམ་ལོངས་སྤྱོད་བཞིན།།ཉོན་མོངས་ལས་ཀྱི་རྣམ་པར་སྨིན།།ཕུང་པོ་སྒྱུ་མ་སྤྲུལ་པ་བཞིན།།སྔར་ནི་དེ་ལྟར་རྣམ་གཞག་ནས།།སླར་
825. ཡང་བླ་མའི་རྒྱུད་འདིར་ནི།།ཉེས་པ་ལྔ་དག་སྤང་བའི་
826. ཕྱིར།།ཁམས་ཡོད་ཉིད་aཅེས་བསྟན་པ་ཡིན།།འདི་ལྟར་དེ་ནི་མ་ཐོས་པས།།བདག་ལ་བརྙས་པའི་ཉེས་པ་ཡིས།།སེམས་ནི་ཞུམ་པ་འགའ་ཞིག་ལ།།བྱང་ཆུབ་སེམས་ནི་སྐྱེ་མི་འགྱུར།།གང་ལ་བྱང་ཆུབ་སེམས་བསྐྱེད་པས།།བདག་ནི་མཆོག་ཅེས་རློམ་བ་ན།།བྱང་ཆུབ་སེམས་མ་སྐྱེས་པ་ལ།།དམན་aཔའི་འདུ་ཤེས་རབ་ཏུ་འཇུག།དེ་ལྟར་སེམས་པ་དེ་ལ་ནི།།ཡང་དག་ཤེས་པ་མི་སྐྱེ་བ།།དེས་ན་ཡང་དག་མི་འཛིན་ཞིང༌།།ཡང་དག་དོན་ནི་རིག་མི་འགྱུར།།བཅོས་མ་གློ་བུར་པ་ཉིད་ཕྱིར།།སེམས་ཅན་སྐྱོན་དེ་ཡང་དག་མིན།།ཡང་དག་ཉེས་དེ་བདག་
827. མེད་པ།།ཡོན་ཏན་རང་བཞིན་དག་པ་aཡིན།།ཡང་དག་མིན་པའི་ཉེས་འཛིན་ཞིང༌།།ཡང་དག་ཡོན་ཏན་སྐུར་འདེབས་པ།།བློ་ལྡན་བདག་དང་སེམས་ཅན་ནི།།མཚུངས་མཐོང་བྱམས་པ་ཐོབ་མི་འགྱུར།།འདི་ལྟར་དེ་ནི་ཐོས་པ་ལས།།སྤྲོ་དང་སྟོན་པ་བཞིན་གུས་དང༌།།ཤེས་རབ་ཡེ་ཤེས་བྱམས་ཆེན་སྐྱེ
828. །།ཆོས་ལྔ་སྐྱེ་
829. ཕྱིར་དེ་aལ་ནི།།ཁ་ན་མ་ཐོ་མེད་མཚུངས་ལྟར
830. །།སྐྱོན་མེད་ཡོན་ཏན་ལྡན་པ་དང༌།།བདག་དང་སེམས་ཅན་མཚུངས་བྱས་ཏེ།།སངས་རྒྱས་ཉིད་ནི་མྱུར་དུ་འཐོབ
831. །།ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་རིགས་རྣམ་པར་དབྱེ་བ་ལས།དེ་བཞིན་གཤེགས་པའི་སྙིང་པོའི་སྐབས་aཏེ་ཚིགས་སུ་བཅད་པ་དང་པོའི་དོན་གྱིས་
832. བསྡུས་པའི་བཤད་པ་རྫོགས་སོ།།
833. དྲི་མ་དང་བཅས་པའི་དེ་བཞིན་ཉིད་བཤད་ཟིན་ཏོ།།།ད་ནི་དྲི་མ་མེད་པའི་དེ་བཞིན་ཉིད་བརྗོད་པར་བྱའོ།།དེ་ལ་དྲི་མ་མེད་པའི་དེ་བཞིན་ཉིད་གང་ཞེ་ན།སངས་རྒྱས་བཅོམ་ལྡན་འདས་རྣམས་ཀྱི་ཟག་པ་མེད་aཔའི་དབྱིངས་ལ་དྲི་མའི་རྣམ་པ་ཐམས་ཅད་དང་བྲལ་བའི་ཕྱིར་གནས་ཡོངས་སུ་གྱུར་པའི་རྣམ་པར་གཞག་པ་གང་ཡིན་པའོ།།དེ་ཡང་མདོར་བསྡུ་
834. ན་དོན་རྣམ་པ་བརྒྱད་ཀྱི་དབང་དུ་བྱས་ཏེ་རིག་པར་བྱའོ།།དོན་བརྒྱད་གང་ཞེ་ན།དག་ཐོབ་བྲལ་བ་རང་གཞན་
835. དོན།།དེ་བརྟེན་ཟབ་དང་རྒྱ་ཆེ་aདང༌།།བདག་ཉིད་ཆེན་པོ་དེ་ཡང་ནི།།ཇི་སྲིད་དུས་དང་ཇི་ལྟ་ཉིད།།ཚིགས་སུ་བཅད་པ་འདིས་
836. ནི་གོ་རིམས་ཇི་ལྟ་བ་བཞིན་དུ་དོན་བརྒྱད་པོ་འདི་དག་བསྟན་ཏེ།འདི་ལྟ་སྟེ།ངོ་བོའི་དོན་དང༌།རྒྱུའི་དོན་དང༌།འབྲས་བུའི་དོན་དང༌།ལས་ཀྱི་
837. དོན་དང༌།ལྡན་པའི་དོན་དང༌།འཇུག་པའི་aདོན་དང༌།རྟག་པའི་དོན་དང༌།བསམ་གྱིས་མི་ཁྱབ་པའི་དོན་ནོ།།དེ་ལ་ཁམས་གང་ཞིག་ཉོན་མོངས་པའི་སྤུབས་ལས་མ་གྲོལ་བ།དེ་བཞིན་གཤེགས་པའི་སྙིང་པོ་ཞེས་བརྗོད་པ་དེ་རྣམ་པར་དག་པ་ནི་གནས་ཡོངས་སུ་གྱུར་པའི་ངོ་བོ་ཉིད་དུ་རིག་པར་བྱ་སྟེ།གང་གི་ཕྱིར་བཅོམ་aལྡན་འདས་གང་ཞིག་ཉོན་མོངས་པའི་སྦུབས་བྱེ་བ་སྙེད་མཐའ་
838. དག་གིས་གཡོགས་པ་དེ་བཞིན་གཤེགས་པའི་སྙིང་པོ་ལ་དོགས་པ་མ་མཆིས་པ་དེ་དག་ནི་ཉོན་མོངས་པ་མཐའ་དག་གི་
839. སྦུབས་ལས་གྲོལ་བ།དེ་བཞིན་གཤེགས་པའི་ཆོས་ཀྱི་
840. སྐུ་ལ་ཡང་དོགས་པ་མ་མཆིས་པ་ལགས་སོ་aཞེས་གསུངས་པ་ཡིན་ནོ།།ཡེ་ཤེས་ནི་རྣམ་པ་གཉིས་ཏེ།འཇིག་རྟེན་ལས་འདས་པའི་རྣམ་པར་རྟོག་
841. པ་མེད་པ་དང༌།དེའི་
842. རྗེས་ལས་ཐོབ་པའི་འཇིག་རྟེན་པའོ།།འཇིག་རྟེན་པ་དང་
843. འཇིག་རྟེན་ལས་འདས་པའི་ཡེ་ཤེས་གནས་ཡོངས་སུ་གྱུར་པའི་རྒྱུ་ནི་ཐོབ་པའི་སྒྲས་བསྟན་aཏེ།འདིས་ཐོབ་པས་ན་ཐོབ་པའོ།།དེའི་འབྲས་བུ་ནི་རྣམ་པ་གཉིས་ཏེ།ཉོན་མོངས་པའི་སྒྲིབ་པ་དང་བྲལ་བ་དང༌།ཤེས་བྱའི་སྒྲིབ་པ་དང་བྲལ་བའི་བྲལ་བ་རྣམ་པ་
844. གཉིས་སོ།།གོ་རིམས་བཞིན་དུ་རང་དང་གཞན་གྱི་དོན་སྒྲུབ་པ་ནི་ལས་སོ།།དེའི་རྟེན་དང་ལྡན་པ་aནི་ལྡན་པའོ།།ཟབ་པ་དང་རྒྱ་ཆེ་བ་དང་
845. བདག་ཉིད་ཆེན་པོས་རབ་ཏུ་ཕྱེ་བ་སངས་རྒྱས་ཀྱི་སྐུ་གསུམ་པོ་དག་གིས་འགྲོ་བ་ཇི་སྲིད་པར་བསམ་གྱིས་མི་ཁྱབ་པའི་རྣམ་པས་འཇུག་པ་ནི་འཇུག་པའོ།།སྡོམ་ནི།ངོ་བོ་རྒྱུ་དང་འབྲས་བུ་དང༌།།ལས་དང་ལྡན་དང་འཇུག་པ་དང༌།།དེ་རྟག་aབསམ་གྱིས་མི་ཁྱབ་ཀྱིས།།སངས་རྒྱས་ས་ནི་རྣམ་པར་གནས།།དེ་ལ་སངས་རྒྱས་ཉིད་དང་དེ་ཐོབ་པའི་ཐབས་སུ་གྱུར་པ་ངོ་བོའི་དོན་དང་རྒྱུའི་དོན་ལས་བརྩམས་ཏེ་ཚིགས་སུ་བཅད་པ།རང་བཞིན་འོད་གསལ་ཞེས་བརྗོད་
846. གང་ཡིན་ཉི་མ་
847. མཁའ་བཞིན་གློ་བུར་གྱི།aཉོན་མོངས་ཤེས་བྱའི་སྤྲིན་ཚོགས་སྟུག་པོའི་སྒྲིབ་པ་ཡིས་ནི་བསྒྲིབས་གྱུར་པ།།དྲི་མེད་སངས་རྒྱས་ཡོན་ཏན་ཀུན་ལྡན་རྟག་བརྟན་གཡུང་དྲུང་སངས་རྒྱས་ཉིད།།དེ་ནི་ཆོས་ལ་མི་རྟོག་རྣམ་འབྱེད་ཡེ་ཤེས་དག་ལ་བརྟེན་ནས་འཐོབ།།ཚིགས་སུ་བཅད་པ་འདིའི་དོན་ནི་མདོར་བསྡུ་
848. ན་aཚིགས་སུ་བཅད་པ་བཞིས་རིག་པར་བྱ་སྟེ།སངས་རྒྱས་ཉིད་ནི་དབྱེར་མེད་པ།།དག་པའི་ཆོས་ཀྱིས་རབ་དབྱེ་
849. བ།།ཉི་
850. མཁའ་བཞིན་དུ་ཡེ་ཤེས་དང༌།།སྤངས་པ་གཉིས་ཀྱི་
851. མཚན་ཉིད་དོ
852. །།འོད་གསལ་བྱས་མིན་དབྱེར་མེད་པར།།གཟུགས་
853. ཅན་གང་གཱའི་ཀླུང་གི་ནི།།རྡུལ་ལས་aའདས་པའི་སངས་རྒྱས་ཀྱི
854. །།ཆོས་རྣམས་ཀུན་དང་ལྡན་པ་ཉིད།།རང་བཞིན་གྱིས་ནི་མ་གྲུབ་དང༌།།ཁྱབ་དང་གློ་
855. བུར་བ་ཉིད་ཀྱིས།།ཉོན་མོངས་ཤེས་བྱའི་སྒྲིབ་པ་དེ།།སྤྲིན་དང་འདྲ་བར་བརྗོད་པ་ཡིན།།སྒྲིབ་པ་གཉིས་དང་བྲལ་བ་ཡི
856. །།རྒྱུ་ནི་ཡེ་ཤེས་གཉིས་ཡིན་ཏེ།།མི་རྟོག་པ་དང་དེ་aཡི་
857. ནི།།རྗེས་ཐོབ་དེ་ནི་ཡེ་ཤེས་འདོད།།རྣམ་པར་དག་པ་ནི་གནས་ཡོངས་སུ་གྱུར་པའི་ངོ་བོ་ཉིད་ཡིན་ནོ།།ཞེས་བརྗོད་པ་གང་ཡིན་པ་དེ་ལ་རྣམ་པར་དག་པ་ནི་མདོར་བསྡུ་ན་རྣམ་པ་གཉིས་ཏེ།རང་བཞིན་གྱིས་རྣམ་པར་དག་པ་དང༌།དྲི་མ་མེད་པའི་རྣམ་པར་དག་པའོ།།དེ་ལ་རང་བཞིན་aགྱིས་རྣམ་པར་དག་པ་ནི།གང་ཞིག་རྣམ་པར་གྲོལ་བ་དང་བྲལ་བ་ནི་མ་ཡིན་པ་སྟེ།སེམས་ཀྱི་
858. རང་བཞིན་འོད་གསལ་བ་གློ་བུར་གྱི་
859. དྲི་མ་དང་མ་བྲལ་བའི་ཕྱིར་རོ།།དྲི་མ་མེད་པའི་རྣམ་པར་དག་པ་ནི།རྡུལ་ལ་སོགས་པ་ལ་ཆུ་ལ་སོགས་པ་བཞིན་དུ་རྣམ་པར་གྲོལ་བ་དང་བྲལ་བ་སྟེ།སེམས་ཀྱི་aརང་བཞིན་འོད་གསལ་བ་ལ་གློ་བུར་གྱི་དྲི་མ་མཐའ་དག་དང་བྲལ་བའི་ཕྱིར་རོ།།དེ་ལ་དྲི་མ་མེད་པའི་རྣམ་པར་དག་པའི་འབྲས་བུའི་དོན་ལས་བརྩམས་
860. ཏེ་ཚིགས་སུ་བཅད་པ།དྲི་མེད་ཆུ་ལྡན་རིམ་རྒྱས་པདྨས་
861. ཁེབས་པའི་མཚོ་བཞིན་དང༌།།སྒྲ་གཅན་ཁ་ནས་ཐར་བའི་ཟླ་བ་ཉ་བ་ལྟ་བུ་དང༌།།སྤྲིན་ཚོགས་aཉོན་མོངས་དག་ལས་གྲོལ་བའི་ཉི་མ་ལྟ་བུར་ནི།།དྲི་མེད་ཡོན་ཏན་ལྡན་ཕྱིར་འོད་ཟེར་སྣང་ལྡན་དེ་ཉིད་དོ།།ཐུབ་པའི་ཁྱུ་མཆོག་སྦྲང་རྩི་སྙིང་པོ་དང༌།།རིན་ཆེན་གསེར་དང་གཏེར་དང་ལྗོན་པ་བཞིན།།དྲི་མེད་རིན་ཆེན་
862. བདེ་གཤེགས་སྐུ་དང་ནི།།ས་བདག་གསེར་གྱི་གཟུགས་འདྲ་རྒྱལ་བ་ཉིད།།ཚིགས་aསུ་བཅད་པ་གཉིས་པོ་འདིའི་དོན་ནི་མདོར་བསྡུ་ན།ཚིགས་སུ་བཅད་པ་བརྒྱད་ཀྱིས་རིག་པར་བྱ་སྟེ།།ཆུ་མཚོ་སོགས་བཞིན་འདོད་ཆགས་སོགས།།གློ་བུར་ཉོན་མོངས་དག་པ་ནི།།མདོར་ན་མི་རྟོག་ཡེ་ཤེས་ཀྱི
863. །།འབྲས་བུ་ཡིན་པར་རབ་ཏུ་བརྗོད།།རྣམ་པ་
864. ཀུན་གྱི་མཆོག་ལྡན་པའི
865. །aསངས་རྒྱས་སྐུ་ནི་ངེས་ཐོབ་པ།།དེ་ནི་རྗེས་ལས་
866. ཐོབ་པ་ཡི།།ཡེ་ཤེས་
867. འབྲས་བུ་ཡིན་པར་བསྟན།།འདོད་ཆགས་རྡུལ་ནི་སྤང་ཕྱིར་དང༌།།གདུལ་
868. བར་བྱ་བའི་པདྨ་ལ།།བསམ་གཏན་ཆུ་ནི་འབབ་ཕྱིར་དེ།།ཆུ་དང་རྫིང་དང་མཚུངས་པ་ཡིན།།ཞེ་སྡང་སྒྲ་གཅན་ལས་གྲོལ་བས།།སྙིང་རྗེ་aབྱམས་ཆེན་འོད་ཟེར་གྱིས།།འགྲོ་བ་ཁྱབ་པའི་ཕྱིར་ན་དེ།།དྲི་མེད་ཟླ་བ་ཉ་བ་བཞིན།།གཏི་མུག་སྤྲིན་ལས་རྣམ་གྲོལ་བས།།འགྲོ་བ་ཡེ་ཤེས་འོད་ཟེར་གྱིས།།མུན་པ་སེལ་ཕྱིར་སངས་རྒྱས་ཉིད།།དེ་ནི་དྲི་མེད་ཉི་མ་བཞིན།།མི་མཉམ་མཉམ་པའི་ཆོས་ཉིད་ཕྱིར།།དམ་ཆོས་རོ་ནི་aསྦྱིན་མཛད་དང༌།།ཤུན་པ་དང་ནི་བྲལ་ཕྱིར་ཏེ
869. །།བདེ་གཤེགས་སྦྲང་རྩིའི་སྙིང་པོ་བཞིན།།དག་ཕྱིར་ཡོན་ཏན་རྫས་ཀྱིས་ནི།།དབུལ་བ་
870. སེལ་བར་བྱེད་ཕྱིར་དང༌།།རྣམ་གྲོལ་འབྲས་བུ་སྨིན་བྱེད་ཕྱིར།།གསེར་དང་གཏེར་དང་ལྗོན་པ་བཞིན།།རིན་ཆེན་ཆོས་ཀྱི་སྐུ་ཕྱིར་དང༌།།རྐང་གཉིས་aབདག་པོ་མཆོག་ཕྱིར་དང༌།།རིན་ཆེན་གཟུགས་ཀྱི་རྣམ་པའི་ཕྱིར།།དེ་ནི་རིན་ཆེན་རྒྱལ་གསེར་བཞིན།།གནས་ཡོངས་སུ་གྱུར་པ་འཇིག་རྟེན་ལས་འདས་པ་རྣམ་པར་མི་རྟོག་པ་དང༌།དེའི་རྗེས་ལ་ཐོབ་པ་ཡེ་ཤེས་ཀྱི་རྒྱུ་ཅན་བྲལ་བའི་འབྲས་བུའི་མིང་ཅན་གནས་ཡོངས་སུ་གྱུར་པའི་རྒྱུ་ཡིན་aལ།དེའི་ལས་ནི་རང་དང་གཞན་གྱི་དོན་ཕུན་སུམ་ཚོགས་པ་གང་
871. ཡིན་པར་བརྗོད་དོ།།དེ་ལ་རང་དང་གཞན་གྱི་
872. དོན་ཕུན་སུམ་ཚོགས་པ་གང་ཞེ་ན།གང་ཞིག་བག་ཆགས་དང་བཅས་པའི་ཉོན་མོངས་པ་དང་ཤེས་བྱའི་སྒྲིབ་
873. པ་ལས་ཐར་པའི་ཕྱིར་དང༌།སྒྲིབ་
874. པ་མེད་པའི་ཆོས་ཀྱི་སྐུ་ཐོབ་པ་འདི་ནི་རང་aགི་དོན་ཕུན་སུམ་ཚོགས་པར་བརྗོད་ལ།གང་ཞིག་དེའི་སྟེང་དུ་འཇིག་རྟེན་ཇི་སྲིད་པར་ལྷུན་གྱིས་གྲུབ་པ་སྐུ་གཉིས་ཀྱིས་ཀུན་དུ་སྟོན་པ་དང༌།བསྟན་པ་ལ་དབང་འབྱོར་པ་གཉིས་ཀྱིས་འཇུག་པ་འདི་ནི་གཞན་གྱི་དོན་ཕུན་སུམ་ཚོགས་
875. པ་དེ་ལ་ལས་ཀྱི་དོན་ལས་བརྩམས་
876. ཏེ་ཚིགས་སུ་aབཅད་པ་གསུམ་སྟེ།ཟག་པ་མེད་ཁྱབ་འཇིག་མེད་
877. ཆོས་ཅན་ཏེ།།བརྟན་ཞི་རྟག་པ་འཕོ་བ་མེད་པའི་གནས།།དེ་བཞིན་གཤེགས་པ་མཁའ་བཞིན་དག་པ་ཡི།།དབང་པོ་དྲུག་དོན་ཉམས་སུ་མྱོང་བའི་
878. རྒྱུ།།དབང་འབྱོར་གཟུགས་དོན་ལྟ་དང་གཏམ་བཟང་ནི།།གཙང་མ་ཉན་དང་བདེ་གཤེགས་aཚུལ་ཁྲིམས་ཀྱི།།དྲི་གཙང་སྣོམ་དང་འཕགས་ཆེན་དམ་ཆོས་རོ།།མྱང་དང་ཏིང་འཛིན་རེག་བདེ་ཉམས་མྱོང་དང༌།།རང་གི་ངོ་བོ་ཉིད་ཀྱིས་
879. ཟབ་པའི་ཚུལ།།རྟོགས་པའི་རྒྱུར་གྱུར་ཞི་བ་མོར་བསམས་པ་ན
880. །།དོན་དམ་བདེ་མཛད་དེ་བཞིན་གཤེགས་པ་ནི།།ནམ་མཁའ་བཞིན་དུ་རྒྱུ་མཚན་རྣམས་aདང་བྲལ།།ཚིགས་སུ་བཅད་པ་གསུམ་པོ་འདིའི་དོན་ནི་མདོར་བསྡུ་ན།ཚིགས་སུ་བཅད་པ་བརྒྱད་ཀྱིས་རིག་པར་བྱ་སྟེ།མདོར་ན་ཡེ་ཤེས་གཉིས་པོ་ཡི།།ལས་སུ་འདི་ནི་ཤེས་བྱ་སྟེ།།འགྲོ་
881. བའི་སྐུ་ནི་རྫོགས་པ་དང༌།།ཆོས་ཀྱི་སྐུ་ནི་སྦྱོང་བའོ།།རྣམ་གྲོལ་ཆོས་ཀྱི་སྐུ་དག་ནི།།རྣམ་གཉིས་aརྣམ་གཅིག་ཤེས་བྱ་སྟེ།ཟག་པ་མེད་ཕྱིར་ཁྱབ་པའི་ཕྱིར།།འདུས་མ་བྱས་པའི་གནས་ཉིད་
882. ཕྱིར།།ཉོན་མོངས་རྣམས་ནི་བག་ཆགས་དང༌།།བཅས་པ་འགགས་
883. ཕྱིར་ཟག་མེད་དེ།།ཆགས་མེད་ཐོགས་པ་མེད་པའི་ཕྱིར།།ཡེ་ཤེས་ཁྱབ་པ་ཉིད་དུ་འདོད།།གཏན་དུ་འཇིག་པ་མེད་aཔ་ཡི།།རང་བཞིན་ཡིན་ཕྱིར་འདུས་མ་བྱས།།འཇིག་མེད་ཆོས་
884. ནི་བརྟན་པ་སྟེ།།བསྟན་སོགས་རྣམས་ཀྱིས་འདི་བཤད་དོ།།འཇིག་པ་རྣམ་བཞིར་ཤེས་བྱ་སྟེ།།བསྟན་
885. སོགས་དག་ལས་
886. བཟློག་ཕྱིར་རོ།།མྱགས་དང་རྣམ་འགྱུར་ཆད་
887. པ་དང༌།།བསམ་མི་ཁྱབ་པར་
888. འཕོ་aབ་སྟེ།།དེ་མེད་ཕྱིར་ནི་བརྟན་
889. ཞི་དང༌།།རྟག་དང་འཕོ་མེད་ཤེས་པར་བྱ།།དྲི་མེད་ཤེས་དེ་དཀར་
890. པོ་ཡི།།ཆོས་ཀྱི་རྟེན་
891. ཡིན་ཕྱིར་ན་གནས།།ཇི་ལྟར་རྒྱུ་
892. མིན་ནམ་མཁའ་ནི།།གཟུགས་མཐོང་བ་དང་
893. སྒྲ་དང་དྲི།།རོ་དང་རེག་དང་ཆོས་རྣམས་ནི།།ཐོས་ལ་སོགས་པའི་རྒྱུ་aཡིན་ལྟར།།དེ་བཞིན་སྐུ་གཉིས་སྒྲིབ་མེད་པའི།།སྦྱོར་བས་བསྟན་པའི་དབང་དོན་ལ།།ཟག་མེད་པ་ཡི་
894. ཡོན་ཏན་དག།སྐྱེ་བ་ཡི་
895. ནི་རྒྱུ་ཡིན་ནོ།།ཇི་སྐད་དུ།སངས་རྒྱས་ནམ་མཁའི་མཚན་ཉིད་དོ།།ཞེས་བྱ་བ་
896. བཤད་པ་དེ་ནི་དེ་བཞིན་གཤེགས་པ་རྣམས་ཀྱི་མ་འདྲེས་པའི་དོན་དམ་པའི་མཚན་aཉིད་ལ་དགོངས་ནས་གསུངས་པ་ཡིན་ཏེ།གང་གི་ཕྱིར་གལ་ཏེ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་
897. དེ་བཞིན་གཤེགས་པ་ལྟ་བར་གྱུར་ན་ནི།དེས་ན་འཁོར་ལོས་སྒྱུར་
898. བའི་རྒྱལ་པོ་ཡང་དེ་བཞིན་གཤེགས་པར་འགྱུར་རོ་ཞེས་གསུངས་སོ།།དེ་ལ་དོན་དམ་པའི་མཚན་ཉིད་ཀྱི་aལྡན་པའི་དོན་ལས་བརྩམས་
899. ཏེ་ཚིགས་སུ་བཅད་པ།བསམ་མེད་རྟག་བརྟན་ཞི་བ་གཡུང་དྲུང་ཉིད།།རབ་ཏུ་ཞི་ཁྱབ་རྟོག་བྲལ་ནམ་མཁའ་བཞིན།།ཆགས་མེད་ཀུན་ཏུ་ཐོགས་མེད་རྩུབ་
900. རེག་སྤངས།།བལྟ་གཟུང་མེད་དགེ་སངས་རྒྱས་དྲི་མ་མེད།།ཚིགས་སུ་བཅད་པ་འདིའི་དོན་ནི་aམདོར་བསྡུ་ན་ཚིགས་སུ་བཅད་པ་བརྒྱད་ཀྱིས་རིག་པར་བྱ་སྟེ།རྣམ་གྲོལ་ཆོས་ཀྱི་སྐུ་དག་གིས།།རང་དང་གཞན་གྱི་
901. དོན་བསྟན་ཏེ།།རང་གཞན་དོན་རྟེན་དེ་ལ་
902. ནི།།བསམ་མི་ཁྱབ་སོགས་ཡོན་ཏན་ལྡན།།ཐམས་ཅད་མཁྱེན་པའི་
903. ཡེ་ཤེས་ཡུལ།།སངས་རྒྱས་ཤེས་གསུམ་ཡུལ་མིན་ཕྱིར།།aཡེ་ཤེས་ལུས་ཅན་རྣམས་ཀྱིས་ནི།།བསམ་མི་ཁྱབ་པར་རྟོགས་པར་བྱ།།ཕྲ་ཕྱིར།ཐོས་པའི་ཡུལ་མིན་ཏེ།།དོན་དམ་ཡིན་ཕྱིར་བསམ་བྱའི་
904. མིན།།ཆོས་ཉིད་ཟབ་ཕྱིར་
905. འཇིག་རྟེན་པའི།།སྒོམ་པ་ལ་སོགས་ཡུལ་མ་ཡིན།།གང་ཕྱིར་གཟུགས་ལ་དམུས་ལོང་བཞིན།།བྱིས་པས་དེ་སྔོན་མཐོང་མ་མྱོང༌།།aབཙས་པའི་ཁྱིམ་ནས་བུ་ཆུང་གིས
906. །།ཉི་མའི་གཟུགས་བཞིན་འཕགས་པས་ཀྱང༌།།སྐྱེ་དང་བྲལ་ཞིང་རྟག་པ་སྟེ།།འགག་པ་མེད་ཕྱིར་བརྟན་པ་ཡིན།།གཉིས་མེད་ཕྱིར་ན་
907. ཞི་བ་སྟེ།།གཡུང་དྲུང་ཆོས་ཉིད་གནས་ཕྱིར་རོ།།རབ་ཞི་འགོག་པའི་བདེན་པའི་ཕྱིར།།ཐམས་ཅད་རྟོགས་ཕྱིར་ཁྱབ་པ་aཉིད།།གནས་པ་མེད་ཕྱིར་རྟོག་མེད་དེ།།ཉོན་མོངས་སྤངས་ཕྱིར་ཆགས་པ་མེད།།ཤེས་བྱའི་སྒྲིབ་ཀུན་དག་བྱའི་ཕྱིར།།ཐམས་ཅད་དུ་ནི་ཐོགས་པ་མེད།།གཉིས་མེད་ལས་སུ་རུང་བའི་ཕྱིར།།རྩུབ་
908. པའི་རེག་དང་བྲལ་བའི་ཕྱིར
909. །།དེ་གཟུགས་མེད་ཅིང་བལྟར་མེད་དེ།།མཚན་མ་aམེད་ཕྱིར་གཟུང་དུ་མེད།།དགེ་བའི་རང་བཞིན་དག་པའི་ཕྱིར།།དྲི་མེད་དྲི་མ་སྤངས་ཕྱིར་རོ།།དེ་བཞིན་གཤེགས་པ་ཉིད་འདི་
910. ནམ་མཁའ་ལྟར་འདུས་མ་བྱས་པའི་ཡོན་ཏན་དང༌།རྣམ་པར་དབྱེ་བ་མེད་པར་འཇུག་པ་ཡང་སྲིད་པ་ཇི་སྲིད་ཀྱི་བར་དུ་བསམ་གྱིས་མི་ཁྱབ་པ་ཐབས་aཆེན་པོ་དང༌།སྙིང་རྗེ་དང༌།ཤེས་རབ་ཀྱིས་
911. ཡོངས་སུ་སྦྱོང་བའི་ཁྱད་པར་གྱིས་འགྲོ་བ་ལ་ཕན་པ་དང་བདེ་བ་སྒྲུབ་པའི་རྒྱུའི་
912. ངོ་བོ་ཉིད་དང༌།རྫོགས་པར་ལོངས་སྤྱོད་པ་དང༌།སྤྲུལ་པ་སྟེ།དྲི་མ་མེད་པ་
913. གསུམ་གྱིས་བར་ཆད་མེད་ཅིང་རྒྱུན་མི་འཆད་པར་ལྷུན་གྱིས་གྲུབ་པས་འཇུག་པར་aབལྟ་
914. བར་བྱ་སྟེ་མ་འདྲེས་པའི་ཆོས་དང་ལྡན་པའི་ཕྱིར་རོ།།དེ་ལ་འཇུག་པའི་དོན་ལས་བརྩམས་
915. ནས།སངས་རྒྱས་ཀྱི་སྐུ་རྣམ་པར་དབྱེ་བའི་ཚིགས་སུ་བཅད་པ་འདི་བཞི་སྟེ།ཐོག་མ་དབུས་མཐའ་མེད་ཅིང་རྣམ་དབྱེར་
916. མེད།།གཉིས་མེད་གསུམ་བྲལ་དྲི་མེད་རྣམ་རྟོག་མེད།།ཆོས་དབྱིངས་aརང་བཞིན་གང་ཡིན་དེ་རྟོགས་པ།།མཉམ་པར་གཞག་པའི་རྣལ་འབྱོར་པ་ཡིས་མཐོང༌།།གཞལ་མེད་གང་གཱའི་བྱེ་མ་ལས་འདས་པ།།བསམ་མེད་མཉམ་མེད་ཡོན་ཏན་རྣམས་དང་ལྡན།།དེ་བཞིན་གཤེགས་པའི་དྲི་མེད་དབྱིངས་དེ་ནི།།བག་ཆགས་བཅས་པའི་ཉེས་པ་རྣམ་སྤངས་པ། །aསྣ་ཚོགས་དམ་ཆོས་འོད་ཟེར་མངའ་བའི་སྐུས།།འགྲོ་བའི་རྣམ་གྲོལ་དོན་གྲུབ་ལ་བརྩོན་པ།།མཛད་པ་ཡིད་བཞིན་ནོར་བུའི་རྒྱལ་བཞིན་ཏེ།།སྣ་ཚོགས་དངོས་དང་དེ་ཡི་རང་བཞིན་མིན།།འཇིག་རྟེན་ཞི་བའི་ལམ་ལ་འཇུག་པ་དང༌།།རབ་ཏུ་སྨིན་དང་ལུང་སྟོན་རྒྱུ་ཡི་གཟུགས།།གང་aཡིན་དེ་ཡང་འདིར་
917. ནི་རྟག་གནས་ཏེ།།ནམ་མཁའི་ཁམས་སུ་གཟུགས་ཀྱི་ཁམས་བཞིན་ནོ།།ཚིགས་སུ་བཅད་པ་བཞི་པོ་འདིའི་དོན་ནི།ཚིགས་སུ་བཅད་པ་ཉི་ཤུས་རིག་
918. པར་བྱ་སྟེ།རང་འབྱུང་
919. རྣམས་ཀྱི་ཐམས་ཅད་མཁྱེན།།སངས་རྒྱས་ཉིད་ཅེས་
920. གང་བརྗོད་པ།།aམཆོག་ཏུ་མྱ་ངན་འདས་བསམ་མེད།།དགྲ་བཅོམ་སོ་སོའི་བདག་གྱུར་པ
921. །།དེ་དབྱེ་ཟབ་དང་རྒྱ་ཆེ་དང༌།།བདག་ཉིད་ཆེན་པོའི་ཡོན་ཏན་གྱི།།ཆོས་ཀྱིས་
922. རབ་ཕྱེ་རང་བཞིན་ལ།།སོགས་པའི་སྐུ་གསུམ་དག་གིས་འཇུག།དེ་ལ་སངས་རྒྱས་རྣམས་ཀྱི་ནི།།ངོ་aབོ་ཉིད་སྐུ་མཚན་ཉིད་ལྔ།།མདོར་ན་ཡོན་ཏན་ལྔ་དང་ནི།།ལྡན་པ་ཉིད་དུ་རིག་པར་བྱ།།འདུས་མ་བྱས་ཤིང་རྣམ་དབྱེར་མེད།།མཐའ་གཉིས་དག་ནི་རྣམ་པར་སྤང༌
923. །།ཉོན་མོངས་ཤེས་བྱའི་སྙོམས་འཇུག་གིས
924. །།སྒྲིབ་གསུམ་ལས་ནི་ངེས་གྲོལ་ཏེ།།དྲི་མེད་རྣམ་པར་རྟོག་མེད་
925. དང༌། །aརྣལ་འབྱོར་རྣམས་ཀྱི་ཡུལ་ཡིན་ཕྱིར།།ཆོས་དབྱིངས་ངོ་བོ་ཉིད་ཀྱིས་ནི།།དག་པའི་ཕྱིར་ནི་འོད་གསལ་བ།།གཞལ་མེད་གྲངས་མེད་བསམ་མེད་པ།།མཉམ་མེད་དག་པའི་མཐར་
926. ཐུག་པ།།ཡོན་ཏན་རྣམས་དང་ཡང་དག་པར།།ངོ་བོ་ཉིད་ཀྱི་སྐུ་ལྡན་ཏེ།།རྒྱ་ཆེའི་ཕྱིར་དང་གྲངས་aམེད་ཕྱིར།།རྟོག་གེའི་ཡུལ་ནི་མིན་ཕྱིར་དང༌།།འབའ་ཞིག་བག་ཆགས་བཅས་སྤངས་ཕྱིར།།གཞལ་མེད་ལ་སོགས་གོ་རིམས་བཞིན།།སྣ་ཚོགས་ཆོས་ལ་རྫོགས་ལོངས་སྤྱོད།།རང་བཞིན་ཆོས་ནི་སྣང་ཕྱིར་དང༌།།ཐུགས་རྗེ་དག་པའི་རྒྱུ་མཐུན་པ།།འགྲོ་དོན་རྒྱུན་མི་འཆད་ཕྱིར་aདང༌།།རྣམ་པར་རྟོག་མེད་ལྷུན་གྲུབ་པར།།འདོད་པ་ཇི་བཞིན་ཡོངས་སྐོང་
927. ཕྱིར།།ཡིད་བཞིན་ནོར་བུའི་རྫུ་འཕྲུལ་གྱིས།།རྫོགས་པར་ལོངས་སྤྱོད་རྣམ་པར་གནས།།བརྗོད་སྟོན་མཛད་རྒྱུན་མི་འཆད་དང༌།།མངོན་པར་འདུ་བྱེད་མེད་པ་དང༌།།དེ་ཡི་ངོ་བོ་མི་སྟོན་ལ།།aའདིར་ནི་སྣ་ཚོགས་རྣམ་ལྔར་
928. བརྗོད།།ཇི་ལྟར་ཚོན་
929. ནི་སྣ་ཚོགས་ཀྱིས།།ནོར་བུ་དེ་དངོས་མི་སྣང་ལྟར།།དེ་བཞིན་འགྲོ་རྐྱེན་སྣ་ཚོགས་པས།།ཁྱབ་བདག་དེ་དངོས་མིན་པར་
930. སྣང༌།།ཐུགས་རྗེ་ཆེན་པོས་འཇིག་རྟེན་མཁྱེན།།འཇིག་རྟེན་ཀུན་ལ་གཟིགས་ནས་ནི།།ཆོས་ཀྱི་སྐུ་aལས་མ་གཡོས་པར།།སྤྲུལ་པའི་རང་བཞིན་སྣ་ཚོགས་ཀྱིས།།སྐྱེ་བ་མངོན་པར་སྐྱེ་བ་དང༌།།དགའ་ལྡན་ནས་ནི་འཕོ་བ་དང༌།།ལྷུམས་སུ་འཇུག་དང་བལྟམས་པ་དང༌།།བཟོ་
931. ཡི་གནས་ལ་
932. མཁས་པ་དང༌།བཙུན་
933. མོའི་འཁོར་གྱིས་
934. དགྱེས་རོལ་
935. དང༌།།ངེས་འབྱུང་aདཀའ་བ་སྤྱོད་པ་དང༌།།བྱང་ཆུབ་སྙིང་པོར་གཤེགས་པ་དང༌།།བདུད་སྡེ་འཇོམས་དང་རྫོགས་པར་ནི།།བྱང་ཆུབ་ཆོས་ཀྱི་
936. འཁོར་ལོ་དང༌།།མྱ་ངན་འདས་པར་གཤེགས་མཛད་རྣམས།།ཡོངས་སུ་མ་དག་ཞིང་རྣམས་སུ།།སྲིད་པ་ཇི་སྲིད་གནས་པར་སྟོན།།མི་aརྟག་སྡུག་བསྔལ་བདག་མེད་དང༌།།ཞི་བའི་སྒྲ་ཡིས་ཐབས་མཁྱེན་པས
937. །།སེམས་ཅན་སྲིད་གསུམ་སྐྱོ་བསྐྱེད་ནས།།མྱ་ངན་འདས་ལ་རབ་འཇུག་མཛད།།ཞི་བའི་ལམ་ལ་རབ་ཞུགས་པ།།མྱ་ངན་འདས་ཐོབ་འདུ་ཤེས་ཅན།།དམ་ཆོས་པདྨ་དཀར་ལ་སོགས།།aཆོས་ཀྱི་དེ་ཉིད་བསྟན་པ་ཡིས།།དེ་དག་ངར་འཛིན་ལས་བཟློག་སྟེ།།ཐབས་དང་ཤེས་རབ་ཡོངས་བཟུང་བས།།ཐེག་པ་མཆོག་ལ་སྨིན་མཛད་དེ།།བྱང་ཆུབ་མཆོག་ཏུ་ལུང་སྟོན་ཏོ།།ཟབ་དང་མཐུ་ནི་སྣ་ཚོགས་དང༌།།བྱིས་པ་དོན་མཐུན་རབ་འདྲེན་ཕྱིར་།།འདི་དག་གྲངས་བཞིན་aཟབ་པ་དང༌།།རྒྱ་ཆེའི་བདག་ཉིད་ཆེར་ཤེས་བྱ།།འདི་ནི་དང་པོའི་ཆོས་སྐུ་སྟེ།།ཕྱི་མ་དག་ནི་གཟུགས་ཀྱི་སྐུ།།ནམ་མཁའ་ལ་ནི་གཟུགས་གནས་བཞིན།།དང་པོ་ལ་ནི་ཐ་མ་གནས།།སྐུ་གསུམ་པོ་ནི་འདི་དག་ཉིད་ཀྱིས་འགྲོ་བ་ལ་ཕན་པ་དང་བདེ་བསྒྲུབ་པ་འཇུག་པ་རྟག་
938. པའི་aདོན་ལས་བརྩམས་
939. ནས་ཚིགས་སུ་བཅད་པ།།རྒྱུ་མཐའ་ཡས་དང་སེམས་ཅན་མི་ཟད་
940. དང༌།།བརྩི་དང་འཕྲུལ་དང་མཁྱེན་དང་ཕུན་ཚོགས་ལྡན།།ཆོས་ཀྱི་དབང་ཕྱུག་འཆི་བའི་བདུད་བཅོམ་དང༌།།ངོ་བོ་མེད་ཕྱིར་འཇིག་རྟེན་མགོན་པོ་རྟག།།འདིའི་བསྡུས་པའི་དོན་ཚིགས་སུ་བཅད་པ་དྲུག་aགིས་རིག་པར་བྱ་སྟེ།།ལུས་དང་སྲོག་དང་ལོངས་སྤྱོད་རྣམས།།བཏང་ནས་དམ་ཆོས་འཛིན་ཕྱིར་དང༌།།སེམས་ཅན་ཀུན་ལ་ཕན་པའི་ཕྱིར།།དང་པོའི་དམ་བཅས་མཐར་འབྱིན་ཕྱིར།།སངས་རྒྱས་ཉིད་ནི་
941. གཙང་བ་དང༌།།དག་པའི་ཐུགས་རྗེ་
942. རབ་འཇུག་ཕྱིར།།རྫུ་འཕྲུལ་རྐང་aཔ་སྟོན་པ་ནི།།དེ་ཡིས་གནས་པར་སྤྱོད་པའི་ཕྱིར།།མཁྱེན་པས་འཁོར་དང་མྱ་ངན་འདའ།།གཉིས་སུ་འཛིན་པས་གྲོལ་བའི་ཕྱིར།།རྟག་ཏུ་བསམ་ཡས་ཏིང་འཛིན་གྱི།།བདེ་བ་ཕུན་སུམ་ཚོགས་ལྡན་ཕྱིར།།འཇིག་རྟེན་ན་ནི་སྤྱོད་པ་ན
943. །།འཇིག་རྟེན་ཆོས་ཀྱིས་གོས་མེད་ཕྱིར།།aའཆི་མེད་ཞི་བའི་གནས་ཐོབ་པ།།འཆི་བདུད་རྒྱུ་བ་མེད་པའི་ཕྱིར།།འདུས་མ་བྱས་པའི་རང་བཞིན་གྱི།།ཐུབ་པ་གདོད་ནས་རབ་ཞིའི་ཕྱིར།།རྟག་པ་སྐྱབས་མེད་རྣམས་ཀྱི་ནི།།སྐྱབས་ལ་སོགས་པ་འཐད་ཕྱིར་རོ།།དང་པོ་ཡི་ནི་རྒྱུ་བདུན་ནི
944. །།གཟུགས་ཀྱི་སྐུ་ཡི་
945. རྟག་aཉིད་དེ།།ཕྱི་མ་གསུམ་གྱིས་སྟོང་པ་ན།།ཆོས་ཀྱི་སྐུ་ཡི་
946. རྟག་པ་ཉིད།།དེ་བཞིན་གཤེགས་པ་རྣམས་ཀྱི་གནས་ཡོངས་སུ་གྱུར་པས་རབ་ཏུ་ཕྱེ་བ་ཐོབ་པའི་ཚུལ་དེ་ཡང་བསམ་གྱིས་མི་ཁྱབ་པའི་ཚུལ་གྱིས་རྟོགས་པར་བྱ་བ་ཡིན་པས་བསམ་གྱིས་མི་ཁྱབ་པའི་དོན་ལས་བརྩམས་ཏེ་aཚིགས་སུ་བཅད་པ།།ངག་ཡུལ་མིན་ཕྱིར་དོན་དམ་གྱིས་བསྡུས་ཕྱིར།།རྟོགས་གནས་མིན་ཕྱིར་དཔེ་ལས་འདས་པའི་ཕྱིར།།བླ་ན་མེད་ཕྱིར་སྲིད་ཞིས་མ་བསྡུས་ཕྱིར།།རྒྱལ་ཡུལ་འཕགས་རྣམས་ཀྱིས་ཀྱང་བསམ་མི་ཁྱབ།།འདིའི་བསྡུས་པའི་དོན་ནི་ཚིགས་སུ་བཅད་པ་བཞིས་རིག་aཔར་བྱ་སྟེ།བསམ་མེད་བརྗོད་དུ་མེད་ཕྱིར་ཏེ།།བརྗོད་མེད་དོན་དམ་ཡིན་ཕྱིར་རོ།།དོན་དམ་བརྟག་བྱ་མིན་ཕྱིར་ཏེ།།བརྟག་མིན་རྗེས་དཔག་བྱ་མིན་ཕྱིར།།དཔག་མིན་བླ་ན་མེད་པའི་ཕྱིར།།བླ་ན་མེད་པ་མ་བསྡུས་ཕྱིར།།མ་བསྡུས་གནས་པ་མེད་ཕྱིར་ཏེ།།ཡོན་ཏན་སྐྱོན་aརྟོགས་
947. མེད་ཕྱིར་རོ།།རྒྱུ་ལྔ་དག་གིས་ཕྲ་བའི་ཕྱིར།།ཆོས་སྐུ་བསམ་མི་ཁྱབ་པ་སྟེ།།དྲུག་པས་དེ་ཡི་
948. དངོས་མིན་ཕྱིར།།གཟུགས་སྐུ་བསམ་གྱིས་
949. མི་ཁྱབ་པའོ།།བླ་མེད་ཡེ་ཤེས་ཐུགས་རྗེ་ཆེ་
950. སོགས་ཡོན་ཏན་གྱིས།།ཡོན་ཏན་ཕ་རོལ་བྱོན་པའི་རྒྱལ་བ་བསམ་མི་ཁྱབ།།aདེས་ན་རང་བྱུང་རྣམས་ཀྱི་
951. ཐ་མའི་ཚུལ་འདི་ནི།།དྲང་སྲོང་ཆེན་པོ་དབང་ཐོབ་རྣམས་ཀྱིས་ཀྱང་རིག་མིན།།ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་རིགས་རྣམ་པར་དབྱེ་བ་ལས།བྱང་ཆུབ་ཀྱི་སྐབས་ཞེས་བྱ་བ་སྟེ་ལེའུ་གཉིས་པའོ།།
952. དྲི་མ་མེད་པའི་དེ་བཞིན་aཉིད་བཤད་ཟིན་ཏོ།།།།
953. ད་ནི་གང་དག་དེ་ལ་བརྟེན་པ་ནོར་བུའི་འོད་དང་མདོག་དང་དབྱིབས་བཞིན་དུ་དབྱེར་མེད་པའི་རང་བཞིན་ཉིད་ཀྱིས་ཤིན་ཏུ་དྲི་མ་མེད་པའི་ཡོན་ཏན་དེ་དག་བཤད་པར་བྱ་སྟེ།དེས་ན་དེའི་རྗེས་ཐོགས་སུ་སངས་རྒྱས་ཀྱི་ཡོན་ཏན་རྣམ་པར་དབྱེ་བ་ལས་aབརྩམས་ཏེ་ཚིགས་སུ་བཅད་པ།རང་དོན་གཞན་དོན་དོན་
954. དམ་སྐུ་དང་ནི།།དེ་ལ་བརྟེན་པའི་ཀུན་རྫོབ་སྐུ་ཉིད་དེ།།བྲལ་དང་རྣམ་པར་སྨིན་པས་འབྲས་བུ་ནི།།ཡོན་ཏན་དབྱེ་བ་དྲུག་ཅུ་བཞི་འདི་དག།།འདི་ཅིས་བསྟན་ཞེ་ན།བདག་ཉིད་ཀྱི་
955. ནི་འབྱོར་པའི་གནས།།aདམ་པའི་དོན་ནི་
956. སྐུ་ཡིན་ཏེ།།དྲང་སྲོང་རྣམས་ཀྱི་
957. བརྡ་ཡི་སྐུ།།ཕ་རོལ་ཕུན་སུམ་ཚོགས་པའི་གནས་།།དང་པོའི་སྐུ་ནི་སྟོབས་ལ་སོགས།།བྲལ་བའི་ཡོན་ཏན་རྣམས་དང་ལྡན།།གཉིས་པ་སྐྱེས་བུ་ཆེན་པོའི་མཚན།།རྣམ་སྨིན་ཡོན་ཏན་དག་དང་ལྡན། །aའདི་མན་ཆད་ཀྱི་གཞུང་ནི་སྟོབས་ལ་སོགས་པ་གང་ཡིན་པ་དང༌།ཇི་ལྟར་རྟོགས་པར་བྱས་པ་དེ་ལྟར་དེའི་དབང་དུ་བྱས་པའོ།།སྡོམ་ནི།སྟོབས་ཉིད་མ་རིག་བསྒྲིབས་
958. ལ་རྡོ་རྗེ་བཞིན།།མི་འཇིགས་པ་ནི་འཁོར་དུ་སེང་གེ་བཞིན།།དེ་བཞིན་གཤེགས་པའི་མ་འདྲེས་མཁའ་བཞིན་aཏེ།།ཐུབ་པའི་བསྟན་པ་རྣམ་
959. གཉིས་ཆུ་ཟླ་བཞིན།།སྟོབས་རྣམས་དང་ལྡན་པ་
960. ཞེས་བྱ་བ་ནི།གནས་དང་གནས་མིན་ལས་རྣམས་ཀྱི
961. །།རྣམ་སྨིན་དང་ནི་དབང་པོ་དང༌།།ཁམས་རྣམས་དང་ནི་མོས་པ་དང༌།།ཀུན་འགྲོའི་ལམ་དང་བསམ་གཏན་སོགས།།ཉོན་མོངས་དྲི་མ་མེད་པ་དང་།།aགནས་ནི་རྗེས་སུ་དྲན་པ་དང༌།།ལྷ་ཡི་མིག་དང་ཞི་བ
962. དག།།མཁྱེན་པའི་སྟོབས་ནི་རྣམ་པ་བཅུ།།རྡོ་རྗེ་བཞིན་ཞེས་བྱ་བ་ནི།།གནས་དང་གནས་མིན་རྣམ་སྨིན་ཁམས་དང་འགྲོ་བ་མོས་པ་སྣ་ཚོགས་དང༌།།ཉོན་མོངས་རྣམ་བྱང་དབང་པོའི་ཚོགས་
963. དང་སྔོན་གནས་རྗེས་སུ་དྲན་པ་དང་།།aལྷ་ཡི་མིག་དང་ཟག་པ་ཟད་ཚུལ་མི་ཤེས་གོ་ཆ་རྩིག་བརྟན་
964. དང༌།།ཤིང་རྣམས་འབིགས་དང་གཞིག་དང་གཅོད་ཕྱིར་སྟོབས་གང་ཡིན་པ་རྡོ་རྗེ་བཞིན།།མི་འཇིགས་པ་བཞི་བརྙེས་
965. པ་ཞེས་བྱ་བ་ནི།ཆོས་ཀུན་རྫོགས་པར་བྱང་ཆུབ་དང༌།།གེགས་ནི་འགོག་པར་བྱེད་པ་
966. དང༌།།ལམ་aསྟོན་པ་དང་འགོག་སྟོན་ལ།།མི་འཇིགས་པ་ནི་རྣམ་པ་བཞི།།བདག་གཞན་ཤེས་བྱའི་དངོས་པོ་རྣམ་ཀུན་ཤེས་དང་ཤེས་མཛད་ཕྱིར།།སྤངས་དངོས་སྤངས་དང་སྤོང་མཛད་ཕྱིར་དང་བསྟེན་བྱ་
967. བསྟེན་པའི་ཕྱིར།།ཐོབ་བྱ་བླ་མེད་ཤིན་ཏུ་དྲི་མེད་ཐོབ་དང་ཐོབ་མཛད་ཕྱིར།།རང་གཞན་aདོན་བདེན་གསུངས་ཕྱིར་དྲང་སྲོང་
968. གང་དུའང་ཐོགས་པ་མེད།།སེང་གེ་བཞིན་ཞེས་བྱ་བ་ནི།རི་དགས(་དྭགས)དབང་པོ་ཇི་ལྟར་ནགས་མཐར་རྟག་འཇིགས་མེད།།རི་དགས(་དྭགས)རྣམས་ལ་སྐྲག་པ་མེད་པར་རྒྱུ་བ་ལྟར།།དེ་བཞིན་ཚོགས་ན་ཐུབ་པའི་དབང་པོ་སེང་གེ་ཡང༌།།ལེགས་གནས་aལྟོས་མེད་བརྟན་
969. པའི་རྩལ་དང་ལྡན་པར་གནས།།སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་ལྡན་པ་ཞེས་བྱ་བ་ནི།འཁྲུལ་དང་ཅ་ཅོ་མི་མངའ་སྟེ།།སྟོན་ལ་དྲན་པ་ཉམས་མི་མངའ།།མཉམ་པར་མ་བཞག་ཐུགས་མི་མངའ།།འདུ་ཤེས་སྣ་ཚོགས་ཀྱང་མི་མངའ།།མ་བརྟགས་
970. aབཏང་སྙོམས་མི་མངའ་སྟེ།།འདུན་པ་བརྩོན་འགྲུས་དྲན་པ་དང༌།།ཤེས་རབ་རྣམ་གྲོལ་རྣམ་གྲོལ་གྱི།།ཡེ་ཤེས་གཟིགས་པ་ཉམས་མི་མངའ།།ལས་རྣམས་ཡེ་ཤེས་སྔོན་འགྲོ་དང༌།།དུས་ལ་ཡེ་ཤེས་སྒྲིབ་པ་མེད།།དེ་ལྟར་བཅོ་བརྒྱད་འདི་དང་གཞན།།སྟོན་པའི་མ་aའདྲེས་ཡོན་ཏན་ཡིན།།འཁྲུལ་དང་ཅ་ཅོ་བསྙེལ་དང་ཐུགས་གཡོ་ཐ་དད་ཀྱི་ནི་འདུ་ཤེས་དང་།།ངང་གིས་བཏང་
971. སྙོམས་དྲང་སྲོང་ལ་མེད་འདུན་པ་དང་ནི་བརྩོན་འགྲུས་དང༌།།དྲན་དང་རྣམ་དག་དྲི་མེད་ཤེས་རབ་རྟག་ཏུ་རྣམ་པར་གྲོལ་བ་དང༌།།ཤེས་བྱའི་དོན་ཀུན་གཟིགས་པའི་
972. གྲོལ་བའི་aཡེ་ཤེས་ལས་ནི་ཉམས་མི་མངའ།།གང་གི་
973. ལས་གསུམ་ཐམས་ཅད་ཡེ་ཤེས་སྔོན་འགྲོ་རྗེས་སུ་འཇུག་པ་དང༌།།དུས་གསུམ་དག་ཏུ་ཐོགས་མེད་ངེས་
974. པ་མཁྱེན་པ་རྒྱ་ཆེ་འཇུག་པ་སྟེ།།གང་རྟོགས་འགྲོ་བར་འཇིགས་མེད་དམ་ཆོས་འཁོར་ལོ་ཆེན་པོ་རབ་བསྐོར་བ།།ཐུགས་aརྗེ་ཆེན་པོ་དང་ལྡན་རྒྱལ་བ་ཉིད་དེ་སངས་རྒྱས་རྣམས་ཀྱིས་བརྙེས།།ནམ་མཁའ་བཞིན་
975. ཞེས་བྱ་བ་ནི།ས་སོགས་ལ་ཡོད་ཆོས་ཉིད་གང་ཡིན་ཆོས་ཉིད་དེ་ནི་ནམ་མཁའི་མིན།།ནམ་མཁའི་མཚན་ཉིད་སྒྲིབ་མེད་ལ་སོགས་མཚན་ཉིད་གང་དེ་གཟུགས་ལ་མེད།།ས་ཆུ་མེ་རླུང་aནམ་མཁའ་མཚུངས་པ་འཇིག་རྟེན་དག་ན་ཐུན་མོང་སྟེ།།མ་འདྲེས་ཉིད་ནི་རྡུལ་ཕྲན་ཙམ་ཡང་འཇིག་རྟེན་དག་ན་ཐུན་མོང་མིན།།སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང་ལྡན་པའི་གཟུགས་མངའ་བ་ཞེས་བྱ་བ་ནི།ལེགས་གནས་འཁོར་ལོས་མཚན་པ་དང༌།།ཡངས་aདང་ཞབས་ལོང་མི་མངོན་དང༌།།སོར་མོ་རིང་དང་ཕྱག་ཞབས་རིང༌
976. །།དྲ་བ་ཡིས་ནི་འབྲེལ་བ་དང་།།པགས་འཇམ་
977. གཞོན་ཤ་ཅན་ལེགས་ཉིད།།སྐུ་ནི་བདུན་དག་མཐོ་བ་དང༌།།བྱིན་པ་ཨེ་ན་
978. ཡ་འདྲ་གསང༌།།གླང་པོ་བཞིན་དུ་སྦུབས་སུ་ནུབ།།རོ་སྟོད་སེང་གེ་
979. འདྲ་བ་aདང་།།ཐལ་གོང་བར་མེད་རྒྱས་པ་དང༌།།དཔུང་པ་
980. ལེགས་ཟླུམ་ཕྱག་འཇམ་རིང༌།།ཟླུམ་ཞིང་མཐོན་དམན་མེད་པ་དང༌།།ཕྱག་རིང་ཡོངས་སུ་དག་པ་ཡི
981. །།འོད་ཀྱི་དཀྱིལ་འཁོར་དག་དང་ལྡན།།མགྲིན་པ་དྲི་མེད་དུང་འདྲ་དང༌།།འགྲམ་པ་རི་aདགས(་དྭགས)རྒྱལ་པོ་འདྲ།།ཚེམས་ནི་བཞི་བཅུ་མཉམ་པ་དང༌།།རབ་དང་ས་ཚེམས་ཐགས་བཟང་བ་དང༌།།རྣམ་
982. དག་ཚེམས་མཉམ་ཉིད་དང་ནི།།མཆེ་བ་རབ་མཆོག་དཀར་བ་ཉིད།།ལྗགས་རིང་མཐའ་མེད་བསམ་མེད་པ།།རོ་བྲོ་བ་ཡི་མཆོག་ཉིད་དང༌།།རང་བྱུང་ཀ་ལ་པིང་ག་ཡི།།aསྒྲ་དང་ཚངས་པའི་དབྱངས་ཉིད་དང༌།།སྤྱན་བཟངས་
983. ཨུཏྤལ་ཁྱུ་མཆོག་རྫི་འདྲ་དང༌།།ཞལ་མཛེས་དྲི་མེད་མཛོད་སྤུ་དཀར་བར་ལྡན།།གཙུག་ཏོར་དབུ་ལྡན་དག་ཅིང་སྲབ་པ་དང༌།།པགས་པ་གསེར་གྱི་
984. མདོག་འདྲ་སེམས་ཅན་མཆོག།།བ་སྤུ་ལེགས་ཕྲ་འཇམ་ཞིང་རེ་རེ་ནས།།aསྐུ་ཡི་གྱེན་
985. དུ་གཡས་ཕྱོགས་འཁྱིལ་བ་དང༌།།དབུ་སྐྲ་དྲི་མེད་རིན་ཆེན་མཐོན་མཐིང་བཞིན།།ནྱ་གྲོ་རྫོགས་པའི་ལྗོན་ཤིང་དཀྱིལ་འཁོར་འདྲ།།ཀུན་ཏུ་བཟང་པོ་དཔེ་མེད་དྲང་སྲོང་ཆེ།།སྲེད་མེད་བུ་ཡི་སྟོབས་མངའ་
986. མཁྲེགས་པའི་སྐུ།།བསམ་མི་ཁྱབ་པར་སུམ་ཅུ་རྩ་གཉིས་པོ།།aའདི་དག་སྟོན་པས་མི་དབང་མཚན་དུ་གསུངས།།ཆུ་ཟླ་བཞིན་
987. ཞེས་བྱ་བ་ནི།།ཇི་ལྟར་སྤྲིན་མེད་ནམ་མཁའི་ཟླ་བའི་གཟུགས།།སྟོན་ཀའི་ཆུ་སྔོན་མཚོར་
988. ནི་མཐོང་བ་ལྟར།།དེ་བཞིན་རྒྱལ་སྲས་ཚོགས་ཀྱི་
989. ཁྱབ་བདག་གཟུགས།།རྫོགས་སངས་
990. དཀྱིལ་འཁོར་ནང་དུ་མཐོང་aབར་འགྱུར།།དེ་ལྟར་དེ་བཞིན་གཤེགས་པའི་སྟོབས་བཅུ་དང༌།མི་འཇིགས་པ་བཞི་དང༌།སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང༌།སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་པོ་དེ་དག་རྣམ་པ་གཅིག་ཏུ་མངོན་པར་བསྡུས་ཏེ་དྲུག་ཅུ་རྩ་བཞིར་འགྱུར་རོ།།ཡོན་ཏན་aདྲུག་ཅུ་རྩ་བཞི་པོ།།འདི་དག་སོ་སོར་
991. རྒྱུར་བཅས་ཏེ།།གོ་རིམས་ཇི་བཞིན་རིན་ཆེན་གྱི།།མདོ་ཡི་
992. རྗེས་འབྲངས་ཤེས་པར་བྱ།།ཇི་སྐད་བསྟན་པ་ཉིད་ཀྱི་དེ་བཞིན་གཤེགས་པའི་ཡོན་ཏན་དྲུག་ཅུ་རྩ་བཞི་པོ་འདི་དག་གི་
993. རྣམ་པར་དབྱེ་བ་གོ་རིམས་འདི་ཉིད་ཀྱིས་བསྟན་པ་ནི།བུ་མོ་རིན་པོ་ཆེའི་aམདོའི་རྗེས་སུ་འབྲངས་ཏེ་ཤེས་པར་བྱའོ།།གནས་འདི་དག་ལ་གོ་རིམས་བཞིན་དུ་རྡོ་རྗེ་དང༌།།སེང་གེ་དང༌།ནམ་མཁའ་དང༌།ཆུ་ཟླའི་དཔེ་བརྗོད་པ་གང་ཡིན་པ་དེའི་བསྡུས་པའི་དོན་
994. ཚིགས་སུ་བཅད་པ་བཅུས་རིག་
995. པར་བྱ་སྟེ།མི་ཕྱེད་པ་དང་མི་ཞན་དང༌།།མཚུངས་པ་མེད་དང་གཡོ་aམེད་ཕྱིར།།རྡོ་རྗེ་སེང་གེ་མཁའ་དག་དང༌།།ཆུ་ཡི་ཟླ་བའི་དཔེས་བསྟན་ཏོ།།སྟོབས་སོགས་རྣམས་ལས་སྟོབས་དྲུག་དང༌།།གསུམ་དང་གཅིག་གིས་རིམ་པ་བཞིན།།ཤེས་བྱ་སྙོམས་པར་འཇུག་པ་དང༌།།བག་
996. ཆགས་བཅས་པ་ཀུན་བསལ་
997. བས།།གོ་ཆ་རྩིག་པ་ཤིང་བཞིན་དུ།།aཕུག་དང་བཤིག་དང་བཅད་ཕྱིར་རོ།།གླིང་དང་སྙིང་བརྟན་མི་ཕྱེད་པས།།དྲང་སྲོང་སྟོབས་ནི་རྡོ་རྗེ་འདྲ།།གང་ཕྱིར་བརླིང་བ་སྙིང་པོའི་ཕྱིར།།གང་ཕྱིར་སྙིང་པོ་བསྟན་
998. པའི་ཕྱིར།།གང་ཕྱིར་བརྟན་པ་མི་ཕྱེད་ཕྱིར།།མི་ཕྱེད་ཕྱིར་ན་རྡོ་རྗེ་བཞིན།།འཇིགས་མེད་ཕྱིར་དང་ལྟོས་མེད་ཕྱིར།།aབརྟན་ཕྱིར་རྩལ་ནི་ཕུན་ཚོགས་པས།།ཐུབ་པ་སེང་གེ་སེང་གེ་བཞིན།།འཁོར་གྱི་ཚོགས་སུ་འཇིགས་མི་མངའ།།ཀུན་མངོན་མཁྱེན་པས་གང་ལས་ཀྱང༌།།འཇིགས་མེད་པར་ནི་རྣམ་པར་གནས།།དག་པའི་སེམས་ཅན་དང་ཡང་
999. བདག།།མི་མཉམ་གཟིགས་ཕྱིར་ལྟོས་པ་མེད།།aཐུགས་ནི་ཆོས་རྣམས་ཐམས་ཅད་ལ།།རྩེ་གཅིག་ཕྱིར་ན་བརྟན་པ་ཉིད།།མཆོག་ཏུ་མ་རིག་བག་ཆགས་ཀྱི།།ས་ལས་རྒལ་
1000. ཕྱིར་རྩལ་ལྡན་ནོ།།འཇིག་རྟེན་ཉན་ཐོས་མཐའ་གཅིག་པུ།།སྤྱོད་དང་བློ་ལྡན་རང་བྱུང་རྣམས།།གོང་ནས་གོང་དུ་བློ་དག་ནི།།ཕྲ་ཕྱིར་དཔེ་ནི་རྣམ་པ་ལྔ།།འཇིག་aརྟེན་ཀུན་གྱི་ཉེར་འཚོའི་
1001. ཕྱིར།།ས་ཆུ་མེ་རླུང་རྣམས་དང་མཚུངས།།འཇིག་རྟེན་འཇིག་རྟེན་འདས་པ་ཡི།།མཚན་ཉིད་ལས་འདས་ནམ་མཁའ་བཞིན།།དེ་དག་ཡོན་ཏན་སུམ་ཅུ་ནི།།གཉིས་འདི་ཆོས་སྐུས་རབ་ཕྱེ་སྟེ།།ནོར་བུ་རིན་ཆེན་འོད་མདོག་དང༌།།དབྱིབས་བཞིན་དབྱེ་བ་མེད་ཕྱིར་རོ།།aམཐོང་ན་ཚིམ་བྱེད་ཡོན་ཏན་གང༌།།སུམ་ཅུ་རྩ་གཉིས་ཞེས་བྱ་བ།།སྤྲུལ་པ་ཆོས་ལ་རྫོགས་པར་ནི།།ལོངས་སྤྱོད་རྫོགས་སྐུ་གཉིས་ལ་བརྟེན
1002. །།དག་ལས་རིང་དང་ཉེ་རྣམས་ལས
1003. །།འཇིག་རྟེན་རྒྱལ་བའི་དཀྱིལ་འཁོར་དུ།།ཆུ་དང་ནམ་མཁའ་ཟླ་གཟུགས་བཞིན།།དེ་མཐོང་བ་ནི་རྣམ་པ་aགཉིས།།ཐེག་པ་ཆེན་པོ་
1004. རྒྱུད་བླ་མའི་བསྟན་བཅོས་དཀོན་མཆོག་གི་རིགས་རྣམ་པར་དབྱེ་བ་ལས།ཡོན་ཏན་གྱི་སྐབས་ཏེ་ལེའུ་གསུམ་པའོ།།
1005. དྲི་མ་མེད་པའི་སངས་རྒྱས་ཀྱི་ཡོན་ཏན་བཤད་ཟིན་ཏོ།།།།ད་ནི་དེའི་ལས་རྒྱལ་བའི་མཛད་པ་བརྗོད་པར་བྱའོ།།དེ་aཡང་མདོར་བསྡུ་
1006. ན་ལྷུན་གྱིས་གྲུབ་པ་དང༌།རྒྱུན་མི་འཆད་པ་རྣམ་པ་གཉིས་ཀྱིས་
1007. འཇུག་སྟེ།དེས་ན་དེའི་རྗེས་ལ་
1008. སངས་རྒྱས་ཀྱི་
1009. མཛད་པ་ལྷུན་གྱིས་གྲུབ་ཅིང་རྒྱུན་མི་འཆད་པ་ཉིད་ལས་བརྩམས་ཏེ་ཚིགས་སུ་བཅད་པ།གདུལ་བྱའི་ཁམས་དང་འདུལ་བྱེད་ཐབས་དང་ནི།།གདུལ་བྱའི་ཁམས་ཀྱི་
1010. aགདུལ་བྱའི་བྱ་བ་དང༌།།དེ་ཡི་ཡུལ་དང་དུས་སུ་གཤེགས་པ་ལ
1011. །།ཁྱབ་བདག་རྟག་ཏུ་ལྷུན་གྱིས་གྲུབ་པར་འཇུག།།ཡོན་ཏན་རིན་ཆེན་མཆོག་ཚོགས་དང་ལྡན་ཡེ་ཤེས་ཆུ་མཚོ་བསོད་ནམས་ཡེ་ཤེས་ཉི་འོད་ཅན།།ཐེག་པ་མ་ལུས་ངེས་པར་བསྒྲུབས་ཏེ་མཐའ་དང་དབུས་མེད་རྒྱ་ཆེན་ནམ་མཁའ་ལྟར་aཁྱབ་པ།།སངས་རྒྱས་ཉིད་ནི་ཡོན་ཏན་དྲི་མ་མེད་སྟེར་སེམས་ཅན་ཀུན་ལ་ཁྱད་མེད་རྣམས་གཟིགས་ནས།།ཉོན་མོངས་ཤེས་བྱའི་སྤྲིན་གྱི་
1012. དྲ་བ་སངས་རྒྱས་རྣམས་ཀྱི་ཐུགས་རྗེའི་རླུང་གིས་རྣམ་པར་འཐོར།།འདི་གཉིས་ཀྱི་
1013. བསྡུས་པའི་དོན་ནི།གོ་རིམས་བཞིན་དུ་ཚིགས་སུ་བཅད་པ་གཉིས་aདང་བརྒྱད་ཀྱིས་རིག་
1014. པར་བྱ་སྟེ།གང་ཞིག་
1015. གང་གིས་འདུལ་བ་ཡི།།བྱ་གང་གང་དུ་གང་གི་ཚེ།།དེ་ནི་རྣམ་རྟོག་སྐྱེ་མེད་ཕྱིར།།ཐུབ་པ་རྟག་ཏུ་ལྷུན་གྱིས་གྲུབ།།གདུལ་བྱའི་ཁམས་ནི་གང་ཞིག་གི།།གདུལ་བའི་
1016. ཐབས་མང་གང་དག་གིས
1017. །།གདུལ་བྱའི་བྱ་གང་གང་དུ་ནི།།གང་ཚེ་ཡུལ་དང་aདུས་དེ་དག།ངེས་འབྱིན་དེ་ཡི་རྟོན་པ་དང༌།།དེའི་འབྲས་དེ་ཡི་ཡོངས་འཛིན་དང༌།།དེ་སྒྲིབ་དེ་གཅོད་རྐྱེན་ལ་ནི།།རྣམ་པར་རྟོག་པ་མེད་ཕྱིར་རོ།།ངེས་པར་འབྱིན་པ་ས་བཅུ་སྟེ།།ཚོགས་གཉིས་དག་ནི་དེ་ཡི་རྒྱུ།།དེ་འབྲས་བྱང་ཆུབ་མཆོག་ཡིན་ཏེ།།བྱང་ཆུབ་སེམས་ཅན་ཡོངས་སུ་aའཛིན།།དེ་སྒྲིབ་མཐའ་ཡས་ཉོན་མོངས་དང༌།།ཉེ་བའི་ཉོན་མོངས་བག་ཆགས་སོ།།དུས་ཀུན་ཏུ་ནི་དེ་འཇོམས་པའི།།རྐྱེན་ནི་ཐུགས་རྗེ་ཆེན་པོ་ཡིན།།གནས་དྲུག་འདི་རྣམས་གོ་རིམས་བཞིན།།རྒྱ་མཚོ་ཉི་མ་ནམ་མཁའི་
1018. གཏེར།།སྤྲིན་དང་རླུང་བཞིན་ཤེས་པར་བྱ།།ཤས་ཆུ་ཡོན་ཏན་aརིན་ཆེན་དང༌།།ལྡན་ཕྱིར་ས་རྣམས་རྒྱ་མཚོ་བཞིན།།སེམས་ཅན་ཐམས་ཅད་ཉེར་འཚོའི་ཕྱིར།།ཚོགས་གཉིས་དག་ནི་ཉི་མ་བཞིན།།རྒྱ་ཆེ་མཐའ་དང་དབུས་མེད་ཕྱིར།།བྱང་ཆུབ་ནམ་མཁའི་ཁམས་བཞིན་ནོ།།ཡང་དག་རྫོགས་སངས་ཆོས་ཉིད་ཕྱིར།།སེམས་ཅན་ཁམས་ནི་གཏེར་དང་འདྲ།།གློ་aབུར་ཁྱབ་དང་མ་གྲུབ་ཕྱིར།།དེ་ཡི་ཉོན་མོངས་སྤྲིན་ཚོགས་བཞིན།།དེ་གཏོར་བ་ཡི་ཉེར་གནས་ཕྱིར།།ཐུགས་རྗེ་མི་བཟད་རླུང་དང་འདྲ།།གཞན་གྱི་དབང་གིས་ངེས་འབྱུང་དང༌།།བདག་དང་སེམས་ཅན་མཚུངས་གཟིགས་དང༌།།མཛད་པ་ཡོངས་སུ་མ་རྫོགས་ཕྱིར།།འཁོར་བ་
1019. སྲིད་དུ་མཛད་
1020. མི་འཆད།།aསྐྱེ་བ་དང་འགག་པ་མེད་པས་རབ་ཏུ་ཕྱེ་བ་ཞེས་བརྗོད་པའི་སངས་རྒྱས་ཉིད་གང་ཡིན་པ་དེ།འདིར་ནི་ཇི་ལྟར་ན་འདུས་མ་བྱས་པས་འཇུག་པ་མེད་པའི་མཚན་ཉིད་སངས་རྒྱས་ཉིད་ལས་ལྷུན་གྱིས་གྲུབ་ཅིང་རྒྱུན་མི་འཆད་པར་འཇིག་རྟེན་ཇི་སྲིད་དུ།རྣམ་པར་
1021. རྟོག་པ་མེད་པར་སངས་རྒྱས་ཀྱི་མཛད་པ་aརྒྱུན་དུ་འཇུག་ཅེས་སངས་རྒྱས་ཀྱི་ཆེ་བའི་བདག་ཉིད་ཆོས་ཉིད་ལས་བརྩམས་ཏེ།ཐེ་ཚོམ་དང་སོམ་ཉི་མེད་
1022. པ་རྣམས་སངས་རྒྱས་ཀྱི་ཡུལ་བསམ་གྱིས་མི་ཁྱབ་པ་ལ་མོས་པ་བསྐྱེད་པའི་ཕྱིར།དཔེའི་ཆེ་བའི་བདག་ཉིད་
1023. ལས་ཚིགས་སུ་བཅད་པ།བརྒྱ་བྱིན་རྔ་སྤྲིན་ཚངས་པ་དང༌།།ཉི་མ་ནོར་བུ་རིན་ཆེན་aབཞིན།།དེ་བཞིན་གཤེགས་པ་སྒྲ་བརྙན་བཞིན།།ནམ་མཁའ་དང་ནི་ས་བཞིན་ནོ།།མདོའི་གནས་ལྟ་བུའི་ཚིགས་སུ་བཅད་པ་འདིའི་རྣམ་པར་དབྱེ་བ་རྒྱས་པར་བསྟན་པ་ནི།གོ་རིམས་ཇི་ལྟ་བ་བཞིན་དུ་གཞུང་ལྷག་མས་རིག་པར་བྱའོ།།བརྒྱ་བྱིན་དུ་སྣང་བ་བཞིན་ནོ་
1024. ཞེས་བྱ་བ་ནི།།ཇི་aལྟར་བཻ་ཌཱུ་ར་
1025. དག་པ་ཡི།།རང་བཞིན་ས་སྟེངས་
1026. འདིར་འགྱུར་ཏེ།།དག་
1027. ཕྱིར་ལྷ་ཡི་དབང་པོ་དེར།།ལྷ་ཡི་བུ་མོའི་ཚོགས་དང་བཅས།།རྣམ་པར་རྒྱལ་བའི་ཁང་བཟངས་
1028. དང༌།།ལྷ་གནས་དེ་ལས་གཞན་དག་དང༌།།དེ་ཡི་གཞལ་ཡས་སྣ་ཚོགས་དང༌།།ལྷ་རྫས་རྣམ་མང་དེ་aམཐོང་ངོ༌།།དེ་ནས་སྐྱེས་པ་བུད་མེད་ཚོགས།།ས་ཡི་སྟེང་ན་གནས་པ་རྣམས།།སྣང་བ་དེ་ནི་མཐོང་གྱུར་ཏེ།།ངེད་ཀྱང་རིང་པོར་
1029. མི་ཐོགས་པར།།ལྷ་དབང་འདི་འདྲར་གྱུར་ཅིག་ཅེས།།འདི་འདྲའི་སྨོན་ལམ་འདེབས་བྱེད་ཅིང༌།།དེ་ཐོབ་དོན་དུ་དགེ་བ་ནི།།ཡང་aདག་བླངས་ཏེ་གནས་པར་འགྱུར།།དེ་དག་དགེ་བའི་ལས་ངེས་ན།།འདི་སྣང་ཙམ་ཞེས་དེ་ལྟ་བུར།།ཤེས་པ་མེད་ཀྱང་ས་སྟེང་ན
1030. །།འཕོས་ཏེ་ལྷར་ནི་སྐྱེ་བར་འགྱུར།།སྣང་བ་དེ་ནི་ཤིན་ཏུ་ཡང༌།།རྟོགས་
1031. པ་མེད་ཅིང་གཡོ་བ་མེད།།དེ་ལྟ་མོད་ཀྱི་ས་སྟེངས་
1032. ན།།aདོན་ཆེན་གྱིས་ནི་ཉེ་བར་གནས།།དེ་བཞིན་དད་སོགས་དྲི་མེད་ཅན།།དད་སོགས་ཡོན་ཏན་སྒོམ་པ་ཡི།།རང་སེམས་ལ་སྣང་རྫོགས་སངས་རྒྱས།།མཚན་དང་དཔེ་བྱད་དང་ལྡན་པ།།འཆག་པ་དང་ནི་བཞེངས་པ་དང༌་།།བཞུགས་པ་དང་ནི་གཟིམས་པ་དང༌།།སྤྱོད་ལམ་སྣ་aཚོགས་མཛེས་པ་ཅན།།ཞི་བའི་ཆོས་ནི་གསུང་བ་
1033. དང༌།།མི་གསུང་
1034. མཉམ་པར་གཞག་གྱུར་པ།།ཆོ་འཕྲུལ་རྣམ་པ་སྣ་ཚོགས་དག།མཛད་པ་གཟི་མདངས་ཆེན་པོ་ཅན།།སེམས་ཅན་རྣམས་ཀྱིས་མཐོང་བར་འགྱུར།།དེ་མཐོང་ནས་ཀྱང་འདོད་ལྡན་པ།།སངས་རྒྱས་ཉིད་ཕྱིར་རབ་aསྦྱོར་ཏེ།།དེ་རྒྱུ་ཡང་དག་བླངས་ནས་ནི།།འདོད་པའི་གོ་འཕང་ཐོབ་པར་བྱེད།།སྣང་བ་དེ་ནི་ཤིན་ཏུ་ཡང༌།།རྟོག་མེད་གཡོ་བ་མེད་པ་ཉིད།།དེ་ལྟ་ན་ཡང་འཇིག་རྟེན་ན།།དོན་ཆེན་པོས་ནི་ཉེ་བར་གནས།།འདི་ནི་རང་སེམས་སྣང་བ་ཞེས།།སོ་སོའི་
1035. སྐྱེ་བོས་མི་ཤེས་མོད
1036. །།དེ་ལྟ་ན་aཡང་གཟུགས་མཐོང་སྟེ།།དེ་དག་ལ་ནི་དོན་ཡོད་འགྱུར།།རིམ་གྱིས་
1037. དེ་མཐོང་ལ་བརྟེན་ནས།།ཐེག་པ་འདི་ལ་གནས་པ་རྣམས།།ནང་གི་དམ་པའི་ཆོས་སྐུ་ནི།།ཡེ་ཤེས་མིག་གིས་མཐོང་བར་འགྱུར།།ཇི་ལྟར་ས་ཀུན་དམན་
1038. པའི་གནས་གཞན་དང་བྲལ་དྲི་
1039. མེད་བཻ་ཌཱུརྱ།།གསལ་མཛེས་aནོར་བུའི་ཡོན་ཏན་དྲི་བྲལ་དཔལ་ལྡན་སྟེང་ནི་མཉམ་གྱུར་ཏེ།།དག་ཕྱིར་དེར་
1040. ནི་ལྷ་དག་གནས་
1041. ཚོགས་ལྷ་དབང་ལྷ་ཡི་གཟུགས་ཤར་ཏེ།།རིམ་གྱིས་ས་ཡི་ཡོན་ཏན་བྲལ་ཕྱིར་དེ་ནི་སླར་ཡང་མི་སྣང་འགྱུར།།དེ་དངོས་ཐོབ་ཕྱིར་བསྙེན་གནས་བརྟུལ་ཞུགས་ངེས་པར་སྦྱིན་སོགས་ལ་ཕྱོགས་པ།།aབུད་མེད་སྐྱེས་ཚོགས་སྨོན་པའི་སེམས་ཀྱིས་མེ་ཏོག་ལ་སོགས་འཐོར་
1042. བ་ལྟར།།དག་པའི་བཻ་ཌཱུརྱ་འདྲ་
1043. སེམས་ལ་སྣང་བའི་ཐུབ་དབང་ཐོབ་བྱའི་ཕྱིར།།རབ་དགའི་
1044. སེམས་ལྡན་རྒྱལ་བའི་སྲས་རྣམས་དེ་བཞིན་སེམས་
1045. རབ་སྐྱེད་པར་བྱེད།།ཇི་ལྟར་བཻ་ཌཱུ་ར་ས་གཞི་
1046. གཙང་མ་ལ།།ལྷ་aདབང་ལུས་ཀྱི་གཟུགས་བརྙན་སྣང་བ་ལྟར།།དེ་བཞིན་འགྲོ་སེམས་ས་གཞི་གཙང་མ་ལ།།ཐུབ་པའི་དབང་པོའི་སྐུ་ཡི་གཟུགས་བརྙན་འཆར།།འགྲོ་བར་གཟུགས་བརྙན་འཆར་ནུབ་རྙོག་མེད་དང༌།།རྙོག་པའི་རང་སེམས་རབ་འཇུག་དབང་གིས་འཇུག།ཇི་ལྟར་འཇིག་རྟེན་དག་ན་aགཟུགས་སྣང་ལྟར།།དེ་བཞིན་ཡོད་དང་ཞིག་ཅེས་དེ་མི་ལྟ།།ལྷའི་རྔ་བཞིན་ཞེས་བྱ་བ་ནི།ཇི་ལྟར་ལྷ་ནང་ལྷ་རྣམས་ཀྱི།།སྔོན་གྱི་
1047. དཀར་པོའི་མཐུ་ཡིས་ནི།།འབད་དང་གནས་དང་ཡིད་གཟུགས་དང༌།།རྣམ་པར་རྟོག་པ་མེད་བཞིན་དུ།།མི་རྟག་སྡུག་བསྔལ་བདག་མེད་དང༌།།aཞི་བའི་སྒྲ་ཡིས་བག་མེད་པའི།།ལྷ་རྣམས་ཐམས་ཅད་ཡང་ནས་ཡང༌།།ཆོས་ཀྱི་རྔས་ནི་སྐུལ་བྱེད་ལྟར།།དེ་བཞིན་ཁྱབ་བདག་འབད་སོགས་དང༌།།བྲལ་དང་འགྲོ་བ་མ་ལུས་པ།།སངས་རྒྱས་གསུང་གིས་ཁྱབ་མཛད་དེ།།སྐལ་ལྡན་རྣམས་ལ་ཆོས་སྟོན་ཏོ།།ཇི་ལྟར་ལྷ་ནང་
1048. ལྷ་རྣམས་aཀྱི།།རྔ་སྒྲ་རང་གི་
1049. ལས་ལས་བྱུང༌།།དེ་བཞིན་འཇིག་རྟེན་ཐུབ་
1050. པའི་ཆོས།།གསུང་བའང་རང་གི་
1051. ལས་ལས་འབྱུང༌།།འབད་གནས་ལུས་དང་སེམས་བྲལ་བའི།།སྒྲ་དེ་ཇི་ལྟར་ཞི་སྒྲུབ་
1052. ལྟར།།དེ་བཞིན་བཞི་དང་བྲལ་བ་ཡི།།ཆོས་འདི་ཞི་བ་སྒྲུབ་པར་བྱེད།།ཇི་ལྟར་ལྷ་ཡི་གྲོང་ན་aརྔ་སྒྲའི་རྒྱུན་འབྱུང་མི་འཇིགས་སྦྱིན་པ་ནི།།ཉོན་མོངས་གཡུལ་དུ་འཇུག་ཚེ་ལྷ་མིན་གཡུལ་རྒྱལ་རྩེད་མོ་སེལ་བ་བཞིན།།དེ་བཞིན་འཇིག་རྟེན་དག་ན་བསམ་གཏན་གཟུགས་མེད་ལ་སོགས་རྒྱུས་བྱུང་བ།།སེམས་ཅན་ཉོན་མོངས་སྡུག་བསྔལ་རབ་འཇོམས་ཞི་བ་བླ་མེད་ལམ་ཚུལ་བརྗོད།།aཅིའི་ཕྱིར་འདིར་ཆོས་ཀྱི་རྔ་ཉིད་ཀྱི་དབང་དུ་བྱས་ཀྱི།ལྷའི་སིལ་སྙན་གྱི་རྣམ་པ་དེ་ལས་གཞན་པ་དག་ཀྱང་མ་ཡིན་ཏེ།དེ་དག་ལྷ་རྣམས་ཀྱི་སྔོན་བྱས་པའི་ལས་ཀྱི་དབང་གིས་མོད་ཁོ་ནར་ལྷའི་རྣ་བར་ཡིད་འཕྲོག་པའི་སྒྲའི་རྗེས་སུ་འབྱུང་བར་འགྱུར་རོ་ཞེ་ན།དེ་བཞིན་གཤེགས་པའི་
1053. དབྱངས་aདང་དེ་དག་ཆོས་མི་མཐུན་པའི་ཡོན་ཏན་རྣམ་པ་བཞིའོ།།དེ་དག་ཀྱང་གང་ཞེ་ན།འདི་ལྟ་སྟེ།ཉི་ཚེ་བ་ཉིད་དང༌།ཕན་པ་མ་ཡིན་པ་ཉིད་དང༌།བདེ་བ་
1054. མ་ཡིན་པ་ཉིད་དང༌།ངེས་པར་འབྱིན་པར་བྱེད་པ་མ་ཡིན་པ་ཉིད་དོ།།ཆོས་ཀྱི་རྔ་ནི་བག་མེད་པའི་ལྷའི་
1055. ཚོགས་མཐའ་aདག་བསྐུལ་བ་ཉིད་དང༌།དེའི་དུས་ལ་མི་འདའ་བས་ན་ཉི་ཚེ་བ་མ་ཡིན་པ་ཉིད་དུ་བསྟན་ཏོ།།ལྷ་མ་ཡིན་ལ་སོགས་པ་ཕ་རོལ་གྱི་ཚོགས་ཉེ་བར་འཚེ་བའི་འཇིགས་པ་ལས་ཡོངས་སུ་སྐྱོབ་པ་ཉིད་དང༌།བག་ཡོད་པའི་གནས་ལ་རབ་ཏུ་སྦྱོར་བས་ན་ཕན་པ་ཉིད་དང༌།aདམ་པ་མ་ཡིན་པའི་འདོད་པའི་དགའ་བ་དེ་རྣམ་པར་འབྱེད་པ་ཉིད་དང༌།ཆོས་ཀྱི་ཀུན་དགའི་དགའ་བདེ་ཉེ་བར་སྒྲུབ་
1056. པས་ན་བདེ་བ་ཉིད་དོ།།མི་རྟག་པ་དང༌།སྡུག་བསྔལ་བ་དང༌།སྟོང་པ་དང༌།བདག་མེད་པའི་སྒྲ་སྒྲོགས་པ་ཉིད་དང༌།ཉེ་བར་འཚེ་བའི་ཕོངས་
1057. པ་ཐམས་ཅད་ཉེ་བར་ཞི་བར་aབྱེད་པས་ན་ངེས་པར་འབྱིན་པར་བྱེད་པ་ཉིད་དུ་བསྟན་ཏོ།།མདོར་བསྡུ་ན་རྣམ་པ་བཞི་པོ་འདི་དག་གིས་ཆོས་ཀྱི་རྔ་དང་ཆོས་མཐུན་པས་ན།སངས་རྒྱས་ཀྱི་དབྱངས་ཀྱི་དཀྱིལ་འཁོར་ཁྱད་པར་དུ་འཕགས་སོ།།དེས་ན་སངས་རྒྱས་ཀྱི་
1058. དབྱངས་ཀྱི་དཀྱིལ་འཁོར་ལས་བརྩམས་ཏེ་ཚིགས་སུ་བཅད་པ།aགང་ཕྱིར་སྐྱེ་ཀུན་པ་ཉིད་དང༌།།ཕན་བདེ་ཆོ་འཕྲུལ་གསུམ་ལྡན་པ།།དེ་ཕྱིར་ཐུབ་དབྱངས་ལྷ་རྫས་ཀྱི
1059. །།སིལ་སྙན་རྣམས་ལས་ཁྱད་པར་འཕགས།།རྣམ་པ་བཞི་པོ་འདི་དག་གིས་ངེས་པར་བསྟན་པ་ནི།མདོར་བསྡུ་ན་ཚིགས་སུ་བཅད་པ་བཞིས་གྲངས་ཇི་ལྟ་བ་བཞིན་དུ་རིག་པར་བྱ་སྟེ།aལྷར་ནི་རྔ་ཡི་སྒྲ་ཆེན་པོ།།སར་གནས་རྣམས་ཀྱི་རྣར་མི་འགྲོ།།སངས་རྒྱས་རྔ་སྒྲ་འཁོར་བ་ཡི།།ས་འོག་འཇིག་རྟེན་དག་ཏུ་འགྲོ།།ལྷར་ནི་ལྷ་ཡི་སིལ་སྙན་བྱེ་བ་མང༌།།འདོད་མེ་མངོན་པར་འཕེལ་བའི་དོན་དུ་སྒྲོགས།།ཐུགས་རྗེའི་བདག་ཉིད་རྣམས་ཀྱི་
1060. དབྱངས་གཅིག་ཀྱང༌།།སྡུག་བསྔལ་aམི་རབ་ཞི་བའི་དོན་དུ་འཇུག།ལྷར་ནི་མཛེས་ཤིང་ཡིད་འོང་སིལ་སྙན་སྒྲ།།སེམས་ཀྱི་རྒོད་པ་འཕེལ་བར་གྱུར་པའི་རྒྱུ།།ཐུགས་རྗེའི་བདག་ཉིད་དེ་བཞིན་གཤེགས་པའི་གསུང༌
1061. །།ཏིང་འཛིན་སེམས་གཏོང་བསམ་པ་སྐུལ་བྱེད་ཉིད།།མདོར་ན་མ་ལུས་འཇིག་རྟེན་ཁམས་རྣམས་aསུའང༌།།ལྷ་དང་ས་ཡི་
1062. བདེ་བའི་རྒྱུ་གང་ཡིན།།དེ་ནི་མ་ལུས་འཇིག་རྟེན་ཁྱབ་སྣང་བ།།དབྱངས་ཉིད་ལ་ནི་རབ་ཏུ་བརྟེན་པར་བརྗོད།།ལུས་ཀྱི་ཆོ་འཕྲུལ་གྱིས་ཕྱོགས་བཅུའི་འཇིག་རྟེན་གྱི་
1063. ཁམས་མ་ལུས་པར་ཁྱབ་པས་ནི།རྫུ་འཕྲུལ་གྱི་ཆོ་འཕྲུལ་ཞེས་བསྟན་ཏོ།།སེམས་ཀྱི་aརྣམ་གྲངས་མཁྱེན་པས་དེ་རྟོགས་པ་སེམས་ཅན་གྱི་སེམས་ཀྱི་སྤྱོད་པ་ཟབ་མོ་
1064. སྣང་བ་ནི་ཀུན་བརྗོད་པའི་ཆོ་འཕྲུལ་ལོ།།ངག་གི་དབྱངས་བརྗོད་པས་ངེས་པར་འབྱིན་པའི་ལམ་
1065. ལས་བརྩམས་ཏེ་འདོམས་པ་དང་རྗེས་སུ་བསྟན་པ་ནི།རྗེས་སུ་བསྟན་པའི་ཆོ་འཕྲུལ་ལོ།།དེ་ལྟར་ཐོགས་པ་མེད་aཔར་འགྲོ་བའི་སངས་རྒྱས་ཀྱི་དབྱངས་
1066. ཀྱི་དཀྱིལ་འཁོར་ནམ་མཁའི་ཁམས་ལྟར་ཡོངས་སུ་ཆད་པ་མེད་པར་འཇུག་ཀྱང་ཐམས་ཅད་དུ་རྣམ་པ་
1067. ཐམས་ཅད་ཀྱིས་དམིགས་པར་མ་གཏོགས་པ་གང་ཡིན་པ་དེར་སངས་རྒྱས་ཀྱི་དབྱིངས་ཀྱི་དཀྱིལ་འཁོར་གྱི་ཉེས་པ་ནི་མ་ཡིན་ནོ་ཞེས་བསྟན་པའི་དོན་དུ་aདེ་མ་གཏོགས་པ་རྣམས་ཀྱི་བདག་ཉིད་ཀྱི་ཉེས་པ་ལས་བརྩམས་ཏེ་ཚིགས་སུ་བཅད་པ
1068. །ཇི་ལྟར་རྣ་བ་དང་བྲལ་བས།།ཕྲ་མོའི་སྒྲ་ནི་མི་མྱོང་བཞིན།།ཐམས་ཅད་ལྷ་ཡི་རྣ་བར་ཡང༌།།རྣ་ལམ་དུ་ནི་མི་འགྲོ་བཞིན།།དེ་བཞིན་ཆོས་ཕྲ་མཆོག་ཏུ་ནི།།ཞིབ་མོའི་ཡེ་ཤེས་སྤྱོད་ཡུལ་aཡང༌།།ཉོན་མོངས་མེད་ཡིད་འགའ་ཞིག་གི།།རྣ་བའི་ལམ་དུ་འགྱུར་བ་ཡིན།།སྤྲིན་བཞིན་ཞེས་བྱ་བ་ནི།ཇི་ལྟར་དབྱར་གྱི་དུས་ན་སྤྲིན།།ལོ་ཏོག་ཕུན་སུམ་ཚོགས་པའི་རྒྱུ།།ཆུ་ཡི་ཕུང་པོ་འབད་མེད་པར།།ས་ལ་མངོན་པར་
1069. འབེབས་པ་ལྟར།།དེ་བཞིན་ཐུགས་རྗེའི་aསྤྲིན་ལས་ནི།།རྒྱལ་བའི་དམ་ཆོས་ཆུ་ཡི་ཆར།།འགྲོ་བའི་དགེ་བའི་ལོ་ཏོག་རྒྱུ།།རྣམ་པར་རྟོག་པ་མེད་པར་འབེབས།།ཇི་ལྟར་འཇིག་རྟེན་དགེ་བའི་ལམ་འཇུག་པ
1070. །།རླུང་བསྐྱོད་
1071. ཆུ་ཆར་སྤྲིན་གྱིས་འབེབས་པ་ལྟར།།དེ་བཞིན་བརྩེ་རླུང་འགྲོ་དགེ་མངོན་འཕེལ་ཕྱིར།།སངས་aརྒྱས་སྤྲིན་ལས་དམ་ཆོས་ཆར་པ་
1072. འབེབས།།སྲིད་ལ་མཁྱེན་དང་བརྩེ་ཆེན་འགྱུར་བ་དང༌།།མི་འགྱུར་མ་གོས་ནམ་མཁའི་དཀྱིལ་གནས་པ།།ཏིང་འཛིན་གཟུངས་ཆུ་དྲི་མེད་སྙིང་པོ་ཅན།།ཐུབ་དབང་སྤྲིན་ནི་དགེ་བའི་ལོ་ཏོག་རྒྱུ།།སྣོད་རྣམས་སྣ་ཚོགས་ཉིད་ལས་ནི།།ཇི་ལྟར་aབསིལ་ཞིང་མངར་དང་འཇམ་པ་དང༌།།ཡང་བའི་ཆུ་ནི་སྤྲིན་དེ་ལས་འཐོན་
1073. པ།།ས་ལ་བ་ཚ་
1074. ལ་སོགས་གནས་འབྲེལ་བས།།ཤིན་ཏུ་མང་པོའི་རོར་ནི་འགྱུར་བ་བཞིན།།དེ་བཞིན་འཕགས་
1075. པའི་ཡན་ལག་བརྒྱད་ཆུའི་
1076. ཆར།།རབ་ཡངས་བརྩེ་སྤྲིན་སྙིང་པོ་ལས་འཐོན་
1077. པ།།aའགྲོ་བའི་རྒྱུད་ཀྱི་གནས་ཀྱི་དབྱེ་བ་ལས།།རྣམ་པ་མང་པོའི་རོ་དང་ལྡན་པར་འགྱུར།།ལྟོས་པ་མེད་པར་འཇུག་པ་ལས་ནི།ཐེག་པ་མཆོག་ལ་དང་བ་དང༌།།བར་མ་དང་ནི་སྡང་བ་ཡི།།ཕུང་པོ་གསུམ་ནི་མི་དག་དང༌།།རྨ་བྱ་དང་ནི་ཡི་དགས(་དྭགས)འདྲ།།དཔྱིད་མཐར་aསྤྲིན་མེད་པ་ན་
1078. མི་དང་མཁའ་མི་རྒྱུ་བའི་
1079. བྱ་དག་དང༌།།དབྱར་ཚེ་ས་ལ་ཆར་བབ་
1080. པས་ན་ཡི་དགས(་དྭགས)དག་ནི་སྡུག་པ་ལྟར།།སྙིང་རྗེའི་སྤྲིན་ཚོགས་དག་གིས་ཆོས་ཆུ་བྱུང་དང་མ་བྱུང་བ་ལས་ཀྱང༌།།ཆོས་འདོད་པ་དང་ཆོས་ལ་སྡང་བའི་འཇིག་རྟེན་ན་ནི་དཔེ་དེ་ཉིད།།ཐིགས་
1081. པ་རགས་འབེབས་རྡོ་ཚན་
1082. དང་aནི་རྡོ་རྗེའི་མེ་ནི་འབེབས་པས་ནི།།སྲོག་ཆགས་ཕྲ་དང་རི་སུལ་སོང་བ་དག་ལ་ཇི་ལྟར་སྤྲིན་ལྟོས་མེད།།ཕྲ་དང་རྒྱ་ཆེན་རིགས་
1083. ཐབས་ཚུལ་གྱིས་མཁྱེན་པ་དང་ནི་བརྩེ་བའི་སྤྲིན།།ཉོན་མོངས་དག་འགྱུར་བདག་ལྟའི་བག་ཆགས་དག་ལས་རྣམ་པ་
1084. ཀུན་ལྟོས་མེད།།སྡུག་བསྔལ་གྱི་མེ་རབ་ཏུ་aའཇིལ་བ་ལས་ནི།འཁོར་བའི་སྐྱེ་འཆི་ཐོག་མཐའ་མེད་དེར་འགྲོ་བའི་ལམ་ནི་རྣམ་པ་ལྔ།།མི་གཙང་བ་ལ་དྲི་ཞིམ་མེད་བཞིན་འགྲོ་ལྔ་དག་ལ་བདེ་བ་མེད།།དེའི་སྡུག་
1085. རྟག་ཏུ་མི་མཚོན་ཁ་བ་རྒྱ་ཚ་
1086. ལ་སོགས་རེག་སྐྱེས་བཞིན།།ཐུགས་རྗེའི་སྤྲིན་ལས་དམ་ཆོས་ཆར་ཆེན་དེ་རབ་ཞི་བྱེད་རབ་ཏུ་aའབེབས།།ལྷ་ལ་འཆི་འཕོ་མི་ལ་ཡོངས་ཚོལ་སྡུག་བསྔལ་ཞེས་བྱ་རྟོགས་
1087. པའི་ཕྱིར།།ཤེས་རབ་ལྡན་པ་ལྷ་མིའི་དབང་ཕྱུག་མཆོག་
1088. ལའང་མངོན་པར་འདོད་མེད་དེ།།ཤེས་རབ་དང་ནི་དེ་བཞིན་གཤེགས་པའི་གསུང་རབ་དད་པའི་རྗེས་འབྲངས་ནས།།འདི་ནི་སྡུག་བསྔལ་འདི་aརྒྱུ་
1089. འདི་ནི་འགོག་ཅེས་ཤེས་པས་མཐོང་ཕྱིར་རོ།།ནད་ནི་ཤེས་བྱ་ནད་ཀྱི་རྒྱུ་
1090. ནི་སྤང་བྱ་ལ།།བདེར་གནས་ཐོབ་བྱ་སྨན་ནི་སྟེན་
1091. པར་བྱ་བ་ལྟར།།སྡུག་བསྔལ་རྒྱུ་དང་དེ་འགོག་པ་དང་དེ་བཞིན་ལམ།།ཤེས་བྱ་སྤང་བྱ་རིག་པར་བྱ་ཞིང་བསྟེན་པར་བྱ།།ཚངས་པ་ཆེན་པོ་
1092. བཞིན་aཞེས་བྱ་བ་ནི།།ཇི་ལྟར་ཚངས་པ་ཚངས་པ་ཡི།།གནས་ནས་འཕོ་བ་མེད་བཞིན་དུ།།ལྷ་ཡི་གནས་ནི་ཐམས་ཅད་དུ།།སྣང་བ་འབད་མེད་
1093. སྟོན་པ་ལྟར།།དེ་བཞིན་ཐུབ་པའི་ཆོས་སྐུ་ལས།།བསྐྱོད་པ་མེད་པར་ཁམས་ཀུན་ཏུ།།སྐལ་
1094. ལྡན་རྣམས་ལ་འབད་མེད་པར།།སྤྲུལ་aཔ་དག་གིས་སྟོན་པར་མཛད།།ཇི་ལྟར་ཚངས་རྟག་གཞལ་ཡས་ཁང་ནས་མི་གཡོ་འདོད་ཁམས་ཞུགས་པ་དེ
1095. །།ལྷ་རྣམས་ཀྱིས་མཐོང་དེ་
1096. མཐོང་དེ་ཡང་ཡུལ་ལ་དགའ་བ་སྤོང་བྱེད་ལྟར།།དེ་བཞིན་བདེ་གཤེགས་ཆོས་ཀྱི་སྐུ་ལས་མི་བསྐྱོད་
1097. འཇིག་རྟེན་ཀུན་དུ་དེ།།སྐལ་
1098. ལྡན་གྱིས་aམཐོང་དེ་ནི་མཐོང་དེ་རྟག་ཏུ་དྲི་མ་ཀུན་སེལ་བྱེད།།སྔོན་གྱི་རང་ཉིད་སྨོན་ལམ་དང༌།།ལྷ་རྣམས་ཀྱི་ནི་དགེ་བའི་མཐུས།།ཇི་ལྟར་ཚངས་པ་འབད་མེད་སྣང༌།།རང་བྱུང་སྤྲུལ་སྐུ་དེ་བཞིན་ནོ།།མི་སྣང་བ་ལས་ནི།འཕོ་དང་ལྷུམས་འཇུག་བལྟམས་དང་ཡབ་ཀྱི་ཁབ་གཤེགས་དང་།།aདགྱེས་རོལ་པ་དང་དབེན་
1099. པར་སྤྱོད་དང་བདུད་བཅོམ་དང༌།།བྱང་ཆུབ་ཆེ་བརྙེས་ཞི་བའི་གྲོང་ཁྱེར་ལམ་སྟོན་དག།བསྟན་ནས་ཐུབ་པ་སྐལ་མེད་མིག་གི་ལམ་མི་འགྱུར།།ཉི་མ་བཞིན་ཞེས་བྱ་བ་ནི།ཇི་ལྟར་ཉི་མས་གདུངས་པ་
1100. དུས་གཅིག་ཚེ་ཉིད་ལ།།པད་སོགས་རྒྱས་དང་ཀུ་མུ་ཏ་ནི་aརབ་ཟུམ་པ།།ཆུ་སྐྱེས་འབྱེད་དང་ཟུམ་པའི་ཡོན་ཏན་སྐྱོན་དག་ལ།།ཉི་མ་རྟོག་མེད་འདིར་ནི་འཕགས་པའི་ཉིད་དེ་
1101. བཞིན།།སེམས་ཅན་གྱི་
1102. ཁམས་ནི་རྣམ་པ་གཉིས་ཏེ།གདུལ་བྱ་དང་གདུལ་བྱ་མ་ཡིན་པའོ།།དེ་ལ་གདུལ་བྱ་ནི་དེའི་དབང་དུ་བྱས་ཏེ།པདྨ་ལྟ་བུ་དང་ཆུ་དང་བའི་སྣོད་aལྟ་བུའོ།།ཇི་ལྟར་ཉི་མ་རྟོག་མེད་པ།།རང་འོད་ཅིག་ཅར་སྤྲོས་པ་ཡིས།།པདྨ་རྒྱས་པར་བྱེད་པ་དང༌།།གཞན་དག་སྨིན་པར་བྱེད་པ་
1103. ལྟར།།དེ་བཞིན་དེ་བཞིན་གཤེགས་པ་ཡི
1104. །།ཉི་མ་དམ་ཆོས་འོད་ཟེར་དག།གདུལ་བྱའི་སྐྱེ་བོ་པདྨ་ལ།།རྣམ་པར་རྟོག་པ་མེད་པར་འཇུག།aཆོས་དང་གཟུགས་ཀྱི་སྐུ་དག་གིས།།བྱང་ཆུབ་སྙིང་པོའི་མཁར་ཤར་བ།།ཀུན་མཁྱེན་ཉི་མ་འགྲོ་བར་ནི།།ཡེ་ཤེས་འོད་ཟེར་སྤྲོ་བར་མཛད།།གང་ཕྱིར་གདུལ་བྱ་དག་པ་ཡི།།ཆུ་ཡི་སྣོད་ནི་ཐམས་ཅད་ལ།།བདེ་གཤེགས་ཉི་མའི་གཟུགས་བརྙན་ནི།།དཔག་ཏུ་མེད་པ་ཅིག་aཆར་འཆར།།དེ་ལྟར་སངས་རྒྱས་རྣམས་
1105. རྣམ་པར་རྟོག་པ་མེད་པ་ཡིན་ཡང༌།སེམས་ཅན་གྱི་
1106. ཚོགས་རྣམ་པ་གསུམ་ལ་སྟོན་པ་དང༌།འདོམས་པ་འཇུག་པའི་ཚུལ་གྱིས་
1107. དབང་དུ་བྱས་ཏེ་ཉི་མ་དང་འདྲ་བ་ཉིད་ནི།རྟག་ཏུ་ཐམས་ཅད་ལ་ཁྱབ་པ།།ཆོས་དབྱིངས་ནམ་མཁའི་aདཀྱིལ་དུ་ནི།།སངས་རྒྱས་ཉི་མ་གདུལ་བྱ་ཡི།།རི་ལ་ཇི་ལྟར་འོས་པར་འབབ།།ཇི་ལྟར་རྒྱ་ཆེ་འོད་ཟེར་སྣང་ལྡན་ཉི་མ་བཞིན།།འཇིག་རྟེན་ཀུན་ཏུ་སྣང་བར་བྱས་ནས་རིམ་གྱིས་ནི།།མཆོག་དང་བར་མ་དམན་པའི་རི་ལ་འབབ་
1108. དེ་བཞིན།།རྒྱལ་བའི་
1109. ཉི་མ་སེམས་aཅན་ཚོགས་ལ་རིམ་གྱིས་འབབ།།འོད་ཀྱི་དཀྱིལ་འཁོར་ཁྱད་པར་དུ་གྱུར་པ་ནི།ཞིང་ཀུན་ནམ་མཁའི་དཀྱིལ་འཕྲོ་ཉི་མ་ལ་མེད་ལ།།མི་ཤེས་མུན་བཀབ་ཤེས་བྱའི་དོན་སྟོན་པ་ཡང་མིན།།ཐུགས་རྗེའི་བདག་ཉིད་སྣ་ཚོགས་མདོག་བཀྱེའི་འོད་ཚོགས་ཀྱིས།།གསལ་བ་དག་ནི་aའགྲོ་ལ་ཤེས་བྱའི་དོན་སྟོན་
1110. མཛད།།སངས་རྒྱས་གྲོང་དུ་གཤེགས་ཚེ་མིག་དང་མི་ལྡན་པ་ཡི་སྐྱེ་བོ་རྣམས།།མཐོང་ཞིང་དོན་མེད་ཚོགས་བྲལ་དོན་དེ་མཐོང་བ་ལས་ནི་
1111. མྱོང་བ་དང༌།།གཏི་མུག་གིས་ལྡོངས་སྲིད་པའི་མཚོར་ལྷུང་ལྟ་བའི་མུན་པས་བསྒྲིབས་
1112. པ་རྣམས།།སངས་རྒྱས་ཉི་aམའི་འོད་ཀྱིས་བློ་སྣང་མ་མཐོང་བ་ཡི་གནས་མཐོང་འགྱུར།།ཡིད་བཞིན་ནོར་བུ་བཞིན་ཞེས་བྱ་བ་ནི།ཇི་ལྟར་ཡིད་བཞིན་ནོར་བུ་ནི།།རྟོག་པ་མེད་ཀྱང་ཅིག་ཅར་དུ།།སྤྱོད་ཡུལ་གནས་པ་རྣམས་ཀྱི་ནི།།བསམ་ཀུན་སོ་སོར་རྫོགས་བྱེད་ལྟར།།དེ་བཞིན་སངས་རྒྱས་ཡིད་བཞིན་aལ།།བརྟན་
1113. ནས་བསམ་པ་ཐ་དད་རྣམས།།སྣ་ཚོགས་ཆོས་ནི་ཐོས་འགྱུར་ཡང༌།།དེ་ནི་དེ་ལས་རྣམ་མི་རྟོག།།ཇི་ལྟར་ཡིད་བཞིན་ནོར་བུ་རིན་ཆེན་འདོད་པའི་ནོར།།འབད་པ་
1114. མེད་པར་གཞན་པ་དག་ལ་རབ་སྟེར་ལྟར།།དེ་བཞིན་ཐུབ་པ་འབད་མེད་ཇི་ལྟར་འོས་པར་ནི།།aགཞན་གྱི་དོན་དུ་སྲིད་པ་ཇི་སྲིད་རྟག་ཏུ་བཞུགས།།དེ་བཞིན་གཤེགས་པ་འབྱུང་བ་རྙེད་པར་དཀའ་བ་ཞེས་བྱ་བ་ནི།།གང་ཕྱིར་རྒྱ་མཚོར་
1115. ས་འོག་གནས་དེ་
1116. ལ་འདོད་པས།།ཇི་ལྟར་ནོར་བུ་བཟང་པོ་འགྲོ་འདིར་རབ་རྙེད་དཀའ།།དེ་བཞིན་འགྲོ་བ་ཤིན་ཏུ་སྐལ་ངན་
1117. ཉོན་མོངས་ཟིན།།aཡིད་འདིར་བདེ་གཤེགས་མཐོང་བ་རྙེད་དཀའ་ཤེས་པར་བྱ།།སྒྲ་སྙན་
1118. གྱི་སྒྲ་བཞིན་ཞེས་བྱ་བ་ནི།ཇི་ལྟར་སྒྲ་བརྙན་གྱི་ནི་སྒྲ།།གཞན་གྱི་རྣམ་རིག་ལས་བྱུང་བ
1119. །།རྣམ་རྟོག་མེད་ཅིང་བཟོ་
1120. མེད་ལ།།ཕྱི་དང་ནང་ལ་མི་གནས་ལྟར།།དེ་བཞིན་དེ་བཞིན་གཤེགས་པའི་གསུང་།།aགཞན་གྱི་རྣམ་རིག་ལས་བྱུང་བ།།རྣམ་པར་རྟོག་མེད་བསམ་མེད་པ།།ཕྱི་དང་ནང་ན་གནས་མ་ཡིན།།ནམ་མཁའ་བཞིན་ཞེས་བྱ་བ་ནི།།ཅུང་ཟད་མེད་ཅིང་སྣང་བ་མེད།།དམིགས་པ་མེད་ཅིང་རྟེན་མེད་ལ།།མིག་གི་ལམ་ལས་རབ་འདས་པ།།གཟུགས་མེད་aབསྟན་དུ་མེད་པ་ཡི།།
1121. མཁའ་ལ་ཇི་ལྟར་མཐོ་དང་དམའ།།མཐོང་
1122. ཡང་དེ་ནི་དེ་ལྟར་མིན།།དེ་བཞིན་སངས་རྒྱས་ཐམས་ཅད་ལ།།མཐོང་
1123. ཡང་དེ་ནི་དེ་ལྟར་
1124. མིན།།ས་བཞིན་ཞེས་བྱ་བ་ནི།།ཇི་ལྟར་ས་ལས་སྐྱེ་བ་ཀུན
1125. །།རྟོག་མེད་ས་ལ་བརྟེན་ནས་
1126. ནི།།འཕེལ་དང་aབསྟན་དང་ཡངས་
1127. འགྱུར་ལྟར།།དེ་བཞིན་རྫོགས་པའི་སངས་རྒྱས་ས།།རྣམ་རྟོག་མེད་པ་ལ་བརྟེན་ནས།།འགྲོ་བའི་དགེ་བའི་རྩ་བ་ནི།།མ་ལུས་པར་ནི་འཕེལ་བར་འགྱུར།།དཔེ་རྣམས་ཀྱིས་བསྡུས་པའི་དོན་ནི།འབད་རྩོལ་མེད་པར་བྱ་བ་འགའ།།བྱེད་པ་aམཐོང་མེད་དེ་བས་ན།།གདུལ་བྱའི་ཐེ་ཚོམ་བཅད་པའི་ཕྱིར།།དཔེ་རྣམས་
1128. དགུ་ནི་བསྟན་པ་ཡིན།།གང་དུ་དཔེ་དགུ་པོ་འདི་དག།རྒྱས་པར་རབ་ཏུ་བསྟན་གྱུར་པ་།།མདོ་སྡེ་ཡི་ནི་མིང་ཉིད་ཀྱིས།།དེ་ཡི་དགོས་
1129. པ་བསྟན་པ་ཉིད།།ཐོས་པ་ལས་བྱུང་ཤེས་པ་ཡི།།སྣང་aབརྒྱ་ཆེན་འདིས་བརྒྱན་པའི།།བློ་ལྡན་མྱུར་དུ་སངས་རྒྱས་ཀྱི།།སྤྱོད་ཡུལ་ཀུན་ལ་འཇུག་པར་འགྱུར།།དེ་དོན་བཻ་ཌཱུ་ར་
1130. བརྒྱ་བྱིན་གྱི།།གཟུགས་བརྙན་ལ་སོགས་དཔེ་དག་ནི།།རྣམ་པ་དགུ་བརྗོད་དེ་ལ་ནི།།དེ་ཡི་
1131. བསྡུས་དོན་ངེས་པར་གཟུང༌།།སྟོན་དང་གསུང་དང་ཁྱབ་aཔ་དང༌།།སྤྲུལ་དང་ཡེ་ཤེས་སྤྲོ་བ་དང་།།ཐུགས་གསུང་སྐུ་ཡི་གསང་བ་དང༌།།ཐུགས་རྗེའི་བདག་ཉིད་
1132. ཐོབ་པ་ཉིད།།འབད་རྩོལ་རྒྱུན་ཀུན་རབ་ཞི་བ།།རྣམ་པར་རྟོག་པ་མེད་པའི་ཐུགས།།དྲི་མེད་བཻ་ཌཱུ་ར་
1133. བརྒྱ་བྱིན་གྱི།།གཟུགས་བརྙན་ཤར་བ་ལ་སོགས་བཞིན།།འབད་aརྩོལ་ཞི་བ་དམ་བཅའ་སྟེ།།རྟོག་
1134. མེད་ཐུགས་ནི་གཏན་ཚིགས་སོ།།རང་བཞིན་དོན་ནི་གྲུབ་དོན་དུ།།དཔེ་ནི་བརྒྱ་བྱིན་གཟུགས་སོགས་ཡིན།།འདིར་ནི་སྐབས་དོན་འདི་ཡིན་ཏེ།།སྟོན་པ་ལ་སོགས་རྣམ་དགུ་ནི།།སྟོན་པ་སྐྱེ་འཆི་དང་བྲལ་བ།།འབད་པ་མེད་པར་རབ་ཏུ་འཇུག།aདོན་འདི་ཉིད་ཀྱི་དབང་དུ་བྱས་ཏེ་དཔེ་བསྡུ་བའི་ཚིགས་སུ་བཅད་པ་བཞི་སྟེ།གང་ཞིག་བརྒྱ་བྱིན་རྔ་དང་སྤྲིན་བཞིན་དང༌།།ཚངས་ཉི་
1135. རིན་ཆེན་ཡིད་བཞིན་ནོར་རྒྱལ་བཞིན།།སྒྲ་སྙན་
1136. ནམ་མཁའ་ས་བཞིན་སྲིད་པའི་བར།།འབད་མེད་གཞན་དོན་བྱེད་དེ་རྣལ་འབྱོར་རིག།aསྟོན་པ་རིན་ཆེན་ལྷ་དབང་གཟུགས་བརྙན་བཞིན།།ལེགས་པར་འདོམས་མཛད་ལྷ་ཡི་རྔ་དང་འདྲ།།ཁྱབ་བདག་མཁྱེན་དང་བརྩེ་ཆེན་སྤྲིན་ཚོགས་ནི།།མཐའ་ཡས་འགྲོ་བ་སྲིད་རྩེའི་
1137. བར་དུ་ཁྱབ།།ཚངས་བཞིན་ཟག་མེད་གནས་ལས་མ་བསྐྱོད་པར།།སྤྲུལ་པ་རྣམ་པ་དུ་མ་རབ་ཏུ་aསྟོན།།ཉི་བཞིན་ཡེ་ཤེས་སྣང་བར་བ་སྤྲོ་གང༌།།རྣམ་དག་རིན་ཆེན་ཡིད་བཞིན་ནོར་འདྲའི་ཐུགས།།རྒྱལ་བ་རྣམས་ཀྱི་གསུང་དེ་བྲག་ཅ་བཞིན་དུ་ཡི་གེ་མེད།།སྐུ་ནི་ནམ་མཁའ་བཞིན་དུ་ཁྱབ་དང་གཟུགས་མེད་རྟག་པ་ཉིད།།ས་བཞིན་འགྲོ་བ་དཀར་པོའི་ཆོས་ཀྱི་སྨན་རྣམས་མ་ལུས་aཔའི།།རྣམ་པ་ཀུན་དུ་གཞིར་
1138. གྱུར་པ་ནི་སངས་རྒྱས་ས་
1139. ཡིན་ནོ།།ཡང་ཇི་ལྟར་ན་དཔེ་བརྗོད་པ་འདིས།སངས་རྒྱས་བཅོམ་ལྡན་འདས་རྣམས་རྟག་ཏུ་སྐྱེ་བ་མེད་ཅིང་འགག་པ་མེད་པ་ཡིན།སྐྱེ་བ་དང་ནི་འགག་པར་མཐོང་བ་དང༌།འདི་དག་གིས་སངས་རྒྱས་ཀྱི་ཕྲིན་ལས་འགྲོ་བ་ཐམས་aཅད་དུ་ལྷུན་གྱིས་གྲུབ་པ་རྒྱུན་མི་འཆད་པར་བསྟན་པ་ཡིན་ཞེ་ན།དག་པ་བཻ་ཌཱུརྱ་འདྲ་ཡི།།སེམས་ལ་སངས་རྒྱས་མཐོང་བའི་རྒྱུ།།དེ་དག་པ་ནི་མི་ཟློགས་
1140. པའི།།དད་པའི་དབང་པོ་བརྟས་པ་ཉིད
1141. །།དགེ་བ་སྐྱེ་དང་འཇིག་པས་ན
1142. །།སངས་རྒྱས་གཟུགས་ནི་སྐྱེ་དང་འཇིག།aབརྒྱ་
1143. བྱིན་བཞིན་དུ་ཐུབ་པ་ནི།།ཆོས་ཀྱི་སྐུ་ལ་སྐྱེ་འཇིག་མེད།།དེ་བཞིན་དུ་ནི་འབད་མེད་པར།།སྐྱེ་མེད་འགག་མེད་ཆོས་སྐུ་ལས།།སྲིད་པ་ཇི་སྲིད་གནས་བར་དུ།།སྟོན་པ་ལ་སོགས་མཛད་པ་འཇུག།།དཔེ་འདི་རྣམས་ཀྱིས་བསྡུས་པ་ཡི།།དོན་ནི་འདི་ཡིན་རིམ་པ་ཡང༌
1144. །།སྔ་མ་aཕྱི་མས་ཆོས་མི་མཐུན
1145. །།སྤངས་པའི་སྒོ་ནས་བརྗོད་པ་ཡིན།།སངས་རྒྱས་གཟུགས་བརྙན་ལྟ་བུ་སྟེ
1146. །།དབྱངས་དང་མི་ལྡན་དེ་འདྲ་མིན།།ལྷ་ཡི་རྔ་བཞིན་ཐམས་ཅད་དུ།།དོན་བྱེད་མིན་པ་དེ་འདྲ་མིན།།སྤྲིན་ཆེན་དང་མཚུངས་དོན་མེད་པའི།།ས་བོན་སྤོང་མིན་དེ་འདྲའང་མིན།།aཚངས་ཆེན་བཞིན་དེ་གཏན་དུ་ནི།།སྨིན་པར་བྱེད་མིན་དེ་འདྲའང་མིན།།ཉི་མའི་གཟུགས་བཞིན་གཏན་དུ་ནི།།མུན་པ་འཇོམས་མིན་དེ་འདྲའང་མིན།།ཡིད་བཞིན་ནོར་འདྲ་འབྱུང་བ་ནི།།རྙེད་པར་མི་དཀའ་དེ་འདྲའང་མིན།།སྒྲ་བརྙན་
1147. བཞིན་དེ་རྐྱེན་ལས་ནི།།འབྱུང་བས་aདེ་དང་འདྲ་བའང་
1148. མིན།།ནམ་མཁའ་དང་འདྲ་དགེ་བ་ཡི།།གཞི་མིན་དེ་དང་འདྲ་བའང་མིན།།འཇིག་རྟེན་འཇིག་རྟེན་ལས་འདས་པ།།འགྲོ་བའི་ཕུན་ཚོགས་མ་ལུས་པ།།དེ་གནས་པ་ཡི་རྟེན་ཡིན་ཕྱིར།།ས་ཡི་དཀྱིལ་འཁོར་དག་དང་འདྲ།།སངས་རྒྱས་བྱང་ཆུབ་ལ་aབརྟེན་ནས།།འཇིག་རྟེན་འདས་པའི་ལམ་བྱུང་ཕྱིར།།དགེ་བའི་ལས་ལམ་བསམ་གཏན་དང༌།།ཚད་མེད་པ་དང་གཟུགས་མེད་འབྱུང༌།།ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་རིགས་རྣམ་པར་དབྱེ་བ་ལས།དེ་བཞིན་གཤེགས་པའི་ཕྲིན་ལས་མཛད་aཔའི་སྐབས་ཏེ་ལེའུ་བཞི་པའོ།།།།ཚིགས་སུ་བཅད་པའི་དོན་གྱིས་
1149. བསྡུས་པའི་བཤད་པ་རྫོགས་སོ།།།།འདི་མན་ཆད་ནི་ཇི་སྐད་བསྒྲགས་པའི་གནས་བཞི་པོ་འདི་དག་ཉིད་ལ་
1150. ལྷག་པར་མོས་པ་རྣམས་ཀྱི་ལྷག་པར་མོས་པའི་ཕན་ཡོན་གྱི་ཚིགས་སུ་བཅད་པ་དྲུག་གོ།།སངས་རྒྱས་aཁམས་དང་སངས་རྒྱས་བྱང་ཆུབ་དང་།།སངས་རྒྱས་ཆོས་དང་སངས་རྒྱས་ཕྲིན་ལས་ཏེ།།དག་པའི་སེམས་ཀྱིས་ཀྱང་ནི་བསམ་བྱ་མིན།།འདི་ནི་འདྲེན་པ་རྣམས་ཀྱི་སྤྱོད་ཡུལ་ཡིན།།བློ་ལྡན་རྒྱལ་བའི་ཡུལ་འདི་ལ་མོས་པ།།སངས་རྒྱས་ཡོན་ཏན་ཚོགས་ཀྱི་སྣོད་གྱུར་ཏེ།།བསམ་aམེད་ཡོན་ཏན་ཚོགས་ལ་མངོན་དགའ་བས།།སེམས་ཅན་ཀུན་གྱི་བསོད་ནམས་ཟིལ་གྱིས་གནོན།།གང་ཞིག་བྱང་ཆུབ་དོན་དུ་གཉེར་བས་གསེར་བཞིན་ནོར་བུས་
1151. སྤྲས་པ་ནི།།སངས་རྒྱས་ཞིང་རྡུལ་
1152. མཉམ་པ་ཉིན་རེ་ཆོས་རྒྱལ་ཉིད་ལ་རྟག་འབུལ་བ།།གཞན་གང་འདི་ལས་
1153. ཚིག་ཙམ་ཐོས་ཤིང་aཐོག་
1154. ནས་ཀྱང་ནི་མོས་ན་འདི།།སྦྱིན་པ་ལས་བྱུང་དགེ་བ་དེ་ལས་བསོད་ནམས་ཆེས་མང་ཐོབ་པར་འགྱུར།།བློ་ལྡན་གང་ཞིག་བླ་མེད་བྱང་ཆུབ་འདོད་པས་བསྐལ་པ་དུ་མར་ཡང༌།།ལུས་ངག་ཡིད་ཀྱི་
1155. འབད་པ་མེད་པར་ཚུལ་ཁྲིམས་དྲི་མེད་སྲུང་བྱེད་ལ།།གཞན་དག་འདི་ལས་ཚིག་ཙམ་ཐོས་ཤིང་ཐོས་aནས་ཀྱང་ནི་མོས་ན་འདི།།ཚུལ་ཁྲིམས་ལས་བྱུང་དགེ་བ་དེ་ལས་བསོད་ནམས་ཆེས་མང་ཐོབ་པར་འགྱུར།།གང་ཞིག་འདི་ན་སྲིད་པ་གསུམ་གྱི་ཉོན་མོངས་མེ་འཇོམས་བསམ་གཏན་ནི།།ལྷ་དང་ཚངས་གནས་མཐར་སོན་
1156. རྫོགས་པའི་བྱང་ཆུབ་འཕོ་མེད་ཐབས་aབསྒོམས་ལ།།གཞན་གང་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་འདི།།བསམ་གཏན་ལས་བྱུང་དགེ་བ་དེ་ལས་བསོད་ནམས་ཆེས་མང་ཐོབ་པར་འགྱུར།།གང་ཞིག་སྦྱིན་པས་ལོངས་སྤྱོད་དག་ནི་སྒྲུབ་བྱེད་ཅིང༌།།ཁྲིམས་ཀྱིས་མཐོ་རིས་བསྒོམས་པས་ཉོན་མོངས་སྤོང་བྱེད་aལ།།ཤེས་རབ་ཉོན་མོངས་ཤེས་བྱ་ཀུན་སྤོང་དེ་ཡི་ཕྱིར།།འདི་མཆོག་ཉིད་དེ་དེ་ཡི་རྒྱུ་ནི་འདི་ཐོས་ཡིན།།ཚིགས་སུ་བཅད་པ་འདི་རྣམས་ཀྱི་དོན་ནི།ཚིགས་སུ་བཅད་པ་དགུས་བཤད་པར་རིག་པར་བྱ་སྟེ།གནས་དང་དེ་ནི་
1157. གྱུར་པ་དང༌།།དེ་
1158. ཡི་ཡོན་ཏན་དོན་གྲུབ་སྟེ།།རྒྱལ་བ་ཡི་ནི་མཁྱེན་aཔའི་ཡུལ།།རྣམ་བཞི་ཇི་སྐད་བརྗོད་འདི་ལ།།བློ་ལྡན་ཡོད་དང་ནུས་ཉིད་དང༌།།ཡོན་ཏན་ལྡན་པར་མོས་པས་ན
1159. །།མྱུར་དུ་དེ་བཞིན་གཤེགས་པ་ཡི
1160. །།གོ་འཕང་འཐོབ་པའི་སྐལ་ལྡན་འགྱུར།།བསམ་མི་ཁྱབ་པའི་ཡུལ་འདི་ནི།།ཡོད་དང་
1161. བདག་འདྲས་ཐོབ་
1162. ནུས་དང༌།།ཐོབ་པ་འདི་འདྲའི་aཡོན་ཏན་དང༌།།ལྡན་ཞེས་དད་པས་མོས་པའི་ཕྱིར།།འདུན་བརྩོན་དྲན་དང༌བསམ་གཏན་དང༌།།ཤེས་རབ་ལ་སོགས་ཡོན་ཏན་སྣོད།།བྱང་ཆུབ་སེམས་ནི་དེ་དག་ལ།།རྟག་ཏུ་ཉེ་བར་གནས་པར་འགྱུར།།དེ་ནི་རྟག་ཏུ་ཉེར་གནས་པས།།རྒྱལ་བའི་སྲས་པོ་ཕྱིར་མི་ལྡོག།བསོད་ནམས་ཕ་རོལ་ཕྱིན་aརྫོགས་དང༌།།ཡོངས་སུ་དག་པ་ཉིད་དུ་འགྱུར།།བསོད་ནམས་ཕ་རོལ་ཕྱིན་པ་ལྔ།།དེ་ལ་རྣམ་གསུམ་རྟོག་མེད་པས།།དེ་རྫོགས་ཡོངས་སུ་དག་པ་ནི།།དེ་ཡི་མི་མཐུན་ཕྱོགས་སྤངས་ཕྱིར།།སྦྱིན་བྱུང་བསོད་ནམས་སྦྱིན་པ་དེ།།ཚུལ་ཁྲིམས་ལས་བྱུང་ཚུལ་ཁྲིམས་ཡིན།།བཟོད་དང་བསམ་གཏན་གཉིས་དག་ནི།།aསྒོམ་བྱུང་བརྩོན་འགྲུས་ཀུན་ཏུ་འགྲོ།།འཁོར་གསུམ་རྣམ་པར་རྟོག་པ་གང༌།།དེ་ནི་ཤེས་བྱའི་སྒྲིབ་པར་འདོད།།སེར་སྣ་ལ་སོགས་རྣམ་རྟོག་གང༌།།དེ་ནི་ཉོན་མོངས་སྒྲིབ་པར་འདོད།།ཤེས་རབ་ལས་གཞན་འདི་དག་ནི།།སྤོང་རྒྱུ་གཞན་མེད་དེ་ཡི་ཕྱིར།།ཤེས་རབ་མཆོག་ཡིན་དེ་བཞི་
1163. ནི།།aཐོས་པ་དེ་ཕྱིར་ཐོས་པ་མཆོག།དེ་ལྟར་ཡིད་ཆེས་ལུང་དང་རིགས་པ་ལ།།བརྟེན་ནས་བདག་ཉིད་འབའ་ཞིག་དག་ཕྱིར་དང༌།།གང་དག་མོས་དགེ་ཕུན་སུམ་ཚོགས་ལྡན་བློ།།དེ་དག་རྗེས་སུ་གཟུང་ཕྱིར་འདི་བཤད་དོ།།ཇི་ལྟར་བཤད་པ་འདི་ལས་བརྩམས་ཏེ་ཚིགས་སུ་བཅད་པ།།ཇི་ལྟར་སྒྲོན་གློག་ནོར་བུ་aཉི་ཟླ་ལ།།བརྟེན་ནས་མིག་དང་ལྡན་པ་ལྟ་བ་བཞིན།།དེ་བཞིན་དོན་ཆེན་ཆོས་སྤོབས་འོད་མཛད་པ།།ཐུབ་ལ་བརྟེན་ནས་འདི་ནི་རབ་ཏུ་བཤད།།གང་བཤད་པ་དེ་ལས་བརྩམས་ཏེ་ཚིགས་སུ་བཅད་པ།།གང་ཞིག་དོན་ལྡན་ཆོས་དང་ཉེར་འབྲེལ་ཞིང༌།།ཁམས་གསུམ་ཀུན་ནས་ཉོན་མོངས་སྤོང་བྱེད་གསུང་།།aཞི་བའི་ཕན་ཡོན་སྟོན་པར་མཛད་པ་གང༌།།དེ་ནི་དྲང་སྲོང་གསུང་ཡིན་བཟློག་པ་གཞན།།གང་གིས་བཤད་པ་དེ་ལས་བརྩམས་ཏེ་ཚིགས་སུ་བཅད་པ།།གང་ཞིག་རྒྱལ་བའི་བསྟན་
1164. པ་འབའ་ཞིག་གིས།།དབང་བྱས་རྣམ་གཡེང་མེད་ཡིད་
1165. ཅན་གྱིས་བཤད
1166. །།ཐར་པ་ཐོབ་པའི་ལམ་དང་རྗེས་aམཐུན་པར
1167. །།དེ་ཡང་དྲང་སྲོང་བཀའ་བཞིན་སྤྱི་བོས་བླང༌།།བདག་བསྲུང་བའི་
1168. ཐབས་ལས་བརྩམས་ཏེ་ཚིགས་སུ་བཅད་པ།གང་ཕྱིར་རྒྱལ་ལས་ཆེས་མཁས་འགའ་ཡང་འཇིག་རྟེན་འདི་ན་ཡོད་མིན་ཏེ།།མ་ལུས་དེ་ཉིད་མཆོག་ནི་ཚུལ་བཞིན་ཀུན་མཁྱེན་གྱིས་མཁྱེན་གཞན་མིན་པ།།དེ་ཕྱིར་aདྲང་སྲོང་རང་ཉིད་ཀྱིས་གཞག་མདོ་སྡེ་གང་ཡིན་དེ་མི་དཀྲུག
1169. །ཐུབ་ཚུལ་གཞིག་ཕྱིར་དེ་ཡང་དམ་ཆོས་ལ་ནི་གནོད་པ་བྱེད་པར་འགྱུར།།ཉོན་མོངས་རྨོངས་བདག་
1170. རྣམས་ཀྱིས་འཕགས་ལ་སྐུར་པ་དང༌།།དེས་གསུངས་ཆོས་ལ་བརྙས་གང་དེ་ཀུན་ཞེན་
1171. ལྟས་བྱས།།དེས་ན་ཞེན་ལྟའི་དྲི་ཅན་དེ་ལ་བློ་མི་སྦྱར།།aགོས་གཙང་ཚོན་གྱིས་རྣམ་བསྒྱུར་སྣུམ་གྱིས་གོས་པ་མིན།།ཉམས་པའི་རྒྱུ་ལས་བརྩམས་ཏེ་ཚིགས་སུ་བཅད་པ།།བློ་དམན་ཕྱིར་དང་དཀར་
1172. མོས་བྲལ་ཕྱིར་
1173. ལོག་པའི་ང་རྒྱལ་བསྟན་
1174. ཕྱིར་དང༌།།དམ་ཆོས་ཕོངས་པས་བསྒྲིབ་
1175. པའི་བདག་ཕྱིར་དྲང་དོན་དེ་ཉིད་འཛིན་པའི་ཕྱིར།།རྙེད་ལ་བརྐམ་ཕྱིར་ལྟ་aབའི་དབང་ཕྱིར་ཆོས་སུན་འབྱིན་པ་བརྟེན་ཕྱིར་དང༌།།ཆོས་འཛིན་བསྲིངས་
1176. ཕྱིར་མོས་པ་དམན་ཕྱིར་
1177. དགྲ་བཅོམ་རྣམས་ཀྱི་ཆོས་སྤོང་བྱེད།།ཉམས་པའི་འབྲས་བུ་ལས་བརྩམས་ཏེ་ཚིགས་སུ་བཅད་པ།།ཇི་ལྟར་ཟབ་མོའི་ཆོས་རྣམས་
1178. དེ་བཞིན་མཁས་པ་རྣམས་ཀྱིས་མེ་དང་ནི།།མི་བཟད་
1179. སྦྲུལ་གདུག་གཤེད་aམ་དང་ནི་ཐོག་ལའང་ཤིན་ཏུ་འཇིགས་མ་བྱ།།མེ་སྦྲུལ་དགྲ་དང་རྡོ་རྗེའི་
1180. མེས་ནི་སྲོག་དང་བྲལ་བ་ཙམ་བྱེད་དེ།།དེ་ལས་མནར་མེད་རྣམས་ཀྱི་འགྲོ་བ་ཤིན་ཏུ་འཇིགས་པར་འགྲོ་མི་འགྱུར།།གང་ཞིག་ཡང་ཡང་སྡིག་གྲོགས་བསྟེན་པས་སངས་རྒྱས་ངན་སེམས་ལྡན་གྱུར་དང༌།།ཕ་མ་དགྲ་བཅོམ་གསོད་aཔ་བྱ་བ་མིན་བྱེད་མཆོག་ཚོགས་འབྱེད་པའི་མི།།དེ་ཡང་ཆོས་ཉིད་ངེས་པར་བསམས་པས་
1181. མྱུར་དུ་དེ་ལས་ཐར་འགྱུར་གྱི།།གང་ཞིག་ཡིད་ནི་ཆོས་ལ་སྡང་བ་དེ་ལ་ཐར་པ་ག་ལ་ཡོད།།དཀོན་མཆོག་རྣམ་པར་བྱང་ཁམས་དྲི་མེད་བྱང་ཆུབ་ཡོན་ཏན་ཕྲིན་ལས་ཏེ།།དོན་གནས་རྣམ་བདུན་ཚུལ་བཞིན་བཤད་ལས་aབདག་གིས་དགེ་བ་གང་ཐོབ་པ།།དེས་ནི་འགྲོ་འདི་མཐའ་ཡས་འོད་མང་དྲང་སྲོང་ཚེ་དཔག་མེད་མཐོང་ཞིང༌།།མཐོང་ནས་ཀྱང་ནི་ཆོས་མིག་དྲི་མེད་སྐྱེས་ཏེ་བྱང་ཆུབ་མཆོག་ཐོབ་ཤོག།ཚིགས་སུ་བཅད་པ་བཅུ་པོ་འདི་དག་གིས་བསྡུས་པའི་དོན་ཡང་ཚིགས་སུ་བཅད་པ་རྣམ་པ་
1182. གསུམ་གྱིས་རིག་པར་བྱ་སྟེ།།གང་ལས་aརྒྱུ་མཚན་གང་ཕྱིར་ནི།།ཇི་ལྟ་བུར་ནི་གང་བརྗོད་དང༌།།རྒྱུ་མཐུན་པ་ནི་གང་ཡིན་དེ།།ཚིགས་སུ་བཅད་པ་བཞིས་བསྟན་ཏོ།།གཉིས་ཀྱི་
1183. བདག་ཉིད་དག་པ་ཡི
1184. །།ཐབས་དང་གཅིག་གིས་ཉམས་པའི་རྒྱུ།།དེ་ནས་ཚིགས་སུ་བཅད་པ་ནི།།གཉིས་ཀྱིས་འབྲས་བུ་བསྟན་པ་ཡིན།།འཁོར་གྱི་དཀྱིལ་འཁོར་བཟོད་པ་དང་།།
aབྱང་ཆུབ་ཐོབ་པའི་
1185. ཆོས་བརྗོད་པའི།།མདོར་ན་འབྲས་བུ་རྣམ་གཉིས་ནི།།ཐ་མ་ཡིས་ནི་བསྟན་པ་ཡིན།།ཐེག་པ་ཆེན་པོ་རྒྱུད་བླ་མའི་བསྟན་བཅོས།།དཀོན་མཆོག་གི་རིགས་རྣམ་པར་དབྱེ་བ་ལས་ཕན་ཡོན་གྱི་ལེའུ་སྟེ་ལྔ་པའོ།།།།ཚིགས་སུ་བཅད་པའི་དོན་གྱིས་
1186. བསྡུས་པའི་བཤད་པ་རྫོགས་སོ།།།།aཐེག་མཆོག་དམ་ཆོས་རིན་ཆེན་བཤད་འདི་ལས།།བསམ་ཡས་བསོད་ནམས་བདག་གིས་གང་ཐོབ་པ།།དེས་ནི་འགྲོ་ཀུན་ཐེག་མཆོག་དམ་པའི་ཆོས།།རིན་ཆེན་དྲི་མ་མེད་པའི་སྣོད་གྱུར་ཅིག།འཕགས་པ་མགོན་པོ་བྱམས་པས་མཛད་པ།།ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་རྣམ་པར་aབཤད་པ་སློབ་དཔོན་ཐོགས་མེད་ཀྱིས་མཛད་པ་རྫོགས་སོ།།།།དཔལ་གྲོང་ཁྱེར་ཆེན་པོ་དཔེ་མེད་ཀྱི་མཁས་པ་ཆེན་པོ་བྲམ་ཟེ་རིན་ཆེན་རྡོ་རྗེའི་དབོན་པོ།།པཎྜི་ཏ་མཁས་པ་ཆེན་པོ་སད་ཛ་ན་དང༌།ལོ་ཙཱ་བ་ཤཱཀྱའི་དགེ་སློང་བློ་ལྡན་ཤེས་རབ་ཀྱིས།།གྲོང་ཁྱེར་དཔེ་མེད་དེ་ཉིད་དུ་བསྒྱུར་བའོ།།།།a
