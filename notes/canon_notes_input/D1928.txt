1.  ༄༅། །སྲུང་བའི་འཁོར་ལོ་སྒྲུབ་པའི་ཐབས།
2.  ༄༅༅། །རྒྱ་གར་སྐད་དུ། རཀྵ་སཱ་དྷ་ནོ་པི་ཀ །བོད་སྐད་དུ། སྲུང་
3.  བའི་འཁོར་ལོ་སྒྲུབ་པའི་ཐབས། འཇམ་དཔལ་གཤིན་རྗེ་གཤེད་པོ་
4.  ལ་ཕྱག་འཚལ་ལོ། །འཇམ་དཔལ་གཤིན་རྗེ་དགྲ་མགོན་ལ། །ཡང་དང་ཡང་དུ་ཕྱག་བྱས་ལ། །བར་ཆད་ཞི་བར་བྱེད་པ་ཡི། །སྲུང་
5.  aབ་དམ་པ་བཤད་པར་བྱ། །བསྙེན་པའི་ཆོ་ག་རྫོགས་པ་ཡི
6.  ། །དེ་ཡིས་བསྒྲུབ་པ་འབྲས་བཅས་ཕྱིར། །ད་ནི་སྲུང་བའི་ལས་རྣམས་བྱ། །རབ་ཏུ་ཤིས་པའི་གནས་མཆོག་ཏུ། །ཁྲུས་བྱས་བྱུག་པ་དྲི་ཞིམ་བྱུག །མཆོག་གི་གོས་བགོ་རྒྱན་རྣམས་གདགས། །བདེ་སྟན་སྐྱིལ་ཀྲུང་ཤར་aབལྟས་ལ། །ཕན་པའི་སེམས་དང་བྱམས་པར་ལྡན། །སྤྲོ་བས་
7.  འདོད་པའི་ལྷར་བསྐྱེད་དེ། །བསོད་ནམས་ཚོགས་བསགས་གཉིས་མེད་བསྲེ། །མཚན་བཅས་སྔགས་བཟླས་གཏོར་མ་སྦྱིན། །གསར་ཞིང་དགེ་བའི་རས་དག་ལ། །ཙནྡན་ག་པུར་བྱུག་བྱ་སྟེ། །སྐྱེས་བུ་ཞི་
8.  བྱེད་གུར་ཀུམ་སྟེ། །aབུད་མེད་ལ་ནི་གི་ཝང་ངོ། །སེར་བ་ལ་སོགས་ཞི་བྱེད་དང་། །ནད་དང་གནོད་པ་ཐམས་ཅད་ལ། །གུར་གུམ་དག་གིས་ཡང་དག་བྱ། །དེ་དག་བྲི་བའི་སྨྱུ་གུ་ཡང་། །གསེར་རམ་དངུལ་ལམ་ཤིས་པར་བྲི། །དེ་དག་བྲི་བའི་རིམ་པ་ཡང་། །ཕྱི་དྲོ་མཎྜལ་ལེགས་བྱས་ཏེ། །མཆོད་པར་ལྡན་པས་aཡང་དག་བྲི། །བདེན་པ་བདར་ལ་བྲི་བར་བྱ། །ཐིག་ཆེན་བརྒྱད་ནི་ཡང་དག་གདབ། །ཟླུམ་པོར་བསྐོར་བ་གསུམ་བྱས་ཏེ། །ཐ་མ་ཐོད་པས་བསྐོར་བར་བྱ། །ཐིག་ཐུང་རྣམས་ཀྱང་གདབ་བྱ་སྟེ། །དགུ་དང་བཅུ་གཉིས་བཅུ་དྲུག་མིག །དབུས་ཀྱི་རེའུ་
9.  མིག་དགུ་པ་ལ། །དབུས་སུ་ཡ་ལ་ཤར་དུ་ཀྵེ། །aལྷོ་རུ་མ་བྲི་
10. ནུབ་ཏུ་མེ། །བྱང་དུ་ད་སྟེ་མཚམས་བཞི་རུ། །རཀྵ་རཀྵ་བར་མིང་གཞུག །རིམ་པ་གཉིས་པ་ཤར་བརྩམས་ནས། །ཡ་ཙ་ནི་ར་ཛ་ས་དོ་རུ། ཎ་ཡོ་ནི་རཱ། རིམ་པ་གསུམ་པའི་ཤར་བརྩམས་ནས། །ཤར་གྱི་རེའུ་
11. མིག་དང་པོ་ལ། །ཨོཾ་ཧྲཱིཿ་ཥྚྲྀཿ་ཝི་ཀྲྀ་ཏཱ་ན་ན་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཆེ་གེ་མོ་aརཀྵ་རཀྵ། དེ་འོག་རེའུ་
12. མིག་གཉིས་པ་ལ། །ཆེ་གེ་མོ་རཀྵ་རཀྵ། དེ་ལྟར་རེའུ་
13. མིག་བཅུ་དྲུག་པ། །སྤེལ་ཞིང་སྤེལ་ཞིང་དགོད་པར་བྱ། །དེ་ལྟར་བྲིས་པའི་འཁོར་ལོ་ནི། །ལུགས་དང་ལུགས་མིན་གཉིས་བྱས་ཏེ། །ས་སྐོར་
14. ལུགས་སུ་བྱུང་བ་ལ། །གནམ་སྐོར་དང་
15. ནི་ལུགས་ལས་བཟློག །ཡིག་
16. aསྔགས་མཐུན་མཐུན་མགོ་སྤྲོད་
17. དེ། །སོ་སོར་མཉམ་
18. པོར་བྲིས་ལ་དྲིལ། །ཁམ་ཕོར་ཡང་དག་གཙང་
19. མའི་ནང་། །ཕྱི་རོལ་སྤྲ་ཚིལ་དྲིལ་བྱས་ཏེ། །རྩི་མར་སྦྲང་རྩིར་བཅས་པ་གཞུག །བས་བསྐྱེད་སྐུད་པ་དཀར་པོ་ཡིས། །ཁྲིས་བདུན་དག་ཏུ་དཀྲི་བར་བྱ། །མཎྜལ་དཀར་པོ་aཁྲུ་གང་ཚད། །པ་ཡི་རྣམ་ལྔ་དྲི་ཡིས་བྱུག །དེ་སྟེང་
20. ཁམ་ཕོར་ཁ་སྦྱར་བཞག །སྟོང་ཉིད་ངང་ལས་ཐིག་ལེ་སྟེ། །དེ་ལས་ཡིག་འབྲུ་ཕྱག་མཚན་སྐུ། །ཀུན་ཀྱང་ཞལ་གསུམ་ཉིས་འགྱུར་ཕྱག །རང་གི་རིག་བཅས་བདེ་བ་གང་། །སྐུ་མདོག་ཕྱག་མཚན་རྫོགས་པར་བསྐྱེད། །དབང་བསྐུར་བྱིན་aརླབས་
21. ཚུལ་བཞིན་བྱ། །རང་ཉིད་ཧཱུཾ་གི་འོད་ཟེར་གྱིས། །ཡེ་ཤེས་འཁོར་ལོ་རྫོགས་པ་དགུག །ཕྱག་དང་མཆོད་སོགས་སྡོམ་པ་གཟུང་། །དེ་ནས་གཉིས་མེད་འོད་ཟེར་གྱིས། །དམ་ཚིག་འཁོར་ལོ་གཉིས་མེད་བསྲེ། །ཕྱི་ནང་གསང་བའི་མཆོད་པས་མཆོད། །དེ་ནས་ཐུགས་རྗེ་རྗེས་དྲན་aནས། །བསྲུང་བའི་དོན་དུ་འོད་དུ་ཞུ། །ཐིག་ལེ་དག་ལས་ཡི་གེར་གྱུར། །ལྷ་རྣམས་སྔགས་ཀྱི་གཟུགས་ཀྱི་
22. བཞུགས། །དེ་ལ་བྱིན་རླབས་
23. འདི་དག་བྱ། །སྤྱན་གྱི་ཕྱག་རྒྱ་དང་ལྡན་པའི། །ཧཱུཾ་ཡ་མཱན་ཏ་ཀྲྀཏ་བཛྲ་དྷརྨཱ་ཙཀྵུ་པྲ་བེ་ཤ་ཡ་ཞེས་བརྗོད་དོ། །ཞལ་གྱི་ཕྱག་རྒྱ་ཤེས་པ་ཡིས། །ཨོཾ་ཡ་aམཱནྟ་ཀ་དེ་ཝ་ཤོ་དྷ་ཡ་ཏྲཾ་ཕྲ་བེ་ཤ་ཡ་ཕཊ་ཅེས་བརྗོད། གཙུག་ཏུ་ཕྱག་རྒྱ་རབ་བྱས་ལ། །ཨོཾ་ཡ་མཱནྟ་ཀ་བ། ཆེ་བའི་ཕྱག་རྒྱ་ལྡན་པ་ཡིས། །ཨོཾ་གུ་ཧྱ་གུ་ལཾ། དེ་ནས་མཆོད་དང་བསྟོད་བྱས་ལ། །སྤྲོ་བསྡུ་
24. ལྡན་པས་གསང་སྔགས་བཟླས། །བསྲུང་བའི་དོན་དུ་རབ་ཏུ་སྦྱར། །དེ་ནས་ཁམ་ཕོར་དབྱུང་aབྱས་ལ། །སྤྲ་ཚིལ་དག་གིས་དྲིལ་བྱས་ལ། །ཡང་ན་རྒྱ་སྐྱེགས་བསྐུས་བྱས་པའི། །དྲི་དང་བསྲེས་ཏེ་བྱུག་པར་བྱ། །བསྒྲུབ་བྱ་ཁྲུས་བྱ་རྒྱན་བགོ་
25. སྟེ། །དྲིས་བྱུགས་མཎྜལ་
26. སྟེང་བཞག་སྟེ། །བདེན་པ་བདར་ཏེ་སྐྱེས་པ་གཡོན། །དཔའ་མིན་དག་ནི་གཡས་སུ་གདགས། །ཕས་ཀྱི་རྒོལ་aབའི་དམག་རྣམས་དང་། །མེ་དང་ཆུ་དང་ནད་ལ་སོགས། །གང་དག་རླུང་དང་སེར་བ་རྣམས། །བསྲུང་བར་འདོད་པའི་རྣལ་འབྱོར་པས། །ཤིན་ཏུ་གཙང་ཞིང་མཐོན་པོར་ནི། །མཎྜལ་
27. ལེགས་བྱུགས་མེ་ཏོག་དགྲམ། །དེ་ནི་རྒྱལ་མཚན་རྩེ་ལ་གདགས། །ཉིན་རེ་དུས་གསུམ་ཡང་དག་མཆོད། །aབསྐུལ་
28. ཚིག་ལྡན་པས་གསང་སྔགས་བཟླས། །གཏོར་མ་རྒྱུན་དུ་སྦྱིན་པར་བྱ། །སྦྱིན་སྲེག་ཐལ་བ་ཕྱོགས་བཅུར་གཏོར། །འཁོར་ལོ་འདོད་པའི་བསྐུལ་ཚིག་ལྡན། །དེ་དག་རབ་ཏུ་ཞི་བར་འགྱུར། །སྲུང་
29. བ་ཀུན་གྱི་མཆོག་ཡིན་པས། །རྣལ་འབྱོར་པ་ཡིས་འབད་པར་བྱ། །སྲུང་བ་ཀུན་གྱི་ཆོ་ག་དམ་པ་aའདི། །སྒྲུབ་པ་པོ་དང་སེམས་ཅན་དོན་དུ་བྱས། །དེ་ཡིས་དགེ་བ་ཅུང་ཟད་གང་ཐོབ་དེས། །འགྲོ་ཀུན་བདུད་བཞི་ཀུན་གྱི་
30. གནོད་པ་བསྲུང་བར་ཤོག །དཔལ་མར་མེ་མཛད་བཟང་པོས་མཛད་པ་རྫོགས་སོ། །aa
