1.  གཤིན་རྗེ་གཤེད་ནག་པོའི་སྒྲུབ་ཐབས་ཞེས་བྱ་བ།
2.  ༄༅༅། །རྒྱ་གར་སྐད་དུ། ཀྲྀཥྞ་ཡ་མཱ་
3.  རི་སཱ་དྷ་ནཾ་ནཱ་མ། བོད་སྐད་དུ། གཤིན་རྗེ་གཤེད་ནག་པོའི་སྒྲུབ་ཐབས་ཞེས་བྱ་བ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །རྗེ་བཙུན་རྡོ་རྗེ་སེམས་བདག་aསྔགས། །འཇིགས་བྱེད་དཔའ་བོ་དགྲ་ནག་ལ། །བཏུད་དེ་བརྒྱུད་རིམ་ལས་རྙེད་པ། །དངོས་གྲུབ་འབྱུང་ཕྱིར་བཤད་པར་བྱ། །རང་གཟུགས་རྫོགས་པའི་སྙིང་ག་རུ། །ཡ་ཡིག་ལས་ནི་འགྲོ་བར་
4.  སྦྱང་། །བདུན་པོ་ཡིས་
5.  ཀྱང་སྦྱང་བྱས་ནས། །ཚངས་པའི་གནས་ལ་གཞག་པར་བྱ། །སྟོང་པའི་aསྙིང་པོ་གསལ་བར་བསམ། །བསྲུང་བ་པདྨར་ལྡན་པའི་ནང་། །ཆུ་སྐྱེས་རི་བོང་ཅན་རྣོན་པོ། །བྱང་ཆུབ་རྒྱུ་ཡི་གཤིན་རྗེ་གཤེད། །རྩ་བའི་ཞལ་གྱི་ཁྱད་པར་ཅན། །ཞུ་བའི་ཐིག་ལེ་བྱང་ཆུབ་སེམས། །ཡ་ལས་མཚན་མ་བསྡུ་བར་བྱ། །དེ་ལས་འཇམ་དཔལ་གཤིན་རྗེ་གཤེད། །ཨིནྡྲ་ནཱི་ལ་aལྟ་བུ་སྟེ། །གཡས་དང་གཡོན་པ་དཀར་དང་དམར། །ཕག་མོ་དེ་མཚུངས་དམ་འཁྱུད་པ། །གྲི་གུག་ཐོད་པ་རྩ་བའི་ཕྱག །རྡོ་རྗེ་བར་དང་ཐ་མ་གྲི། །གཞན་ན་འཁོར་ལོ་པདྨ་འཛིན། །ཐོད་པ་ལྔ་ཡི་དབུ་རྒྱན་ཅན། །སེར་བརྫེས་སྤྱན་དགུ་བཟློག་ཅིང་འགྱུར། །ལྔ་བཅུའི་དོ་aཤལ་མཉམ་དུ་དཔྱངས། །གདུག་པ་བརྒྱད་ཀྱིས་སྐུ་བརྒྱན་ཅིང་། །རུས་པས་བརྒྱན་ཅིང་དུམ་བུས་སྒེག
6.  །མཚོན་ཆ་བཅུ་གཉིས་འཁྲུག་པར་བསམ། །མ་ཧེ་ལ་བཞུགས་སྲིད་རྩེར་འབར། །སྐུ་གསུང་ཐུགས་དང་སྐྱེ་མཆེད་དང་། །དབང་དང་བྱིན་རླབས་
7.  མཆོད་དང་བསྟོད། །བདུད་aརྩི་མྱོང་དང་སྤྲོ་བསྡུ་དང་། །བཟླས་པའི་རིམ་པའི་མན་ངག་ལས། །ཤེས་པས་དངོས་གྲུབ་འགྲུབ་པར་འགྱུར། །ཨོཾ་ཀཱ་ལ་རཱུ་པ་ཧཱུཾ། ཨོཾ་ཡ་མ་རཱ་ཛ། ས་དོ་མེ་ཡ། ཡ་མེ་དོ་རུ། ཎ་ཡོ་ད་ཡ། ཡ་ད་ཡོ་ནི། ར་ཡཀྵེ་ཡ། ཡཀྵེ་ཡཙྪ། ནི་རཱ་མ་ཡ། ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཨོཾ་ཧྲཱིཿ་ཥྚྲིཿ་ཝི་ཀྲྀ་ཏཱ་ན་ན་aཧཱུཾ་ཧཱུཾ་ཕཊ་ཕཊ་སྭཱ་ཧཱ། དྲུག་པས་གཏོར་མ་བསྙེན་པར་
8.  བྱ། །སུམ་ཅུ་བརྒྱད་པས་ཉེ་བར་བསྙེན། །བཅོ་ལྔ་པས་ནི་ཐམས་ཅད་བསྒྲུབ། །ལས་ཀྱི་འཁོར་ལོ་བསྐོར་བར་བྱ། །གཤེད་ནག་རྒྱུད་དང་འབྱུང་བ་ལས། །རྙེད་དེ་སྒྲུབ་ཐབས་འདི་བྲིས་པས། །བློ་ནི་རབ་དག་གྱུར་ནས་ཀྱང་། །གཤིན་aརྗེ་གཤེད་དུ་
9.  འགྱུར་བར་ཤོག །གཤིན་རྗེ་གཤེད་ནག་པོའི་སྒྲུབ་ཐབས། སློབ་དཔོན་མཁས་པ་ཆེན་པོ་དཔལ་མར་མེ་མཛད་
10. ཀྱིས་མཛད་པ་རྫོགས་སོ།། །།རྣལ་འབྱོར་པ་པྲཛྙཱ་ཤྲཱི་ཛྙཱ་ཤྲཱིཇྙཱ་ན་ཀཱིརྟིས་
11. རང་འགྱུར་དུ་མཛད་པའོ། །a
