1. ༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སེམས་ཅན་གང་དག་སྟོབས་དང་ཡོན་ཏན་འཕེལ་བར་འདོད་པས། ལྷ་ཆེན་པོ་བརྒྱད་ཀྱི་དཀྱིལ་འཁོར་དུ་དབང་བསྐུར་བར་འདོད་པས། གནས་ཁང་ཡིད་དང་མཐུན་པར་སེམས་བསྐྱེད་པ་དང་། ཚོགས་བསགས་
2. པ་ཅི་aརིགས་པར་བྱས་ལ། སའི་ཆོ་ག་དང་སྟ་གོན་ཇི་ལྟར་གསུངས་པ་བཞིན་དུ་བྱས་ལ། ས་སྟེགས་འདོམ་གང་བ་ལས་ཆགས་ལ་སོགས་པ་ལེགས་པར་བྱས་ལ་ཐིག་བཏབ་ལ་ཆོ་ག་རྫོགས་པར་བྱ་སྟེ། ལྟེ་བ་སྔོན་པོ་མུ་ཁྱུད་སེར་པོས་བསྐོར་ལ། པདྨ་དམར་པོ་འདབ་མ་བརྒྱད་པ་མུ་ཁྱུད་པདྨ་aསྣ་ཚོགས་པ། གྲུ་ཆད་ལྗང་གུ། ཁྱམས་དང་སྒོ་རྣམས་སུ་ལྡན་པ་བྲིས་ལ་དབུས་སུ་གཙོ་བོའི་མཚན་མའོ། །ཤར་དུ་ཏྲི་ཤཱུ་ལ་རྩེ་གསུམ་པ། ནུབ་ཏུ་པདྨ། བྱང་དུ་འཁོར་ལོ། ལྷོར་རྡོ་རྗེ་གསུམ་པ། ཤར་ལྷོར་མདའ། ལྷོ་ནུབ་ཏུ་གླང་པོ་ཆེའི་མཆེ་བ། ནུབ་བྱང་དུ་ཞགས་པ། བྱང་aཤར་དུ་མདུང་ཐུང་བྲིའོ། །སྒོ་རྣམས་སུ་སྒོ་མའི་མཚན་མ་ལེགས་པར་བྲིས་ལ་བུམ་པ་མཚན་ཉིད་དང་ལྡན་པ་དགུ་ལ་ལྷ་སོ་སོའི་མཚན་མ་བཏབ་ལ། མགུལ་ཆིངས་ལ་སོགས་པའི་རྒྱན་གྱིས་བརྒྱན་པ
3. ། གུ་གུལ་ལ་ལས་ཐམས་ཅད་པའི་སྔགས་ཀྱིས་བཏབ་ལ་བདུགས་
4. ལ་བཞག་གོ། །aགྲྭ་དང་ངོས་རྣམས་སུ་སེང་ལྡེང་གི་ཕུར་པ་སོར་བརྒྱད་པ་ལ་དར་སྣ་ཚོགས་ཀྱི་ཅོད་པན་བཏགས་ལ་གཟུགས་སོ། །དེ་ནས་མཆོད་པའི་བྱེ་བྲག་དང་། ལྷ་བརྒྱད་ལ་གཏོར་མ་བརྒྱད་ལ་སོགས་པ་བཤམས་ལ། དེ་ནས་ཚོགས་བསག་པའི་རྟེན་ནམ་མཁའ་ལ་སྤྲུལ་ལ་སེམས་བསྐྱེད་པ་ལ་སོགས་aཔའི་དགེ་སྦྱོར་གྱི་ཡན་ལག་རྣམས་བྱས་ལ། གཙོ་བོ་ལ་སོགས་པ་ལྷ་སོ་སོའི་བུམ་པར་སྤྱན་དྲངས་ལ། ཛཿཧཱུཾ་བཾ་ཧོཿཞེས་བུམ་པའི་ངོ་བོར་གཉིས་སུ་མེད་པར་དམིགས་ལ་གཙོ་བོའི་སྔགས་དང་ཕྱག་རྒྱ་སྔ་མ་རྣམས་དང་འདྲའོ། །དེ་ནས་འཁོར་གྱི་ལྷ་རྣམས་མནྟྲ་aདང་མུ་ཏྲས་
5. སྤྱན་དྲང་བ་ནི། གཡོན་པ་མགོ་
6. ཐོད་པ་ཐོགས་པ་ལྟར་བྱས་ལ། གཡས་པའི་སོར་མོ་གསུམ་འདུད་
7. པ་རྩེ་གསུམ་པ་ལྟར་བྱས་ལ། ཨོཾ་རུ་སྭཱ་ཧཱ་ཞེས་བརྗོད་
8. པས་མ་ཧཱ་དེ་བ་མདོག་སྔོ་སྐྱ། ཞལ་གཅིག་ཕྱག་གཉིས་པ། གཡས་ཏྲི་ཤཱུ་
9. ལ་རྩེ་གསུམ་པ་གཡོན་ཐོད་པ་ཐོགས་པ། aསྐྲ་བརྫེས་
10. ཤིང་མིག་འབྲུ་ཚུགས་སུ་ལྟ་
11. བ། མཆེ་བ་གཙིགས་པ། དུར་ཁྲོད་ཀྱི་རྒྱན་སྣ་ཚོགས་པས་བརྒྱན་པ་བསྐྱེད་དོ། །ཡང་ལག་པ་གཡོན་པ་ཁའི་ཐད་ཀར་པདྨ་ལྟར་བྱས་ལ། གཡས་པ་མཐེ་བོང་བཀན་པ་སྙིང་གར་བཞག་ལ། ཨོཾ་ཨོཾ་སྭཱ་ཧཱ་ཞེས་བརྗོད་
12. པས་ཚངས་པ་དཀར་པོ་ཞལ་aགཅིག་ཕྱག་གཉིས་པ་གཡོན་པདྨ་འཛིན་པ་གཡས་དུང་བསྣམས་པ། སྐྲ་བརྫེས་
13. ཤིང་མཆེ་བ་གཙིགས་པ་འཇིགས་པའི་ང་རོ་ཅན་བསྐྱེད་དོ། །ལག་པ་གཡོན་པ་འཁོར་ལོ་ལྟར་བྱས་ཏེ། གཡས་པ་དབྱུག་ཏོ་འཕྱར་བ་ལྟར་བྱས་ནས། ཨོཾ་བྷི་སྭཱ་ཧཱ་ཞེས་བརྗོད་པས་ཁྱབ་འཇུག་དུད་ཀ་ཞལ་aདགུ་མཆེ་བ་གཙིགས་པ། དབུ་སྐྲ་ཐོར་ཚུགས་གཅིག་ཏུ་འཁྱིལ་
14. བ། ལྟེ་བ་མན་ཆོད་སྦྲུལ་དུ་འཁྱིལ་
15. བ། ལུས་ཀུན་སྤྱན་མིག་གིས་ཁེངས་པ་ཞལ་གདངས་པ། སྟེང་
16. མ་ལྷ་ཞལ་དཀར་པོ་ཡོད་པ། གཡོན་འཁོར་ལོ་གཡས་རིན་པོ་ཆེའི་དབྱུག་ཏོ་འཕྱར་བ་བསྐྱེད་དོ། །ལག་པ་aགཡས་ཀྱི་མཐེ་བོང་དང་མཛུབ་མོ་གཉིས་རྩེ་སྤྲད་ལ་ལྷག་མ་གསུམ་ནས་གང་གིས་མ་རེག་པར་བྱས་ལ། ཨོཾ་ཨི་སྭཱ་ཧཱ་ཞེས་བརྗོད་པས་བརྒྱ་བྱིན་སེར་པོ་ཞལ་གཅིག་ཕྱག་གཉིས་པ། གཡས་རྡོ་རྗེ་རྩེ་གསུམ་པ། གཡོན་ཕྲེང་བ་འཛིན་པ། རྒྱན་ཐམས་ཅད་ཀྱིས་བརྒྱན་aཔ་བསྐྱེད་དོ། །ལག་པ་གཉིས་ཀྱི་མཐེ་བོང་གཉིས་དང་གུང་མོ་གཉིས་སྦྱར་བ་བཀུག་ལ་ལྷག་མ་མདའ་ལྟར་བྱས་ལ། ཨོཾ་ཀཾ་སྭཱ་ཧཱ་ཞེས་བརྗོད་པས་འདོད་པའི་དབང་ཕྱུག་མདོག་སྨུག་པོ། ཞལ་གཅིག་
17. ཕྱག་གཉིས་པ་གཡས་མདའ་གཡོན་གཞུ་བསྣམས་པ། རྒྱན་ཐམས་ཅད་ཀྱིས་aབརྒྱན་པ་བསྐྱེད་དོ། །ལག་པ་གཉིས་ཁུ་ཚུར་བཅངས་ལ་མཛུབ་མོ་གཉིས་གླང་པོ་ཆེའི་མཆེ་བ་ལྟར་བྱས་ལ། ཨོཾ་ག་སྭཱ་ཧཱ་ཞེས་བརྗོད་པས་ཚོགས་ཀྱི་བདག་པོ་མདོག་ནག་པོ་སྦྲུལ་མ་རུངས་པ་རྣམས་ཀྱིས་ལུས་ལ་བརྒྱན་པ། ཞལ་གཅིག་ཕྱག་གཉིས་པ་གླང་པོ་ཆེའི་མཆེ་བ་གཡོན་པ་
18. aགླང་པོ་ཆེའི་ཀོ་བ་ཐོགས་པ་རབ་ཏུ་འཇིགས་པ་སྣ་གླང་པོའི་སྣ་དང་མཚུངས་པ་རབ་ཏུ་བསྐྱེད་དོ། །ལག་པ་གཉིས་རབ་ཏུ་བརྐྱང་བ། ཨོཾ་བྷི་སྭཱ་ཧཱ་ཞེས་བརྗོད་པས་ནག་པོ་ཆེན་པོ་མདོག་ནག་ལ་ཡན་ལག་རགས་པ། སྐྲ་གཡེངས་ལ་སོ་རྣོ་བ། ཞལ་གཅིག་ཕྱག་གཉིས་པ་གཡས་གཡོན་aཞགས་པ་ཐོགས་པ་བསྐྱེད་དོ། །ལག་པ་གཉིས་མདུང་
19. གསོར་བ་ལྟར་བྱས་ལ། ཨོཾ་ག་སྭཱ་ཧཱ་ཞེས་བརྗོད་པས་སྨིན་དྲུག་གི་བུ་མདོག་ལྗང་གུ་ཞལ་གཅིག་ཕྱག་གཉིས་ཀྱིས་མདུང་འཛིན་པ་བསྐྱེད་དོ། །དེ་ལྟར་བསྐྱེད་པ་ལ་མཆོད་པ་ལྔ་ཕུལ་ཡེ་ཤེས་སེམས་དཔའ་དགུག་གཞུག་གི་aལས་བྱའོ། །དེ་ནས་མཆོད་པ་དང་བསྟོད་པ་ཅི་རིགས་པར་དབུལ་ལོ། །ལྷ་ཆེན་པོ་བརྒྱད་ལ་བསྟོད་ཅིང་གསོལ་བ་གདབ་བོ། །དེ་ནས་ལྷ་ཆེན་པོ་བརྒྱད་ཀྱི་སོ་སོའི་སྔགས་སོ་སོའི་བུམ་པ་ལ་ཁྲི་ཕྲག་རེ་བཟླས་ལ་ཡེ་ཤེས་སེམས་དཔའ་དང་འཕྲོ་འདུ་རྫོགས་པར་བྱས་ལ། རྡོ་རྗེ་འབར་བའི་aཕྱག་རྒྱ་དང་ལྡན་པས་སློབ་མ་དཀྱིལ་འཁོར་དུ་གཞུག་
20. སྟེ། ཨོཾ་པྲ་ཏཱིཙྪེ་དཾ་མ་ཧཱ་སཏྭ་
21. བཛྲ་དྷཱ་ར་ཨཱ་ཛྙཱ་
22. པཱ་ཡ་ཧ་ཧ་ཧོ། །གདོང་གཡོགས་ཏེ་མེ་ཏོག་དོར་རོ། །དེ་ནས་གདོང་གཡོགས་བཀྲོལ་
23. ལ་སོ་སོའི་བུམ་པའི་ཆུས་དབང་བསྐུར་རོ། །དེ་ནས་ལྷ་ཆེན་པོ་བརྒྱད་ལ་བསྟོད་པས་བསྟོད་ལ་aགཏོར་མ་བཏང་། སློབ་མ་ཁྲུས་ནས་བཏོན་
24. ལ་འཇིག་རྟེན་པའི་ལྷ་རྒྱབ་ཀྱིས་ཕྱོགས་པ་ལས་འདོད་པའི་དོན་སྟེར་བར་གསོལ་བ་གདབ། དེ་ནས་མཆོད་པ་ལྔ་ཕུལ་ཏེ། དཀྱིལ་འཁོར་གྱི་ལྷ་རྣམས་ཡ་ཧི་གཙྪ་
25. ཞེས་གཤེགས་སུ་གསོལ། དཀྱིལ་འཁོར་བསྡུ་བཀྲ་ཤིས་གསོལ། ལྷ་ཆེན་aཔོ་བརྒྱད་ཀྱི་དཀྱིལ་འཁོར་དུ་དབང་བསྐུར་བ་ལེགས་པའི་ལམ་སྟོན་པར་བྱེད་པ་ཞེས་བྱ་བ་དཔལ་མར་མེ་མཛད་བཟང་པོས་མཛད་པ་རྫོགས་སོ། ། 