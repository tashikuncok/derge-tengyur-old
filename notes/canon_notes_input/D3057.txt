1. ༄༅། །འཕགས་པ་རྟ་མགྲིན་གྱི་སྒྲུབ་ཐབས་ཞེས་བྱ་བ།
2. ༄༅། །འཕགས་པ་རྟ་མགྲིན་བསྒྲུབ་པར་འདོད་པས་ཐོག་མར་སྔགས་འདི་བརྗོད་པར་བྱའོ། །ཨོཾ་སྭ་བྷཱ་བི་ཤུདྡྷཿསརྦ་དྷརྨཱཿ
3. ་aསྭ་བྷཱ་བ་བི་ཤུདྡྷོ྅
4. ཧྃ་ཞེས་ལན་གསུམ་མམ་བདུན་བརྗོད་པས་སྣང་སྲིད་ཀྱི་དངོས་པོ་འདི་ཐམས་ཅད་དག་པར་བསམ་མོ། །ཁྱད་པར་དུ་བདག་གི་ལུས་ཤེལ་སྒོང་དག་པ་ལྟ་བུར་རྣམ་པར་
5. དག་པར་བསམ་མོ། །དེ་ནས་རང་གི་སྙིང་གར་རཾ་སེར་པོ་ཅིག་ལས་འོད་འཕྲོས་ཤིང་འདུས་པ་ལས་aཉི་མའི་དཀྱིལ་འཁོར་བསམ་མོ། །ཉི་མའི་དཀྱིལ་འཁོར་གྱི་སྟེང་དུ་ཡི་གེ་ཧྲཱིཿ
6. དམར་པོ་ཅིག་བསམ་མོ། །དེ་ལས་འོད་ཟེར་ཞགས་པ་ལྟ་བུ་
7. དང་ལྕགས་ཀྱུ་ལྟ་བུ་ཕྱོགས་བཅུར་འཕྲོས་པས་སངས་རྒྱས་དང་བྱང་ཆུབ་སེམས་དཔའ་དཔལ་རྟ་མགྲིན་དང་བླ་མ་ལ་སོགས་པ་མདུན་དུ་སྤྱན་དྲངས་aལ་རང་གི་སྙིང་གའི་ཡི་གེ་ཧྲཱིཿ
8. ལས་མཆོད་པའི་ལྷ་མོ་བདུག་སྤོས་མ་ཕྱག་ན་སྤོས་ཐོགས་པ་དང་། མེ་ཏོག་མ་ཕྱག་ན་ཨུཏྤ་ལ་ཐོགས་པ་དང་། མར་མེ་མ་ཕྱག་ན་རིན་པོ་ཆེའི་སྒྲོན་མེ་ཐོགས་པ་དང་
9. ། དྲི་ཆབ་མ་གསེར་གྱི་བུམ་པའི་
10. ནང་དུ་ག་པུར་གྱི་ཆུས་བཀང་བ་ཐོགས་པ་དང་། ཞལ་ཟས་མ་གསེར་aགྱི་གཞོང་པའི་ནང་དུ་བདུད་རྩི་རི་རབ་ཙམ་ཐོགས་པ་རྣམས་ཀྱིས་སངས་རྒྱས་དང་བྱང་ཆུབ་སེམས་དཔའ་དང་
11. དཔལ་རྟ་མགྲིན་དང་བླ་མ་ལ་སོགས་པ་ལ་མཆོད་ལ་སྔགས་འདི་རྣམས་བརྗོད་དོ། །ཨོཾ་བཛྲ་དྷཱུ་པེ་ཨཱཿ
12. ཧཱུྃ་སྭཱ་ཧཱ། ཨོཾ་བཛྲ་པུཥྤེ་ཨཱཿཧཱུྃ་སྭཱ་ཧཱ། ཨོཾ་བཛྲ་ཨཱ་ལོ་ཀེ་ཨཱཿaཧཱུྃ་སྭཱ་ཧཱ། ཨོཾ་བཛྲ་གནྡྷེ་ཨཱཿཧཱུྃ་སྭཱ་ཧཱ། ཨོཾ་བཛྲ་ནཻ་བི་དྱེ་
13. ཨཱཿཧཱུྃ་སྭཱ་ཧཱ། དེ་ནས་འདི་སྐད་ཅེས་
14. བརྗོད་པར་བྱ་སྟེ། གང་ཡང་བདག་གིས་དུས་ཀུན་དུ། །སྡིག་པ་བགྱིས་པར་གང་གྱུར་པ། །སྐྲག་ནས་རྨི་འདྲར་འཆགས་བགྱིད་ཅིང་། །དེང་ནས་བརྩམས་ནས་འབྱུང་མི་བགྱིད། །དགེ་བ་རྣམས་ལ་aརྗེས་ཡི་རང་། །སངས་རྒྱས་བྱང་ཆུབ་ཡིད་ཀྱིས་གཟུང་
15. ། །ཐམས་ཅད་བྱང་ཆུབ་མཆོག་ཏུ་བསྔོ། །དེ་ཐོབ་ལམ་ལ་གནས་བགྱིད་ཅིང་། །དམ་པའི་སྐྱབས་གསུམ་ལ་སྐྱབས་མཆི། །དེ་ནས་བྱམས་པ་དང་། སྙིང་རྗེ་དང་། དགའ་བ་དང་། བཏང་སྙོམས་དང་། ཚངས་པའི་གནས་རྣམས་aརིམ་གྱིས་བསྒོམ
16. ། ཨོཾ་ཤཱུ་ནྱ་ཏཱ་ཛྙཱ་ན་བཛྲ་
17. སྭ་བྷཱ་བ་ཨཱཏྨ་ཀོ྅
18. ཧཾ། ཞེས་ལན་གསུམ་བརྗོད་ལ་ཏིང་ངེ་འཛིན་གྱིས་ཆོས་ཐམས་ཅད་ནམ་མཁའ་ལྟ་བུར་སྟོང་པར་བསམ། དེ་ནས་ནམ་མཁའི་དཀྱིལ་དུ་རཾ་སེར་པོ་ལས་འོད་འཕྲོས་པ་ལས་ཉི་མའི་དཀྱིལ་འཁོར་ཅིག་
19. བསམ། ཉི་མའི་དཀྱིལ་འཁོར་གྱི་སྟེང་དུ་aཧཱུཾ་མཐིང་ག་ལས་འོད་འཕྲོས་པ་ལས་
20. རྡོ་རྗེ་རྩེ་ལྔ་པ་ཅིག་བསམ། རྡོ་རྗེ་རྩེ་ལྔ་པ་དེ་ལས་འོད་ཕྱོགས་བཅུར་འཕྲོས་པས་རྡོ་རྗེའི་ར་བ་དང་དྲ་བ་ས་གཞི་གུར་དུ་བསམ། རྡོ་རྗེའི་ས་གཞིའི་དབུས་སུ་ཉི་མའི་དཀྱིལ་འཁོར་གྱི་སྟེང་དུ་ཡི་གེ་བྷྲཱུཾ་
21. དཀར་པོ་ཅིག་བསམ། དེ་ལས་འོད་འཕྲོས་པས་ཤར་aཕྱོགས་
22. དངུལ་ལས་གྲུབ་པ། ལྷོ་བཻ་ཌཱུརྱ་ལས་གྲུབ་པ། ནུབ་ཤེལ་དམར་པོ་ལས་གྲུབ་པ། བྱང་གསེར་ལས་གྲུབ་པ། སྒོ་བཞི་ཡོད་པ། གསེར་གྱི་ཀ་བ་བརྒྱད་ཀྱིས་བཏེག་པ་རིན་པོ་ཆེ་བཻ་ཌཱུརྱའི་ལྗོན་ཤིང་གིས་སྟེང་ཕུབ་
23. པ། རིན་པོ་ཆེའི་འཕན་དུ་མ་འཕྱང་བའི་གཞལ་ཡས་ཁང་དུ་བསྒོམ་aཔའམ། ཡང་ན་ཐོད་པའི་གཞལ་ཡས་ཁང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་རྒྱ་ཁྱོན་ཙམ། སྟེང་ཞིང་ཆེན་གྱི་
24. གཡང་གཞིས་བཀབ་པ། སྒོ་བཞི་ཡོད་པ། སེང་ལྡེང་གི་ཀ་བ་བརྒྱད་ལ་ཐོད་པས་ཀ་ཞུ་
25. བྱས་པའི་ཀ་བ་བརྒྱད་ཀྱིས་བཏེག་པ་ཕྱི་ནས་བལྟས་ན་ནང་aགསལ་བ། ནང་ནས་བལྟས་ན་ཕྱི་གསལ་བའི་གཞལ་ཡས་ཁང་ཅིག་ཏུ་བསྒོམ་མོ། །སྒྲུབ་པ་པོ་རང་གི་སེམས་ཡི་གེ་རཾ་ཅིག་
26. ཏུ་བསྒོམ། རཾ་སེར་པོ་དེ་ལས་འོད་འཕྲོས་ཤིང་འདུས་པ་ལས་ཉི་མའི་དཀྱིལ་འཁོར་ཅིག་བསྒོམ། ཉི་མའི་དཀྱིལ་འཁོར་གྱི་སྟེང་དུ་རང་ཧྲཱིཿ
27. དམར་པོ་ཅིག་ཏུ་བསྒོམ། aཧྲཱིཿ་
28. དམརཔོ་དེ་ལས་འོད་ཟེར་ཕྱོགས་བཅུར་འཕྲོས་པས་སེམས་ཅན་གྱི་དོན་བྱས། འཕགས་པ་མཆོད་ནས་སླར་འོད་དེ་ཡི་གེ་ཧྲཱིཿ
29. ལ་ཐིམ་པས་ཧྲཱིཿ
30. དེ་ཉིད་འོད་དུ་ཞུ་བ་ལས་ཚེ་ཐོག་མ་མེད་པ་ནས་ཉོན་མོངས་པ་དང་ཤེས་བྱའི་སྒྲིབ་པ་ཐམས་ཅད་ཡེ་ཤེས་ཀྱི་མེས་བསྲེག་པར་བསམ། ཡེ་ཤེས་ཀྱི་མེ་aའོད་འཕྲོས་པ་དང་། འདུས་པ་ལས་བདག་ཉིད་བཅོམ་ལྡན་འདས་དཔལ་རྟ་མགྲིན་དབུ་གསུམ་ཕྱག་དྲུག་པ། སྐུ་མདོག་དམར་པོ། དབུས་དམར་བ། གཡས་དཀར་པོ། གཡོན་མཐིང་བ། །སྤྱན་གསུམ་པ། དབུ་གསུམ་གྱི་སྟེང་ན་རྟ་མགོ་ལྗང་གུ་གསུམ་ཡོད་པ། ཚེམས་གཙིགས་པ་aཞལ་རེ་རེ་ནས་ཀྱང་འབྲུག་སྟོང་སྟོང་ལྡིར་
31. བ། ཐོད་པ་སྐམ་པོ་ལྔའི་
32. ཐོད་ཅན། ཐོད་པ་རློན་པའི་ཕྲེང་བས་སེ་རལ་ཁར་བརྒྱན་པ། སྦྲུལ་དཀར་ནག་གིས་ཡན་ལག་བརྒྱན་པ། སྟག་ལྤགས་རློན་པའི་ཤམ་ཐབས་བྱས་པ། གླང་པོ་ཆེའི་ཀོ་རློན་གོས་སུ་གྱོན་པ། ཕྱག་དྲུག་ལ་གཡས་པ་དང་aཔོ་རྡོ་རྗེ་རྩེ་ལྔ་པ་བསྣམས་པ། གཡོན་དང་པོ་ན་དུང་ཆེན་ཁྲག་གིས་བཀང་བ་བསྣམས་པ། གཡས་གཉིས་པ་ན་གསེར་གྱི་ཞགས་པ་བསྣམས་པ། གཡས་ཐ་མ་ན་སེང་ལྡེང་གི་དབྱུག་ཐོ་བསྣམས་པ། གཡོན་གཉིས་པ་ན་
33. རལ་གྲི། གཡོན་གྱི་ཐ་མ་ན་སོར་མོ་ལྔ་ལ་མཐེ་བོ་ཆེ་ནས་བདེ་བར་aགཤེགས་པའི་རིགས་ཀྱི་བྱ་ཁྱུང་ག་རུ་ཌ་དཀར་པོ་བྱེ་བ་འགྱེད་པ། མཛུབ་མོ་ནས་རྡོ་རྗེའི་རིགས་ཀྱི་མཐིང་ག་བྱེ་བ་འགྱེད་པ། གུང་མོ་ནས་རིན་པོ་ཆེའི་རིགས་ཀྱི་སེར་པོ་བྱེ་བ་འགྱེད་པ། སྲིན་ལག་ནས་པདྨའི་རིགས་ཀྱི་དམར་པོ་བྱེ་བ་འགྱེད་པ། མཐེ་ཆུང་ནས་ལས་ཀྱི་རིགས་ལྗང་གུ་བྱེ་བ་འགྱེད་པ། aཞབས་དྲུག་གིས་
34. ཀླུ་ཐམས་ཅད་བརྫིས་པ། རྡོ་རྗེའི་གཤོག་པ་རེ་རེ་ནས་བྱ་
35. ཁྱུང་ག་རུ་ཌ་བསམ་གྱིས་མི་ཁྱབ་པ་བྱེ་བ་འགྱེད་པ། བསྐལ་པ་མེ་ལྟར་འབར་བའི་ཡེ་ཤེས་ཀྱི་མེའི་
36. ཀློང་དཀྱིལ་ན་
37. བཞུགས་པར་བསམ། ཡང་ན་བཅོམ་ལྡན་འདས་དཔལ་རྟ་མགྲིན་སྐུ་མདོག་དམར་པོ། ཕྱག་གཡས་aན་སེང་ལྡེང་གི་དབྱུག་ཏོ། ཕྱག་གཡོན་པ་ན་
38. སྡིགས་མཛུབ་འཕྱར་བ། ཉི་མའི་དཀྱིལ་འཁོར་ལ་བཞུགས་པ་ཕྱག་མཚན་བསྒོམ། ལྕེ་རྡོ་རྗེ་རྩེ་ལྔ་པར་བསྒོམས་ལ། སརྦ་ཀ་རི་ཞེས་བྱ་བའི་ཡིག་འབྲུ་རྡོ་རྗེ་རྩེ་ལྔ་པ་ལ་དགོད། སྙིང་ག་གཡོན་པར་ཉི་མའི་དཀྱིལ་འཁོར་གྱི་aསྟེང་དུ་རྡོ་རྗེ་རྩེ་ལྔ་པ་དཀར་པོ་བསམ། སྙིང་ག་གཡས་པར་
39. ཟླ་བའི་དཀྱིལ་འཁོར་གྱི་སྟེང་དུ་རྡོ་རྗེ་རྒྱ་གྲམ་ལྗང་གུ་ཅིག་བསམ། སྤྱི་བོར་ཟླ་བའི་དཀྱིལ་འཁོར་གྱི་སྟེང་དུ་ཨོཾ་དཀར་པོ་ཅིག་བསམ། མགྲིན་པར་ཟླ་བའི་དཀྱིལ་འཁོར་གྱི་སྟེང་དུ་ཨཱཿདྨར་པོ་ཅིག་བསམ། སྙིང་གར་ཟླ་བའི་དཀྱིལ་འཁོར་གྱི་aསྟེང་དུ་ཧཱུྃ་མཐིང་གཅིག་བསམ། སྙིང་གའི་རྡོ་རྗེ་རྩེ་ལྔ་པ་ལས་འོད་ཁ་དོག་ལྔ་པ་
40. ལྕགས་ཀྱུ་ལྟ་བུ་འཕྲོས། བཅོམ་ལྡན་འདས་དཔལ་རྣམ་པར་སྣང་མཛད་དང་། བཅོམ་ལྡན་འདས་མི་འཁྲུགས་
41. པ་དང་། རིན་ཆེན་འབྱུང་ལྡན་དང་། ཚེ་དཔག་མེད་དང་། དོན་ཡོད་གྲུབ་པ་དེ་རྣམས་མདུན་aགྱི་ནམ་མཁའ་ལ་སྤྱན་དྲངས་ལ། བཅོམ་ལྡན་འདས་རྣམ་པར་སྣང་མཛད་ཀྱིས་ཨོཾ་ཞེས་པས་བདུད་རྩིའི་ཆུས་སྤྱི་བོ་
42. ནས་དབང་བསྐུར་བར་བསམ། ཧཱུྃ་ཞེས་པས་མི་འཁྲུགས་པས་
43. དཔྲལ་བ་ནས་དབང་བསྐུར་བར་བསམ། ཏྲཱཾ་
44. ཞེས་པས་རིན་ཆེན་འབྱུང་ལྡན་གྱིས་རྣ་བ་གཡས་པ་ནས་དབང་བསྐུར་བར་aབསམ། ཧྲཱིཿ
45. ཞེས་པས་སྣང་བ་མཐའ་ཡས་ཀྱིས་ལྟག་པ་ནས་དབང་བསྐུར་བར་བསམ་མོ། །ཨ་ཞེས་པས་རྣ་བ་གཡོན་པ་ནས་དོན་ཡོད་གྲུབ་པས་བདུད་རྩིའི་དབང་བསྐུར་བར་བསམ་མོ། །སྙིང་གའི་རྡོ་རྗེ་རྒྱ་གྲམ་ལས་འོད་ཟེར་ལྕགས་ཀྱུ་ལྟ་བུ་འཕྲོས་པས་དེ་
46. ནས་གྲུབ་པའི་དཔལ་
47. རྟ་མགྲིན་ཉི་མའི་aདཀྱིལ་འཁོར་ལ་བཞུགས་པ་ཅིག་སྤྱན་དྲངས་ལ། རྒྱ་གྲམ་ལྗང་གུ་ལས་འོད་འཕྲོས་པས་མཆོད་པའི་ལྷ་མོ་ལྔ་བྱུང་བས་སྔ་མ་བཞིན་དུ་མཆོད་པར་བྱའོ། །རྒྱ་གྲམ་གྱི་ཆང་
48. བ་ལ་ཛཿཧཱུྃ་བཾ་ཧོཿབསམས་ལ་ཛཿལས་འོད་ཟེར་ལྕགས་ཀྱུ་ལྟ་བུས་དཔལ་རྟ་མགྲིན་སྤྱན་དྲངས་ལ
49. ། ཧཱུྃ་ལས་འོད་འཕྲོས་པས་ཡེ་aཤེས་སེམས་དཔའ་ལ་ཕོག་
50. པས་བདག་ལ་ཞུགས། བཾ་ལས་འོད་འཕྲོས་པས་བཅིངས
51. ། ཧོཿལས་འོད་འཕྲོས་པས་ཡེ་ཤེས་སེམས་དཔའ་དགྱེས་པའི་ཚུལ་དུ་བཞུགས་པར་བསམ། སྐུ་ལ་གཏད་ལ་བསྒོམ་པས་དུབ་ན་ས་བོན་གྱི་ཡི་གེ་ལ་གཏད་ལ་སྔགས་འདི་བཟླས་སོ། །ཨོཾ་བཛྲ་ཀྲོ་དྷ་ཧ་ཡ་aགྲཱི་བ་ཧུ་ལུ་ཧུ་ལུ་
52. ཧཱུྃ་ཕཊ་ཅེས་
53. ཅི་མང་དུ་བཟླས་སོ། །ས་བོན་གྱི་ཡི་གེ་ལས་
54. འོད་འཕྲོས་པས་ནམ་མཁའི་མཐས་གཏུགས་པ་ཐམས་ཅད་ལ་འཕགས་པ་རྟ་མགྲིན་དུ་གྱུར་པར་བསམ། བཟླས་པས་དུབ་ན་ཡེ་ཤེས་པ་མདུན་དུ་བཏོན་ལ་ལྷ་མོ་ལྔས་སྔ་མ་བཞིན་དུ་མཆོད་དོ། །ཚེ་འདི་ཉིད་ལ་དངོས་གྲུབ་ཐོབ་པར་བྱ་བའི་ཕྱིར་aཡི་གེ་བརྒྱ་པ་བཟླས། འཕགས་པ་རྟ་མགྲིན་ལ་བསྟོད་པ། ཧཱུྃ་སྐུ་མདོག་ཆགས་མེད་ནུབ་ཁའི་དམར་ཐག་འདྲ། །འབར་བའི་དབུ་ལ་རལ་བ་གྱེན་དུ་བརྫེས། །མ་རིག་ཚངས་པ་ཁ་སྦུབ་གནོན་པའི་ལྷ། །པདྨ་རིག་སྔགས་རྒྱལ་ལ་ཕྱག་འཚལ་ལོ། །ཡེ་ཤེས་ཧ་ཡ་གྲི་
55. བ་རྟ་མཆོག་དཔལ། །aཞལ་ནས་འབྲུག་སྟོང་དི་རི་རི། །ཚེམས་གཙིགས་ཙམ་ན་ཚེམས་ནང་ནས། །གདུག་པའི་མེ་སྟག་
56. ཁམ་ཁམ་འབར། །ཁྲོ་རྒྱལ་དབང་གི་རྟ་སྐད་ཙེར་ཙེར་མཚེར
57. ། །ཞེས་བསྟོད། མཁྱེན་པར་གཤེགས་པར་བྱ་བའི་ཕྱིར་ཛཿཛཿཞེས་ལན་གསུམ་བརྗོད་དོ། །རྫོགས་པའི་རིམ་པ་འདི་ལྟར་བསྒོམ་པར་aབྱ་སྟེ། བདག་ཉིད་རྟ་མགྲིན་དུ་བསྒོམས་པའི་སྙིང་གར་ཉི་མའི་དཀྱིལ་འཁོར། དེའི་སྟེང་དུ་ཡི་གེ་ཧྲཱིཿ
58. དམར་པོ་ལས་ཕྱོགས་བཅུར་འོད་འཕྲོས་ཏེ། ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་འཇིག་རྟེན་ལ་ཕོག་པས་འོད་དུ་ཞུ་ནས་ཀུན་རྟ་མགྲིན་གྱི་ངོ་བོར་བསམ། འོད་དེ་དག་ཐམས་ཅད་རང་གི་ལུས་ལ་བསྡུ། aདམ་ཚིག་སེམས་དཔའ་ཡེ་ཤེས་སེམས་དཔའི་རྟ་མགྲིན་དམར་པོ་ལ་བསྡུ། ཧྲཱིཿ
59. དམར་པོ་ཐིག་ལེ་དཀར་ཞིང་འཚེར་བ་ཡུངས་ཀར་ཙམ་ཅིག་ལ་བསྡུ། ཡུངས་ཀར་ཙམ་པོ་དེ་ཡང་མི་དམིགས་པར་བསྒོམ་སྟེ་གསལ་ལ་མི་རྟོག་
60. པ་ཅིག་ཏུ་བསྒོམ་མོ། །ལྷའི་བུའི་བདུད་འདུལ་བར་འདོད་ན། རྡོ་རྗེ་རྩེ་ལྔ་པ་aཐོགས་པའི་ཕྱག་ལ་མཆོད་པ་བྱ། ལྷ་ཀླུ་མཐུ་བོ་ཆེ་ཐམས་ཅད་དབང་དུ་སྡུད་པར་འདོད་ན་དུང་ཆེན་ཐོགས་པའི་ཕྱག་ལ་མཆོད་པ་བྱ། 
61. བདག་དང་གཞན་གྱི་སྡུག་བསྔལ་ཞི་བར་འདོད་ན་ཞགས་པ་ཐོགས་པའི་ཕྱག་ལ་མཆོད་པ་བྱ། བྱིས་པའི་གདོན་བཅོ་བརྒྱད་དང་། བགེགས་རིགས་སྟོང་ཕྲག་བརྒྱད་aཅུ་དང་། ལྷ་འདྲེ་མ་རུངས་པ་ཐམས་ཅད་འདུལ་བར་འདོད་ན་རལ་གྲི་ཐོགས་པའི་ཕྱག་ལ་མཆོད་པ་བྱ། ལྷ་འདྲེ་མཐུ་བོ་ཆེ་ཐམས་ཅད་བྲན་བཞིན་དུ་འཁོལ་བར་འདོད་ན། སེང་ལྡེང་གི་
62. རྟ་ཐོགས་པའི་ཕྱག་ལ་མཆོད་པ་བྱ། ཀླུ་མ་རུངས་པ་ཐམས་ཅད་གདུལ་
63. བར་འདོད་ན། བྱ་ཁྱུང་ཐོགས་པའི་ཕྱག་aལ་མཆོད་པ་བྱ། ཆུ་
64. གྲོང་ཁྱེར་རམ་ཡུལ་དུ་བྱུང་བ་བཟློག་པར་འདོད་ན། སེང་ལྡེང་གི་
65. ཕུར་བུ་སོར་བརྒྱད་པ་ལ་རྟ་མགྲིན་གྱི་སྔགས་སྔོན་དུ་འབུམ་བསྙེན་པ་བྱས་ལ་ལས་ཀྱི་དུས་སུ་ཡང་འབུམ་བྱས་ཏེ་བཏབ་ན་ཆུའི་རྒྱུན་བཟློག་
66. པར་འགྱུར་རོ། །ཤྭ་བཟློག་པར་འདོད་ན་ཟངས་དང་aལྕགས་ལ་འབྲུག་གི་གཟུགས་བྲིས་ལ་སེང་ལྡེང་གི་ཕུར་བུ་སོར་བརྒྱད་པ་ཅིག་
67. ལ་སྔགས་བརྒྱ་རྩ་བརྒྱད་བཏབ་ལ་ཤྭ་སར་བཏབ་ན་བཟློག་
68. པར་འགྱུར་རོ། །སེར་བ་བསྲུང་བར་འདོད་ན་ཡུངས་ཀར་ལ་སྔགས་བརྒྱ་རྩ་བརྒྱད་བཏབ་ལ་ཡུངས་ཀར་ལ་ཆའི་ནང་དུ་དྲིལ་ལ་ཕྱོགས་བཞི་མཚམས་བརྒྱད་དཀྱིལ་དང་
69. དགུ་aརུ་སྦ། གདོང་ཟློག་
70. ལ་བྱེ་མ་ལ་སྔགས་ལན་བརྒྱ་རྩ་བརྒྱད་བཟླས་ལ་འབྲུག་དང་། སྤྲིན་དང་། གློག་རྒོད་
71. པའི་སར་བཏབ་ན་སེར་བ་བཟློག་
72. པར་འགྱུར་རོ། །འབྲས་དང་གག་པ་དང་། ལྷོག་པ་
73. ཀུན་ལ་འཇིམ་པ་ལ་སྔགས་བཏབ་སྟེ་བྱུགས་ན་ཞི་བར་འགྱུར་རོ། །མི་ནད་དང་། ཕྱུགས་ནད་དང་། aཡམས་གྱི་ནད་ལ་སེང་ལྡེང་གི་ཕུར་བུ་སོར་བཞི་བ་ལ་སྔགས་སྟོང་ཕྲག་བདུན་བཟླས་ལ་ཕྱོགས་བཞིར་བཙུགས་ལ་སྔ་དྲོའི་དུས་སུ་ཆུ་གཙང་མ་ལ་སྔགས་བརྒྱ་རྩ་བརྒྱད་བཟླས་ཏེ། ཁང་ཐོག་ནས་གཏོར་ན་ཡམས་ནད་ཐམས་ཅད་ཞི་བར་འགྱུར་རོ། །གཏོར་མ་གཏོང་བར་འདོད་པས་བདག་ཉིད་དཔལ་རྟ་མགྲིན་དུ་aབསྒོམས་ལ་སྙིང་གར་ཧྲཱིཿ
74. དམར་པོ་ལས་འོད་
75. ཕྱོགས་བཅུར་འཕྲོས་པས་སེམས་ཅན་ཐམས་ཅད་རྟ་མགྲིན་དུ་བསྒོམས་ལ། ཡང་རྟ་མགྲིན་གྱི་ཐུགས་ཀ་ནས་འོད་ཟེར་ཕྱོགས་བཅུར་འཕྲོས་པས་རྟ་མགྲིན་དུ་གྱུར་པ་དེ་གཏོར་མའི་སྟེང་དུ་སྤྱན་དྲངས་ཏེ། གཏོར་མའི་སྟེང་དུ་བཾ་དམར་པོ་ཅིག་
76. བསམ། བཾ་
77. དེ་ལས་aའོད་འཕྲོས་ཏེ། སླར་བཾ་ལ་ཐིམ་པས་ཤེལ་དམར་པོ་ལས་གྲུབ་པའི་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་ཅིག་བསམ། རང་རྟ་མགྲིན་དུ་བསྒོམས་པའི་སྙིང་གའི་ཧྲཱིཿ
78. དམར་པོ་དེའི་འོད་
79. ནམ་མཁའ་ལ་འཕྲོས་པས། ཧྲཱིཿ
80. དཀར་དམར་སེར་སྔོ
81. ། གནག་འོད་བྱུང་བས་བདུད་རྩིའི་ཆུ་རྒྱུན་བབས་པས་གང་aབར་བསམ། དེ་ནས་གཏོར་མ་རྣམ་པར་དག་པར་བྱ་བའི་ཕྱིར་སརྦ་ཀ་རི་ཞེས་ལན་བདུན་བརྗོད་པར་བྱའོ། །གཏོར་མ་ཉིད་བདུད་རྩིར་བྱིན་གྱིས་བརླབ་
82. པའི་ཕྱིར། ན་མཿསརྦ་ཏ་ཐཱ་ག་ཏ་ཨ་བ་ལོ་ཀི་ཏེ། ཨོཾ་སཾ་བྷ་ར་སཾ་བྷ་ར་ཧཱུཾ་ཞེས་ཉི་ཤུ་རྩ་གཅིག་བརྗོད་པར་བྱ་སྟེ། ཡང་ན་
83. སྔགས་བདུན་ཚན་བཞི་aབརྗོད་ལ་
84. ཆུ་ལ་གདབ་པོ། །ཡེ་ཤེས་ཀྱི་ཆོས་སྐྱོང་ལ་ཉི་ཤུ་རྩ་གཅིག་བརྗོད་པར་བྱའོ། །ཕྱོགས་སྐྱོང་འཇིག་རྟེན་པ་ལ་ཡང་སྔགས་བདུན་ཚན་བཞི་བརྗོད་དོ། །ཡང་ན་ཨོཾ་ཨཱཿཧཱུྃ་ཧྲཱིཿ
85. ཞེས་ཉི་ཤུ་རྩ་གཅིག་བརྗོད་པར་བྱའོ། །འཕགས་པ་རྟ་མགྲིན་གྱི་སྒྲུབ་ཐབས་ཞེས་བྱ་བ། སློབ་དཔོན་དཔལ་མར་aམེ་མཛད་ཡེ་ཤེས་ཀྱིས་མཛད་པ་རྫོགས་སོ།།a
