1.  རྣམ་པར་བཤད་པའི་རིགས་པ།
2.  ༄༅།།རྒྱ་གར་སྐད་དུ།བྱ་ཁྱཱ་ཡུཀ་ཏི།བོད་སྐད་དུ།རྣམ་པར་བཤད་པའི་རིགས་པ།བམ་པོ་དང་པོ།།འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ།།བློ་ལྡན་རྣམས་ཀྱི་སྤྱི་ལ་aབཞུགས།།གཏི་མུག་གཉིད་གཉིས་ཟད་ཕྱིར་དང་།།བློ་རྒྱས་ཕྱིར་ན་
3.  སངས་རྒྱས་པ།།ཐུབ་ལ་སྤྱི་བོས་ཕྱག་འཚལ་ཏེ།།གང་དག་བདག་པས་བློ་ཆུང་བ།།མདོ་རྣམས་འཆད་འདོད་དེ་དག་ལ།།དེ་ལ་ཕན་པར་བྱ་བའི་ཕྱིར།།མན་ངག་ཅུང་ཟད་བསྟན་པར་བྱ།མདོ་aརྣམ་པར་འཆད་པར་འདོད་པས་ཐོག་མ་ཁོ་ནར་ཐོས་པ་མང་བ་དང་།ཐོས་པའི་གཞི་
4.  ཅན་དང་།ཐོས་པ་བསགས་
5.  པར་བྱའོ།།ཇི་ལྟར་ན་ཐོས་པ་མང་བ་དང་།ཐོས་པའི་གཞི་ཅན་དང་།ཐོས་པ་བསགས་པ་ཡིན་ཞེ་ན།ཆོས་གང་དག་ཐོག་མར་དགེ་བ་ཞེས་བྱ་བ་མདོ་ལས་aརྒྱ་ཆེར་ཇི་སྐད་བསྟན་པ་ལྟ་བུའོ།།དེ་ལ་ཆོས་ནི་མདོ་ལ་སོགས་པ་སྟེ།རིགས་པ་སྟོན་པའི་དོན་དང་།དོན་ཕྱིན་ཅི་མ་ལོག་པར་ངེས་པར་འཛིན་པའི་དོན་གྱིས་སོ།།ཚངས་པར་སྤྱོད་པ་ནི་མྱ་ངན་ལས་འདས་པའི་ལམ་
6.  ཡིན་ནོ།།མྱ་ངན་ལས་འདས་པ་ནི་མཆོག་ཏུ་གཙོ་བོ་ཡིན་aཔའི་དོན་གྱིས་ཚངས་པ་ཡིན་ཏེ།ཞི་བ་དང་བསིལ་བར་གྱུར་པ་དང་ཚངས་པར་གྱུར་པ་ཞེས་གསུངས་པའི་ཕྱིར་རོ།།དེར་གང་གིས་སྤྱོད་པར་བྱེད་པ་དང་།འགྲོ་བར་བྱེད་པ་དང་།ཐོབ་པར་བྱེད་པ་དེ་ནི་ཚངས་པར་སྤྱོད་པ་ཡིན་ཏེ།འདིས་མྱོས་པར་འགྱུར་བས་ཆང་ཞེས་བྱ་བ་aབཞིན་ནོ།།དེའི་ཐོག་མ་དང་བར་དང་ཐ་མ་དག་ནི་ཚུལ་ཁྲིམས་དང་།ཏིང་ངེ་འཛིན་དང་།ཤེས་རབ་ཀྱི་ཕུང་པོ་དག་ཡིན་ཏེ།འདི་ལྟར་འོད་སྲུང་བའི་
7.  སྡེ་པ་དག་གི་མདོ་ལས།དགེ་སློང་དག་ཁྱེད་ལ་ངས་
8.  ཆོས་ཐོག་མར་དགེ་བ།བར་དུ་དགེ་བ།ཐ་མར་དགེ་བ་དག་བསྟན་པ་ཡིན་ཏེ་ཚངས་aཔར་
9.  སྤྱོད་པའི་ཐོག་མ་གང་ཞེ་ན།ཚུལ་ཁྲིམས་དང་ལྡན་པར་གནས་པ་དང་ཞེས་རྒྱ་ཆེ་ར་འབྱུང་བ་དང་།ཚངས་པར་སྤྱོད་པའི་བར་གང་ཞེ་ན།འདོད་པ་དག་ལས་དབེན་པ་ཞེས་བྱ་བ་ནས་རྒྱས་པར་བསམ་གཏན་བཞི་པའི་བར་དུ་རྫོགས་པར་བྱས་ཏེ་གནས་པ་ཡིན་ནོ་ཞེས་འབྱུང་བ་aདང་།ཚངས་པར་སྤྱོད་པའི་ཐ་མ་གང་ཞེ་ན།འདི་ནི་སྡུག་བསྔལ་འཕགས་པའི་བདེན་པ་ཡིན་ནོ་ཞེས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་ནས།རྣམ་པར་གྲོལ་བ་ལ་རྣམ་པར་གྲོལ་ལོ་སྙམ་དུ་ཡེ་ཤེས་མཐོང་བ་འབྱུང་བ་ཡིན་ནོ་ཞེས་བྱ་བའི་བར་དུ་རྒྱ་ཆེར་འབྱུང་བ་ཡིན་aནོ།།དགེ་བ་ཡང་ཡོངས་སུ་ཉམས་པ་མེད་པས་མི་སླུ་
10. བའི་ཕྱིར་རོ།།དོན་བཟང་པོ་ཚིག་འབྲུ་བཟང་པོ་ནི་གོ་རིམས་བཞིན་དུ་ཕྱིན་ཅི་མ་ལོག་པ་དང་གོ་བར་བྱེད་པ་གཉིས་ཀྱིས་བརྗོད་པར་བྱ་བ་དང་།རྗོད་
11. པ་ཕུན་སུམ་ཚོགས་པའི་ཕྱིར་རོ།།མ་འདྲེས་པ་ལ་སོགས་པ་ནི་ཐུན་མོང་aཔ་
12. མ་ཡིན་པའི་ཕྱིར་དང་།ཉོན་མོངས་པ་ཐམས་ཅད་ཀྱི་གཉེན་པོའི་ཕྱིར་དང་།ངོ་བོ་ཉིད་དང་རྒྱུད་རྣམ་པར་གྲོལ་བ་གཉིས་ཀྱིས་རྣམ་པར་གྲོལ་བའི་ཕྱིར་ཏེ།གོ་རིམས་བཞིན་ནོ།།གཞན་ཡང་ཐོག་མ་དང་བར་དང་།ཐ་མར་དགེ་བ་ནི་དོན་བཟང་པོ་དང་ཚིག་འབྲུ་བཟང་པོ་aདང་།མ་འདྲེས་པ་ལ་སོགས་པ་ཡིན་པའི་ཕྱིར་རོ།།གཞན་ཡང་ཕྱི་རོལ་པའི་ཆོས་ཀྱི་གཉེན་པོར་འདི་པའི་ཆོས་རྣམས་ཀྱི་ཆེ་བའི་བདག་ཉིད་ཡོངས་སུ་བསྟན་པ་ཡིན་ཏེ།ཕྱི་རོལ་པ་དག་གི་ཆོས་རྣམས་ནི་ཐོག་མ་དང་བར་དང་ཐ་མ་དག་ཏུ་ཚངས་པར་སྤྱོད་པ་རབ་ཏུ་མི་སྟོན་ཏེ།aསྔ་
13. ཕྱི་འགལ་བའི་ཕྱིར་རོ།།དགེ་བ་ཡང་མ་ཡིན་ཏེ
14. །དོན་དང་ཚིག་འབྲུ་སྐྱོན་དང་ལྡན་པའི་ཕྱིར་རོ།མ་འདྲེས་པ་ཡང་མ་ཡིན་ཏེ།གཞན་དང་ཐུན་མོང་ཡིན་པའི་ཕྱིར་རོ།།ཡོང་སུ་རྫོགས་པ་ཡང་མ་ཡིན་ཏེ།ཉི་ཚེའི་གཉེན་པོ་ཡིན་པའི་ཕྱིར་རོ།།ཡོངས་སུ་དག་པ་ཡང་མ་ཡིན་aཏེ།རང་གི་ས་པའི་ཉོན་མོངས་པ་ཀུན་ཏུ་སྤྱོད་པའི་རྟེན་དུ་གྱུར་པའི་ཕྱིར་རོ།།ཡོངས་སུ་བྱང་བ་ཡང་མ་ཡིན་ཏེ།ས་གཞན་པའི་ཉོན་མོངས་པའི་བག་ལ་ཉལ་དང་ལྡན་པའི་ཕྱིར་རོ།།འདི་པའི་ཆོས་རྣམས་ནི་དེ་ལས་བཟློག་པ་ཡིན་ནོ།།ཁ་ཅིག་ནི་དོན་དང་ལྡན་པ་དང་།aཚིག་འབྲུ་དང་ལྡན་པ་ཞེས་འདོན་ཏེ།དེ་ལས་ནི་དོན་དང་བཅས་པ་དང་།ཚིག་འབྲུ་དང་བཅས་པ་
15. དགེ་བ་ཡིན་པར་སྟོན་ཏོ།།མངོན་པར་བརྗོད་པས་མངོན་པར་རྗོད་པར་བྱེད་པ་ཞེས་བྱ་བ་
16. ནི་རྟོགས་པར་
17. བྱེད་པ་ཡིན་ཏེ།འདི་དག་གིས་ནི་བཤད་པའི་ཆོས་aབསྟན་པ་ཡིན་ནོ།།དེ་ཀུན་ནས་སློང་བར་བྱེད་པའི་ཆོས་རྣམས་ནི་ངག་གི་རང་བཞིན་མ་ཡིན་པའི་ཕྱིར་རང་གིས་དོན་གོ་བར་
18. མི་ནུས་ཀྱིས་བརྒྱུད་
19. པས་གོ་བར་བྱེད་དོ།།གཞན་ཡང་གང་དག་དེའི་རང་བཞིན་ཡིན་པའི་ཕྱིར་མངོན་པར་བརྗོད་པས་མངོན་པར་བརྗོད་པ་ཡིན་གྱི་ཡི་གེ་བསྒྱུར་ཏེ་aརྣམ་པར་བཤད་པས་མངོན་པར་བརྗོད་པས་ནི་མ་ཡིན་ཏེ།ཧ་ཅང་ཡང་ཐལ་བར་གྱུར་ན་ནི་
20. མི་རུང་བའི་ཕྱིར་རོ།།གང་དག་མངོན་པར་བརྗོད་པ་ན་མངོན་པར་རྗོད་
21. པར་བྱེད་པ་ཞེས་དེ་སྐད་དུ་འདོན་པ་དེའི་དོན་ནི་ཚིག་གི་དོན་གྲགས་པས་བདག་ཉིད་བརྗོད་པ་ན་ཡིན་གྱི།ཡི་གེ་བསྒྱུར་ཏེ།aརྣམ་པར་བཤད་པས་མངོན་པར་བརྗོད་པ་ན་ན་མ་ཡིན་ཏེ།ཇི་ལྟར་བདུད་ཀྱིས་སྨྲས་པའི་ཚིགས་སུ་བཅད་པ་ལས།མི་རྣམས་ཚེ་ནི་རིང་བ་སྟེ།།སྐྱེས་བུ་དམ་པ་སླུ་མི་བྱེད།།འདིར་ནི་འཆི་བདག་འོང་བ་མེད།།འཕྱར་
22. བ་དང་ནི་བག་མེད་སྤྱོད།།ཅེས་བྱ་བ།མི་རྣམས་ཚེ་ནི་aམི་རིང་བས།།སྐྱེས་བུ་དམ་པ་རྣམས་ལ་བསླུ།།འདིར་ནི་འཆི་བདག་འོད་ཡོད་པས།།འཕྱིར་
23. དང་བག་མེད་སྤྱད་མི་བྱ།།ཞེས་ཡི་གེ་རྣམས་བསྒྱུར་ནས་རྣམ་པ་གཞན་དུ་རྣམ་པར་བཤད་པར་ནུས་པ་ལྟ་བུའོ་ཞེས་
24. བྱ་བ་འདི་ཡིན་ནོ
25. །།གཞན་ཡང་ཚངས་པར་སྤྱོད་པ་མངོན་པར་aབརྗོད་པ་ན་མངོན་པར་རྗོད་
26. པར་བྱེད་པ་ཞེས་བྱ་བ་ནི་གཞན་མ་ཡིན་པར་བརྗོད་པ་ཉིད་དུ་བསྟན་པ་ཡིན་ནོ།།ཐོས་པ་ཞེས་བྱ་བ་ནས།མཐོང་བས་ཤིན་ཏུ་རྟོགས་པ་ཡིན་ནོ་ཞེས་བྱ་བའི་བར་ནི་ཉན་པ་དང་།འཛིན་པ་དང་།འཇུག་པར་བྱེད་པ་དང་།དོན་སེམས་པ་དང་།དེ་aདམིགས་ཀྱིས་ཕྱེད་པའི་སྒོ་ནས་ཏེ་
27. གོ་རིམས་བཞིན་ནོ།།དེ་ལ་གཉིས་ཀྱིས་ནི་མང་དུ་ཐོས་པ་དང་ཐོས་པའི་གཞི་ཅན་ཡིན་ནོ།།ལྷག་མ་རྣམས་ཀྱིས་
28. ནི་ཐོས་པ་བསགས་པ་ཡིན་ཏེ།བསྟན་
29. པར་བྱེད་པའི་ཕྱིར་རོ།།ལུང་ལས་ནི་བསྟན་པར་འཛིན་པ་དང་།ཀློག་པ་དང་།aའདོན་པ་དང་།སེམས་དང་བ་དང་ལྡན་པ་དང་།གཙུག་ལག་ཉིད་དུ་དམིགས་ཀྱིས་ཕྱེད་པའི་སྒོ་ནས་ཐོབ་
30. པ་ནས་མཐོང་བས་ཤིན་ཏུ་རྟོགས་པའི་བར་ཡིན་ནོ་ཞེས་འབྱུང་ངོ་།།བཤད་པ་འདི་ནི་གང་ལས་ཇི་ལྟར་ན་མང་དུ་ཐོས་པ་ལ་སོགས་པ་ཡིན་པ་དེ་ཡོངས་སུ་སྟོན་པ་aཡིན་པར་རིགས་
31. པར་བྱའོ།།དེ་ལྟ་བུར་གྱུར་པ་དེས་ཇི་ལྟར་མདོ་སྡེ་རྣམ་པར་བཤད་པར་བྱ་ཞེ་ན།རྣམ་པ་ལྔ་དག་གིས་ཏེ།མདོ་སྡེའི་དགོས་པ་དང་།བསྡུས་པའི་དོན་དང་།ཚིག་གི་དོན་དང་།མཚམས་སྦྱར་བ་དང་།བརྒལ་བ་དང་།ལན་གཉིས་བརྗོད་པར་aབྱའོ།།འདིར་སྨྲས་པ།མདོ་དོན་སྨྲ་བ་དག་གིས་ནི།།དགོས་པ་བསྡུས་པའི་དོན་བཅས་དང་།།ཚིག་དོན་བཅས་དང་མཚམས་སྦྱར་
32. བཅས།།བརྒལ་ལན་བཅས་པར་བསྙད་པར་བྱ།།བརྒལ་བ་དང་ལན་གཉིས་གཅིག་ཏུ་བྱ་བ་ནི་བརྒལ་བའི་ལན་གདབ་པའི་དོན་aགྱི་ཕྱིར་རོ།ཅིའི་ཕྱིར་འདི་དག་བརྗོད་པར་བྱ་ཞེ་ན།མདོ་སྡེའི་དོན་གྱི་
33. ཆེ་བ་ཉིད་ཐོས་ན་ཉན་པ་དང་འཛིན་པ་ལ་འབད་པར་བྱེད་པས་དགོས་པ་བརྗོད་པར་བྱའོ།།དགོས་པ་དེའང་མདོ་སྡེའི་བསྡུས་པའི་དོན་ལས་རྟོགས་པར་འགྱུར་རོ།།བསྡུས་པའི་དོན་ཡང་ཚིག་གི་དོན་ལས་སོ།།aཚིག་གི་དོན་གྱི་གོ་རིམས་མི་འགལ་བ་ནི་མཚམས་སྦྱར་བ་ལས་སོ།།རིགས་པ་དང་མི་འགལ་བ་དང་།སྔ་ཕྱི་མི་འགལ་བ་ནི་བརྒལ་བ་དང་ལན་ལས་ཡིན་པས་ན་བསྡུས་པའི་དོན་ལ་སོགས་པ་ཡང་བརྗོད་པར་བྱའོ།།འདིར་
34. སྨྲས་པ།མདོ་དོན་ཆེ་བ་ཉིད་ཐོས་ན།།ཉན་པ་དང་ནི་aའཛིན་པ་ལ།།ཉན་པ་པོ་ནི་གུས་བྱེད་པས།།ཐོག་མར་དགོས་པ་བརྗོད་པར་བྱ།།དེ་འགྲུབ་དེ་ཡི་
35. བསྡུས་དོན་ལས།།བསྡུས་པའི་དོན་ནི་ཚིག་དོན་ལས།།གོ་རིམས་རིགས་པ་སྔ་ཕྱི་དག།མི་འགལ་བ་ནི་གཉིས་ལས་སོ།།གཞན་ཡང་དགོས་པ་བརྗོད་པ་ལས་aནི་མདོ་སྡེའི་འབྲས་བུ་ཕུན་སུམ་སོགས་པ་ཤེས་པར་འགྱུར་ཞིང་།བསྡུས་པའི་དོན་བརྗོད་པ་ལས་ནི་དོན་གྱི་དབང་དུ་བྱས་པ་ཡིན་ལ།ཚིག་གི་དོན་བརྗོད་པ་ལས་ནི་བསྡུས་པའི་དོན་དང་།ཆོས་ཀྱི་མཚན་ཉིད་དང་།དགོངས་པའི་མཚན་
36. ཡིན་ལ།མཚམས་སྦྱར་བ་བརྗོད་པ་aལས་ནི་ཚིག་རྣམས་ཀྱི་གོ་རིམས་འབྲེལ་པའོ།།བརྒལ་བ་དང་ལན་བརྗོད་པ་ལས་ནི་རིགས་པ་དང་སྔ་ཕྱི་མི་འགལ་བའོ།།འདིར་སྨྲས་པ།ལྔ་པོ་བསྟན་པ་བྱས་པ་ལས།།འབྲས་བུ་ཕུན་སུམ་དབང་བྱས་དང་།།དེ་བཞིན་བསྡུས་དོན་ལ་སོགས་གསུམ།།aའབྲེལ་དང་མི་འགལ་ཤེས་པར་འགྱུར།།དེ་ལ་ཆོས་ཀྱི་མཚན་ཉིད་ནི་ཇི་ལྟར་གཟུགས་ནི་མི་རྟག་པའོ་ཞེས་བྱ་བ་ལྟ་བུའོ།།ཚིག་འདིས་
37. རང་དང་སྤྱིའི་མཚན་ཉིད་ཀྱི་དོན་བསྟན་པ་ན་དགོས་
38. པའི་མཚན་ཉིད་ནི་ཇི་ལྟར་མི་རྟག་པ་གང་ཡིན་པ་དེ་ནི་སྡུག་བསྔལ་བའོ་ཞེས་བྱ་བ་ལྟ་བུ་སྟེ།ཟག་པ་དང་aབཅས་པ་དང་།འདུ་བྱེད་ཀྱི་སྡུག་བསྔལ་ལ་དགོངས་པ་ཡིན་ནོ།།དེ་བཞིན་དུ་རྙེད་པ་དང་བཀུར་སྟི་
39. ནི་པགས་པ་ནས་རྐང་གི་བར་དུ་འཆད་དོ་ཞེས་བྱ་བ་ལྟ་བུ་ནི་འདིར་དབང་པོ་ལྔ་པོ་དག་ཏུ་དགོངས་པ་སྟེ།དད་པ་ལ་སོགས་པ་ནི་པགས་པ་ལ་སོགས་པ་བཞིན་དུ་འོག་མ་འོག་མ་ནང་དུ་གྱུར་པའི་ཕྱིར་aདང་།གཅེས་རིམ་
40. ཡིན་པའི་ཕྱིར་རོ།།ལུང་ལས་ཀྱང་དད་པ་ཙམ་ནི་པགས་པ་ལྟ་བུ་ཡིན་ཏེ།སྲབ་པའི་ཕྱིར་རོ།།བརྩོན་འགྲུས་ནི་ཤ་ལྟ་བུ་ཡིན་ཏེ།རྟག་ཏུ་རྩོམ་
41. པས་སྡུག་པའི་ཕྱིར་རོ།།དྲན་པ་ནི་རྒྱུས་པ་ལྟ་བུ་ཡིན་ཏེ།ཐོས་པ་དང་བསམ་
42. པའི་དོན་འབྲེལ་བར་བྱེད་པའི་ཕྱིར་རོ།།ཏིང་aངེ་འཛིན་ནི་རུས་པ་ལྟ་བུ་ཡིན་ཏེ།རྟོག་པ་ངན་པས་ཕྱེད་པར་དཀའ་བའི་ཕྱིར་རོ།།ཤེས་རབ་ནི་རྐང་ལྟ་བུ་ཡིན་ཏེ།མཉམ་པར་གཞག་པའི་སེམས་ལ་གནས་པའི་ཕྱིར་རོ་ཞེས་འབྱུང་ངོ་།།དེ་ལ་མདོ་སྡེའི་དགོས་པ་ནི་བསྡུ་ན་རྣམ་པ་བཞིར་རིག་པར་བྱ་སྟེ།ཀུན་ཏུ་རྨོངས་པ་རྣམས་ལ་ཡང་དག་aཔར་བསྟན་པ་དང་།བག་མེད་པ་རྣམས་ལ་ཡང་དག་པར་ལེན་དུ་གཞུག་པ་དང་།ཀུན་ཏུ་ཞུམ་པ་རྣམས་ལ་ཡང་དག་པར་གཟེངས་
43. བསྟོད་པ་དང་།ཡང་དག་པར་ཞུགས་པ་རྣམས་ལ་ཡང་དག་པར་དགའ་བར་བྱ་སྟེ།ཇི་ལྟར་རིགས་པར་ཁ་ཅིག་ཏུ་ནི་གཅིག་ཡིན་པ་ནས་ཁ་ཅིག་ཏུ་ནི་བཞི་aཡིན་པའི་བར་དུ་སྦྱར་བར་བྱའོ།།དེའི་ཕྱིར་དེ་དང་དེ་ལས་ཡང་དག་པར་སྟོན་པར་མཛད།ཡང་དག་པར་ལེན་དུ་འཇུག་པར་མཛད།ཡང་དག་པར་གཟེངས་སྟོད་
44. པར་མཛད།ཡང་དག་པར་དགའ་བར་མཛད་ཅེས་བྱ་བ་སྨོས་སོ།།གང་ཟག་ཁ་ཅིག་གཅིག་པུ་ཡིན་ཡང་དོན་ཁ་ཅིག་ལ་ཀུན་aཏུ་རྨོངས་ལ།ཁ་ཅིག་ལ་ཞེས་བྱ་བ་ནས་ཡང་དག་པར་ཞུགས་པའི་བར་དུ་ཡིན་པས་གཅིག་ལ་ཡང་བཞི་འཐད་དོ།།དེ་ལ་ཀུན་ཏུ་རྨོངས་པ་རྣམས་ནི་
45. མི་ཤེས་པ་དང་ཐེ་ཚོམ་དང་ལོག་པར་ཤེས་པ་དང་ལྡན་པའི་ཕྱིར་རོ།།བག་མེད་པ་རྣམས་ནི་ལེ་ལོ་དང་འདུན་པ་མེད་པ་དང་གཡེན་སྤྱོར་aབ་དང་ལྡན་པའི་ཕྱིར་རོ།།ཀུན་ཏུ་ཞུམ་པ་རྣམས་ནི་དམན་པ་ལ་མོས་པ་དང་བདག་ཉིད་མི་ནུས་པར་སེམས་པ་དང་འགྱོད་པ་དང་བྱ་བ་མང་པོས་འཇིགས་པ་དང་ལྡན་པའི་ཕྱིར་རོ།།ཡང་དག་པར་ཞུགས་པ་རྣམས་ནི་ཕྱིན་ཅི་མ་ལོག་པ་དང་མཉམ་པ་དང་ཆོག་
46. མི་ཤེས་པའི་བརྩོན་འགྲུས་བསྒྲུབ་པ་དང་aལྡན་པའི་ཕྱིར་རོ།།ནག་པོའི་ཕྱོགས་ལས་འདུན་པ་བཟློག་པ་ཡང་དགོས་པ་ཡིན་ནོ།།ཡང་ན་དེ་ཡང་ཡང་དག་བར་ལན་དུ་འཇུག་པ་ཉིད་ཡིན་ཏེ།དེ་བཟློག་པ་ལ་འཛུད་པའི་ཕྱིར་རོ།།ཡང་དག་པར་བསྟན་པ་ལ་སོགས་པ་དེ་དག་ཀྱང་ཡོན་ཏན་གྱི་ཁྱད་པར་གྱི་དོན་ནམ།ཡོངས་སུ་སྤོང་བར་བྱེད་aཔའི་དོན་ནམ།རྟེན་པར་བྱེད་པའི་དོན་ནམ།སྐྱོ་བའི་
47. དོན་ནམ།དད་པའི་དོན་ནམ།དེ་ལྟ་བུ་ལ་སོགས་པ་ཡིན་པར་ཅི་རིགས་
48. པར་བྱའོ།།མདོ་ལས་མ་དད་པ་གཉིས་ནི་དད་པ་ཕུན་སུམ་ཚོགས་པ་ལ་ཡང་དག་པར་ལེན་དུ་འཇུག།འདུལ་བར་བྱེད།འཛུད་པར་བྱེད།རབ་ཏུ་aའཇོག་པར་བྱེད་ཅེས་འབྱུང་བ་གང་ཡིན་པ་དེ་ཅི་དོན་གཅིག་པ་ཞིག་ཡིན་ནམ་འོན་ཏེ་དོན་
49. ཐ་དད་པ་ཡིན།དེ་ལས་ཅིར་འགྱུར་གལ་ཏེ་དོན་གཅིག་པ་ཞིག་ཡིན་ན་ནི་དོན་ཟློས་པ་ཉིད་ཀྱི་སྐྱོན་དུ་འགྱུར་རོ།།འོན་ཏེ་དོན་ཐ་དད་པ་ཞིག་ཡིན་ན་ནི་ཇི་ལྟར་ན་ཡང་དག་པར་བསྟན་པ་ལ་སོགས་པ་ཁོ་aན་མདོ་སྡེའི་དགོས་པ་དག་
50. ཏུ་འགྱུར་ཞེ་ན།རེ་ཞིག་དོན་གཅིག་པ་ཞིག་ཡིན་ཏེ་མདོ་
51. དོན་ཟློས་ན་སྐྱོན་ཅིར་འགྱུར།དེ་ནི་
52. དོན་མེད་པར་འགྱུར་ཏེ།ཚིག་འཇུག་པ་དོན་མེད་པ་
53. ཡིན་ན་ནི་ཅིའི་ཕྱིར་བཟློག་པར་འགྱུར་ལ།ཅིའི་ཕྱིར་རྣམ་གྲངས་རྣམས་ཀྱིས་
54. བསྟན་གྱི།དེ་ཉིད་ཀྱིས་མ་ཡིན་aཞེ་ན།གལ་ཏེ་སངས་རྒྱས་རྣམས་ཀྱིས་
55. རྣམ་གྲངས་གསུངས་པ་དགོས་པ་མེད་པ་ཞིག་ཡིན་ན་ནི་སྐྱོན་དེར་འགྱུར་རོ།།འདིར་དགོས་པ་གང་ཡིན་ཞེ་ན།དགོས་པ་དག་ནི་བརྒྱད་དེ་རྣམ་གྲངས་གསུངས་པ་ནི་འདུལ་བ་ཐ་དད་པའི་ཕྱིར་ཏེ།དེའི་ཚེ་དང་ཕྱི་མའི་ཚེ་ཁ་ཅིག་ལ་
56. ལ་ལས་ཁོང་དུ་ཆུད་aཔར་བྱ་བའི་ཕྱིར་དང་།དེའི་ཚེ་རྣམ་པར་གཡེངས་པ་རྣམས་ལ་བརྗོད་པ་དེ་ཉིད་ཀྱི་
57. ནི་གཞན་དག་གིས་
58. སྨད་པར་འགྱུར་བས་རྣམ་གྲངས་ཀྱིས་དེའི་དོན་བསྟན་པར་བྱ་བའི་ཕྱིར་དང་།ཡིད་མི་གཞུངས་པ་རྣམས་ལ་ཡང་དང་ཡང་དུ་དེའི་དོན་ཡང་དག་པར་མཚོན་པས་aམི་བརྗེད་པར་བྱ་བའི་ཕྱིར་དང་།ཚིག་གཅིག་ལ་དོན་དུ་མ་བྱུང་བས་དོན་གཞན་དུ་རྟོག་
59. པ་བསལ་བའི་ཕྱིར་དང་།གཞན་དུ་མིང་དེ་རྣམས་ཀྱིས་དེའི་དོན་ཡང་དག་པར་བསྒྲུབ་པའི་ཕྱིར་སྒྲ་ངེས་པར་སྦྱོར་བ་ལྟ་བུ་དང་།ཆོས་སྒྲོགས་པ་རྣམས་དོན་གྱི་བཤད་སྦྱར་དང་གོ་བར་བྱེད་པ་གཉིས་aལ་ཐབས་མཁས་པ་ཉིད་དུ་བསྒྲུབ་པའི་ཕྱིར་དང་།ཉིད་ལ་ཆོས་སོ་སོར་
60. ཡང་དག་པར་རིག་པ་མངའ་བར་བསྟན་པའི་ཕྱིར་དང་།གཞན་དག་ལ་དེའི་ས་བོན་བསྐྱེད་པའི་ཕྱིར་ཏེ།རྣམ་པར་བཤད་པ་བྱེད་པ་ཐམས་ཅད་ཀྱང་རྣམ་གྲངས་བཤད་པ་དག་གིས་
61. སློབ་མ་རྣམས་ལ་གོ་བར་
62. བྱེད་aཔས་ན་དེ་ལྟ་བུའི་རང་བཞིན་ཅན་ལ་ཟློས་པའི་སྐྱོན་དུ་མི་འགྱུར་རོ།།ཡང་ན་དོན་ཐ་དད་པ་ཡིན་དུ་ཆུག་སྟེ།འདི་ལྟར་བྱོས་ཤིག་ཅེས་བྱ་བ་ནི་ཡང་དག་པར་ལེན་དུ་འཇུག་པའོ།།འདུལ་བར་བྱེད་པ་ནི་གུས་པར་
63. བྱེད་པ་ཉིད་དུ་བསྒྲུབ་
64. པའི་ཕྱིར་རོ།།འཛུད་པར་བྱེད་པ་ནི་
65. སྒྲུབ་པ་ལ་aའཇོག་པར་བྱེད་པའི་ཕྱིར་རོ།།རབ་ཏུ་འཇོག་པར་བྱེད་པ་ནི་མི་འཕྲོགས་
66. པ་ཉིད་ཀྱིས་རྣམ་པར་མི་གཡོ་བར་
67. བྱ་བའི་ཕྱིར་རོ།།རྣམ་གྲངས་གཞན་ཡང་འདུལ་བར་བྱེད་པ་ནི་བགེགས་སེལ་བའི་ཕྱིར་རོ།།ཇི་ལྟར་
68. ན་མདོ་སྡེ་ལས་དགོས་པ་མང་པོ་མི་འབྱུང་ཞེ་ན།མི་འབྱུང་སྟེ།འདུལ་བར་aབྱེད་པ་ལ་སོགས་པ་རྣམས་ཀྱི་འབྲས་བུ་ནི་ཉེ་བར་འདུན་པར་བྱེད་པ་ཡིན་པའི་ཕྱིར་རོ།།འོ་ན་རྣམ་གྲངས་ཀྱིས་
69. ཉེ་བར་འདུན་པར་བྱེད་པའམ།འདུན་པར་
70. ཟློག་པར་བྱེད་པ་འདི་ལྟ་སྟེ།སྦྱོར་བར་བྱ་བ་ནི་རིགས་སོ།།བག་ཡོད་པར་བྱ་བ་ནི་རིགས་སོ།།སྟོན་པའི་བསྟན་པ་ལ་རྣལ་aའབྱོར་དུ་བྱ་བ་ནི་རིགས་སོ་ཞེས་བྱ་བ་དང་།ཀུན་དགའ་བོ་དགེ་སློང་འདུ་འཛི་ལ་ཀུན་དགའ་བ་དང་།འདུ་འཛི་ལ་དགའ་བ་དང་།
71. འདུ་འཛི་ལ་ཀུན་དགའ་བའི་སྦྱོར་བ་ལ་
72. མངོན་པར་བརྩོན་ཞིང་གནས་པ་
73. ནི་ལེགས་པ་མ་ཡིན་ནོ་ཞེས་བྱ་བ་གང་ཡིན་པ་ཇི་ལྟ་བུ་ཞེ་ན།དེ་དག་ཀྱང་འདུལ་
74. བ་aབག་མེད་པའི་རང་བཞིན་ཅན་གྱི་དབང་དུ་མཛད་ནས་ནི་ཡང་དག་པར་ལེན་དུ་འཇུག་པ་ཡིན་ནོ།།ཀུན་ཏུ་རྨོངས་པའི་དབང་དུ་མཛད་ནས་ནི་ཡང་དག་པར་བསྟན་པ་ཡིན་ཏེ།རིགས་པ་དང་རིགས་པ་མ་ཡིན་པ་ཉིད་གཉིས་ཡང་དག་པར་སྟོན་པའི་ཕྱིར་རོ།།དེ་ལ་མདོ་སྡེའི་དུམ་བུ་དང་aཔོ་འདི་ནི་གང་ལ་བརྟེན་ནས་གང་བྱ་བ་དེ་ལ་ཉེ་བར་འདུན་པར་བྱེད་པ་ཡིན་ཏེ།ཅི་ལ་བརྟེན་ནས་ཤེ་ན།བརྩོན་འགྲུས་བརྩམས་པ་ལའོ།།ཅི་ཞིག་བྱ་ཞེ་ན།མི་མཐུན་པའི་ཕྱོགས་སྤང་བ་
75. དང་།གཉེན་པོའི་ཕྱོགས་བསྟེན་པར་བྱའོ།།གཞན་ཡང་འདུལ་
76. བ་ལེ་ལོ་ཅན་གྱི་དབང་aདང་།རྙེད་
77. པ་དང་བཀུར་སྟིའི་དོན་དུ་ཐོས་པ་དང་།བསམ་པ་ལ་བརྩོན་པ་དང་།ཏིང་ངེ་འཛིན་ཙམ་གྱིས་ཆོག་པར་འཛིན་པའི་རང་བཞིན་ཅན་ལས་བརྩམས་ནས་ཉེ་བར་འདུན་པར་བྱེད་པ་འདི་ཡིན་པར་རིག་པར་བྱའོ།།གཞན་ཡང་ཏིང་ངེ་འཛིན་དང་དེ་ལ་རོ་མྱང་བ་མེད་པ་དང་དེ་ཙམ་aགྱིས་ཆོག་མི་ཤེས་པར་ཉེ་བར་འདུན་པར་བྱེད་པ་ཡིན་ནོ།།ལུང་ལས་ནི་གོ་རིམས་བཞིན་དུ་བསླབ་པ་གསུམ་ལ་བརྩམས་ནས་ཞེས་འབྱུང་ངོ་།།ཨ་ལམ་ཞེས་བྱ་བའི་སྒྲ་འདི་ནི་ནུས་པ་ལ་ཡང་མཐོང་སྟེ།ལམ་འདི་ཡང་ཤེས་པར་ནུས་པ་མ་ཡིན་མཐོང་བར་
78. ནུས་པ་མ་ཡིན་ཞེས་བྱ་བ་སྟེ།aམི་ཕོད་ཅིང་མི་ནུས་སོ་ཞེས་བྱ་བའི་ཐ་ཚིག་གོ།།བཟློག་པའི་དོན་ལ་ཡང་མཐོང་
79. སྟེ།རྒྱལ་པོ་ཆེན་པོ་རེ་ཞིག་བདག་ལ་བྱས་
80. པ་ནི་ཞེས་བྱ་བ་ནས་སེམས་རབ་ཏུ་དང་བས་ནི་ཆོག་གོ།།འདུ་བྱེད་ཐམས་ཅད་ཀྱིས་ནི་ཆོག་གོ་ཞེས་བྱའོ
81. །།རྒྱན་གྱི་དོན་ལ་ཡང་མཐོང་སྟེ།རུལ་བའི་
82. aལུས་ནི་མངོན་པར་བརྒྱན་བྱས་ཤིང་།།མིག་སྨན་བསྐུས་པ་ཇི་ལྟར་གསར་བྲིས་བཞིན།།ཞེས་བྱ་བའོ།།རིགས་པའི་དོན་ལ་ཡང་མཐོང་སྟེ།དམག་ལྡན་པ་ཁྱོད་སོམ་ཉི་ཟ་བ་ནི་རིགས་པ་ཡིན་ནོ།།ཐེ་ཚོམ་ཟ་བ་ནི་རིགས་པ་ཡིན་ནོ་ཞེས་བྱ་བ་སྟེ།ཐེ་ཚོམ་ཟ་བར་བྱ་བའི་གནས་aལ་ཐེ་ཚོམ་སྐྱེས་པ་ཡིན་པས་སོ།།སྐྱོ་བར་རིགས་པ་ཡིན་ནོ།།འདོད་ཆགས་དང་བྲལ་བར་
83. རིགས་པ་ཡིན་ནོ།།རྣམ་པར་གྲོལ་བར་བྱ་བ་ནི་རིགས་པ་ཡིན་ནོ་ཞེས་བྱ་བ་ནི་རུང་བ་ཞེས་བྱ་བའི་ཐ་ཚིག་གོ།།འདིར་ཡང་སྦྱོར་བར་བྱ་བ་ནི་རིགས་སོ་ཞེས་བྱ་བ་ནི་རུང་བའི་དོན་དུ་བལྟ་aབར་བྱའོ།།མདོ་སྡེའི་དུམ་བུ་གཉིས་པ་ལས་འབྱུང་བ་ནི་ད་ལྟར་བྱུང་བ་དང་།འདས་པ་དང་མ་འོངས་པའི་འདུ་འཛི་ལས་བརྩམས་ནས་ཚིག་
84. གསུམ་པོ་དག་རིག་
85. པར་བྱ་སྟེ།དེ་ལ་དགའ་བ་དང་རོ་མྱོང་
86. བར་བྱེད་པ་དང་མངོན་པར་དགའ་བའི་ཕྱིར་རོ།།སྤང་
87. བ་aལ་ཀུན་དགའ་བ་ཞེས་བྱ་བ་དེ་ལ་ཡང་དེ་བཞིན་ནོ།།དགོས་པ་བཤད་ཟིན་ཏོ།།བསྡུས་པའི་དོན་ནི་མདོ་སྡེའི་ལུས་
88. ཡིན་ཏེ།འདི་ལྟ་སྟེ།ཡང་དག་པར་ལྡན་པའི་ལུང་ལས།དགེ་སློང་དག་གཟུགས་ཡོད་པ་འདི་ལ་ཞེས་བྱ་བ་ལ་སོགས་པའི་མདོ་སྡེ་ལྟ་བུ་སྟེ།དེ་ལས་ནི་བསྡུ་ན་aགང་ཞིག་ཇི་ལྟར་ཡོངས་སུ་ཤེས་པར་བྱ་བ་དང་།ཡོངས་སུ་ཤེས་པ་གང་ཡིན་པ་དང་།ཡོངས་སུ་ཤེས་པའི་འབྲས་བུ་གང་ཡིན་པ་དང་།དེ་རྗོད་
89. པར་བྱེད་པ་གང་ཡིན་པ་དེ་ལ་
90. བསྟན་པ་ནི་བསྡུས་པའི་དོན་ཏོ
91. །།ཅི་ཞིག་ཡོངས་སུ་ཤེས་པར་བྱ་ཞེ་ན།གཟུགས་ལ་སོགས་པ་aསྡུག་བསྔལ་
92. གྱི་བདེན་པས་བསྡུས་པའོ།།ཇི་ལྟར་ཡོངས་སུ་ཤེས་པར་བྱ་ཞེ་ན།མི་རྟག་པར་རོ།།ཡོངས་སུ་ཤེས་པ་གང་ཞེ་ན།ཡང་དག་པའི་ལྟ་བའོ།།ཡོངས་སུ་ཤེས་པའི་འབྲས་བུ་གང་ཞེ་ན།སྐྱོ་བ་ལ་སོགས་པའི་རིམ་གྱིས་
93. སེམས་ཤིན་ཏུ་རྣམ་པར་གྲོལ་བ་aཉིད་དོ།།དེ་རྗོད་
94. པར་བྱེད་པ་གང་ཡིན་ཞེ་ན།བདག་གི་སྐྱེ་བ་ཟད་དོ་ཞེས་བྱ་བ་དེ་ལྟ་བུ་ལ་སོགས་པའོ།།གཞན་ཡང་བསྡུས་པའི་དོན་ནི་བསྡུ་ན་འདིར་ཡང་དག་པ་
95. ཇི་ལྟ་བ་བཞིན་དུ་མཐོང་བ་དང་།སྐྱོ་བ་དང་།འདོད་ཆགས་དང་བྲལ་བ་དང་།རྣམ་པར་གྲོལ་བ་དང་།རྣམ་པར་aགྲོལ་བའི་ཡེ་ཤེས་མཐོང་བ་ཡིན་པར་བསྟན་ཏོ།།དེ་ལྟ་བུའི་རང་བཞིན་ཅན་ནི་མདོ་སྡེ་རྣམས་ཀྱི་
96. བསྡུས་པའི་དོན་དུ་རིག་པར་བྱའོ།།ཚིག་གི་དོན་ནི་རྗོད་
97. པ་གང་གི་བརྗོད་པར་བྱ་བ་གང་ཡིན་པ་སྟེ།དེ་ཡང་ཁ་ཅིག་ནི་གཅིག་ལ་དུ་མ་འབྱུང་བ་དང་།ཁ་ཅིག་ནི་དུ་མ་ལ་གཅིག་འབྱུང་བ་སྟེ།རེ་ཞིག་ཅིག་ལ་aདུ་མ་འབྱུང་བ་ནི་དཔེར་ན།མ་ཟླ་བའི་བུ་མོའི་བུའི་
98. མདོ་ལས།དེའི་སེམས་དེ་འདོད་ཆགས་དང་བྲལ་བ་དང་།ཞེ་སྡང་དང་བྲལ་བ་དང་།གཏི་མུག་དང་བྲལ་བ་ཡིན་ནོ་ཞེས་བྱ་བ་འབྱུང་བ་ལྟ་བུ་ནི་དེ་དག་དང་མི་ལྡན་པར་ཤེས་པར་བྱ་སྟེ།ཀུན་ཏུ་ཆགས་པ་མ་ཡིན་པའི་ཆོས་ཅན་ཞེས་བྱ་བ་ལ་aསོགས་པ་གསུངས་པའི་ཕྱིར་དང་།ཕྱིར་མི་ལྡོག་པའི་ཆོས་ཅན་ཞེས་གསུངས་པའི་
99. ཕྱིར་ཏེ།ཡོངས་སུ་ཉམས་པ་མེད་པ་དང་།ཕྱིར་ལྡོག་པ་མེད་པས་ཕྱི་རོལ་པའི་འདོད་ཆགས་དང་བྲལ་བ་དང་ཆོས་མི་མཐུན་པའི་ཕྱིར་རོ།།ཡན་ལག་ལྔ་བའི་ཕྱྭ་མཁན་གྱི་མདོ་ལས།དགེ་བའི་aཚུལ་ཁྲིམས་འདི་དག་ནི་སེམས་ཀྱིས་ཀུན་ནས་བསླང་བ་དག་སྟེ།སེམས་དེ་གང་ཞེ་ན།འདོད་ཆགས་དང་བྲལ་བ་དང་ཞེ་སྡང་དང་བྲལ་བ་དང་གཏི་མུག་དང་བྲལ་བ་ཡིན་ནོ་ཞེས་བྱ་བ་ནི་མ་ཆགས་པ་ལ་
100. སོགས་པ་དག་དང་མཚུངས་པར་ལྡན་པར་ཤེས་པར་བྱའོ།།འདོད་ཆགས་ལ་སོགས་པ་aདག་དང་མི་ལྡན་པ་ཡང་མ་ཡིན་ལ།ལུང་དུ་མ་བསྟན་པ་ཡང་མ་ཡིན་ཏེ།སོ་སོ་ཐར་པའི་སྡོམ་པའི་དབང་དུ་མཛད་པའི་ཕྱིར་རོ།།སེམས་ཀྱི་རྣམ་གྲངས་མངོན་པར་ཤེས་པ་བསྟན་པ་ལས།སེམས་འདོད་ཆགས་དང་བྲལ་ན་སེམས་འདོད་ཆགས་དང་བྲལ་ལོ་སྙམ་དུ་ཡང་དག་པ་aཇི་ལྟ་བ་བཞིན་དུ་རབ་ཏུ་ཤེས་པ་དང་།ཞེ་སྡང་དང་བྲལ་བ་དང་གཏི་མུག་དང་བྲལ་བ་ཞེས་བྱ་བ་ནི་འདོད་ཆགས་ལ་སོགས་པ་དག་དང་མཚུངས་པར་ལྡན་པ་མ་ཡིན་པར་ཤེས་པར་བྱའོ།མི་ལྡན་པ་ཡང་མ་ཡིན་ལ།།གདོན་མི་ཟ་བར་མ་ཆགས་པ་ལ་སོགས་པ་དང་མཚུངས་པར་ལྡན་aཔ་ཡང་མ་ཡིན་ནོ།།ཅིའི་ཕྱིར་མི་ལྡན་པ་མ་ཡིན་ཞེ་ན།འདོད་ཆགས་ལ་
101. སོགས་པ་དང་བྲལ་བ་ཉིད་རྣམ་པར་གྲོལ་བ་ཉིད་དུ་འགྱུར་བས་སོ།།ཅིར་འགྱུར་ཞེ་ན།དེ་ལོགས་ཤིག་ཏུ་བསྟན་པར་མི་འགྱུར་ལ།མངོན་པར་ཤེས་པ་སྤྱི་
102. བོ་དག་ལ་ཡང་འདོད་ཆགས་ལ་སོགས་པ་aདང་བྲལ་བར་སྨོས་པར་མི་འགྱུར་ཏེ།རྣམ་པར་གྲོལ་བ་བཞིན་ནོ།།གལ་ཏེ་འདོད་ཆགས་ལ་སོགས་པ་དང་བྲལ་བ་དེ་དང་མི་ལྡན་པ་ཡིན་ན།འོ་ན་ནི་འདོད་ཆགས་ལ་
103. སོགས་པ་དང་བཅས་པ་ཡང་དེ་དང་ལྡན་པ་ཡིན་གྱི་དེ་དང་མཚུངས་པར་ལྡན་པ་ནི་མ་ཡིན་ནོ།།ཅིར་འགྱུར་aཞེ་ན།ཐ་དད་པ་སྨོས་
104. པར་མི་འགྱུར་ཏེ།གཅིག་ལ་ཡང་གསུམ་ཆར་དང་ལྡན་པའི་ཕྱིར་རོ།།རྣམ་པར་མ་གྲོལ་བ་ཡང་ལོགས་ཤིག་ཏུ་སྨོས་པར་མི་འགྱུར་རོ།།གལ་ཏེ་འདོད་ཆགས་དང་བྲལ་བ་མི་ལྡན་པ་ཡིན་ཡང་འདོད་ཆགས་དང་བཅས་པ་ལྡན་པ་ཙམ་ལ་མི་བརྗོད་པར་aམཚུངས་པར་ལྡན་པ་ལ་བྱའོ་ཞེས་པ་ནི་གལ་ཏེ་ནག་པོའི་ཕྱོགས་དང་མཐུན་པ་དེ་དང་མཚུངས་པར་ལྡན་པ་ཡིན་ལ།དཀར་པོའི་ཕྱོགས་དང་མཐུན་པ་ནི་དེ་དང་མི་ལྡན་པ་ཡིན་ན་ཅིར་འགྱུར་ཞེ་ན།རྣམ་པར་གྲོལ་བ་ལོགས་ཤིག་ཏུ་སྨོས་པར་མི་འགྱུར་ཞིང་།འདོད་ཆགས་aལ་སོགས་པ་དང་མཚུངས་པར་ལྡན་པ་ཡང་མ་ཡིན་མི་ལྡན་པ་ཡང་མ་ཡིན་པའི་དགེ་བ་ཟག་པ་དང་བཅས་པ་དང་།ལུང་དུ་མ་བསྟན་པ་གང་ཡིན་པ་
105. དེ་ཡང་སྨོས་པར་མི་འགྱུར་རོ།།རེ་ཞིག་ཉོན་མོངས་པ་གཞན་དང་ཉེ་བའི་ཉོན་མོངས་པ་དང་མཚུངས་པར་ལྡན་པའི་སེམས་ཀྱང་ཇི་ལྟར་སྨོས་aཔར་འགྱུར་ཏེ།དེ་ལ་ཡང་དེ་བཞིན་དུ་འགྱུར་རོ་ཞེ་ན།ཚོར་བ་རྣམ་པ་གསུམ་ལ་གནས་པའི་སེམས་ཀྱི་དབང་དུ་བྱས་ནས་དེ་དང་མཚུངས་པར་ལྡན་པའི་ཉོན་མོངས་པའི་རྩ་བ་གསུམ་པོ་དག་སྨོས་པའི་ཕྱིར།དེ་ལ་གནས་པའི་སེམས་དང་མཚུངས་པར་ལྡན་པའི་ཉོན་མོངས་པ་དང་aཉེ་བའི་ཉོན་མོངས་པ་དང་།ཉེ་བའི་ཉོན་མོངས་པ་དེའི་ཕྱོགས་དང་མཐུན་པ་གཞན་རྣམས་ཀྱང་སྨོས་པ་ཁོ་ན་ཡིན་པས་དེ་དང་མཚུངས་པར་ལྡན་པའི་སེམས་མ་སྨོས་པ་མ་ཡིན་ནོ།།གལ་ཏེ་འོ་ན་འདོད་ཆགས་དང་མཚུངས་པར་ལྡན་པ་མ་ཡིན་པ་འདོད་ཆགས་དང་བྲལ་བ་ཡིན་ན།aཞེ་སྡང་དང་མཚུངས་པར་ལྡན་པ་ཡང་འདོད་ཆགས་དང་བྲལ་བ་ཡིན་ནོ་ཞེ་ན།དེ་ལ་དེ་ལྟར་བཟུང་
106. བ་གོ་བ་མ་ཡིན་ཏེ།དེ་ལ་ནི་ཞེ་སྡང་དང་བཅས་པ་ཉིད་དུ་བཟུང་
107. སྟེ།ཇི་ལྟ་བུ་དང་མཚུངས་པར་ལྡན་པར་བཟུང་བའི་ཕྱིར་དེ་ཁོ་ན་བཞིན་དུ་བསྟན་ཏོ།།འདོད་ཆགས་ལ་སོགས་པ་aདང་བྲལ་བ་ནི་ཐ་དད་པར་ཡང་བཟུང་
108. སྟེ།གང་དང་མཚུངས་པར་ལྡན་པ་དེ་དང་བྲལ་བ་དང་།གཞན་དང་ཡང་མཚུངས་པར་ལྡན་པ་མ་ཡིན་པ་ལས་སོ།།ཐ་དད་པ་མ་ཡིན་པར་ཡང་ཡིན་ཏེ།ཐམས་ཅད་དང་མཚུངས་པར་མི་ལྡན་པའི་ལས་སོ།།གང་ཞིག་འདི་སྐད་དུ།གལ་ཏེ་aའདོད་ཆགས་དང་ལྡན་པ་འདོད་ཆགས་དང་བཅས་པ་ཡིན་ན་དེ་ནི་ཕ་རོལ་གྱི་སེམས་ཤེས་པས་
109. འཛིན་པར་མི་འཐད་དེ།ཅིའི་ཕྱིར་ཞེ་ན།འདོད་ཆགས་དང་ལྡན་པ་ནི་དེས་དམིགས་པའམ་དེའི་
110. ཐོབ་པའི་སྒོ་ནས་ཡིན་གྲང་
111. ན།དེ་གཉིས་ཀྱང་དེས་མི་འཛིན་ཏེ།ཕ་རོལ་གྱི་སེམས་ཤེས་aཔས་དེ་ལ་དམིགས་པ་ཅན་དང་།སེམས་དང་མི་ལྡན་པ་ལ་དམིགས་པ་ཅན་དུ་གྱུར་ན་མི་རུང་བས་སོ་ཞེས་ཟེར་བ་དེ་ལ་འདི་སྐད་ཅེས་རེ་ཞིག་ཇི་ལྟར་ན་ཕ་རོལ་གྱི་སེམས་ཤེས་པས་སེམས་རྣམ་པར་གྲོལ་བ་འཛིན་པར་འགྱུར་ཏེ།དེ་ལ་ཡང་དེ་བཞིན་དུ་འགྱུར་རོ་ཞེས་བརྗོད་པར་བྱའོ།།aདེ་ཡང་ཇི་ལྟར་འཛིན་པར་འགྱུར་ཞེ་ན།འདི་ནི་བསམ་གྱིས་མི་ཁྱབ་པ་སེམས་པ་སྟེ།བཅོམ་ལྡན་འདས་ཀྱིས་བསམ་གཏན་པ་རྣམས་ཀྱི་
112. བསམ་གཏན་གྱི་ཡུལ་ནི་བསམ་གྱིས་མི་ཁྱབ་པོ་ཞེས་གསུངས་སོ།།འོན་ཀྱང་འདོད་ཆགས་ལ་སོགས་པའི་བག་ཆགས་དང་བཅས་aཔའི་སེམས་ཁྱད་པར་ཅན་ལ་འཛིན་ཏོ།།དེ་ལྟར་ན་ཚིག་གཅིག་ལ་དོན་དུ་མ་བྱུང་བ་ཡིན་ནོ།།ཡང་དཔེར་བརྗོད་པར་བྱ་སྟེ།དཔེར་ན།གཟུགས་ཞེས་
113. བྱ་བ་གཟུགས་ཕུང་དང་།།ཁ་དོག་བསམ་གཏན་རྣམ་
114. པར་འདྲེན།།གཟུགས་ཞེས་བྱ་བ་གཟུགས་ཀྱི་ཕུང་པོ་aལ་ནི་གཟུགས་ལ་བདག་ཏུ་རྗེས་སུ་ལྟ་ཞིང་རྣམ་པར་ཤེས་པའི་བར་དུ་ཞེས་འབྱུང་བ་ལྟ་བུའོ།།ཁ་དོག་ལ་ནི་མིག་གིས་གཟུགས་རྣམས་མཐོང་ནས་ཞེས་འབྱུང་བ་ལྟ་བུའོ།།བསམ་གཏན་རྣམས་ལ་ནི་གཟུགས་ཀྱི་འདོད་ཆགས་དང་།གཟུགས་མེད་པའི་འདོད་ཆགས་ཞེས་འབྱུང་བ་aལྟ་བུའོ།།རྣམ་པ་ལ་ནི་གཟུགས་རྣམས་ཀྱི་སྡུག་པའི་གཟུགས་དག་ལ་ཀུན་ཏུ་ཆགས་ཞེས་འབྱུང་བ་ལྟ་བུའོ།།མཐའ་ནི་ཟད་དང་འཇུག་ཆ་དང་།།ཉེ་དང་ཕྱོགས་དང་སྨད་པ་
115. ལའོ།།མཐའི་སྒྲ་ཟད་པ་ལ་ནི་སྡུག་བསྔལ་གྱི་མཐར་
116. འབྱིན་ཞེས་འབྱུང་བ་ལྟ་བུའོ།།མཇུག་ལ་ནི།འཚོ་aབའི་མཐའ་ནི་འཆི་བ་ཡིན་
117. ཞེས་འབྱུང་བ་དང་།འདིར་ནི་འགྲོ་བས་འཇིག་རྟེན་མཐར།།ནམ་ཡང་ཕྱིན་པར་མི་འགྱུར་རོ་ཞེས་འབྱུང་བ་ལྟ་བུའོ།།ཆ་ལ་ནི་མཐའ་གསུམ་སྟེ།འཇིག་
118. ཚོགས་ཀྱི་མཐའ་དང་།འཇིག་ཚོགས་ཀུན་འབྱུང་བའི་མཐའ་དང་།འཇིག་ཚོགས་aའགོག་པའི་མཐའོ་ཞེས་འབྱུང་བ་ལྟ་བུའོ།།ཉེ་བ་ལ་ནི་ས་བླངས་
119. ནས་ཆུའི་མཐར་འགྲོའོ་ཞེས་འབྱུང་བ་ལྟ་བུའོ།།ཕྱོགས་ལ་ནི་མཐའ་གང་དུ་ཕྱིན་ཞེས་འབྱུང་བ་དང་།མཐའ་གཅིག་ཏུ་འདུག་གོ་ཞེས་འབྱུང་བ་ལྟ་བུའོ།།སྨད་པ་ལ་ནི་འདི་ནི་འཚོ་བ་རྣམས་ཀྱི་མཐའ་སྟེ།aའདི་ལྟ་སྟེ།སློང་
120. མོའི་ཞེས་བྱ་བ་ལྟ་བུ་སྟེ་ཐ་ཆད་དོ་ཞེས་བྱ་བར་མངོན་ནོ།།མཆོག་གི་སྒྲ་ནི་གཙོ་བོ་དང་།།དང་པོ་རྩེ་མོ་མདུན་དོན་དང་།།ཚིག་དང་མང་པོ་དག་དང་ནི།།དམིགས་པ་ལ་ཡང་ཡོད་པར་མཐོང་།།གཙོ་བོ་ལ་ནི་སེམས་ཅན་གང་སུ་དག་aཡོད་པ་དེ་རྣམས་ཀྱི་མཆོག་ནི་དེ་བཞིན་གཤེགས་པ་ཡིན་པར་བཤད་ཅེས་འབྱུང་བ་ལྟ་བུའོ།།དང་པོ་ལ་ནི་སྟན་གྱི་ཐོག་མ་དང་།ཆུའི་ཐོག་མ་དང་།བསོད་སྙོམས་ཀྱི་ཐོག་མ་ཞེས་འབྱུང་བ་ལྟ་བུའོ།།རྩེ་མོ་ལ་ནི་སྐྲའི་རྩེ་མོས་སམ།རྩྭའི་
121. མཆོག་མས་སམ་ཞེས་འབྱུང་བ་ལྟ་aབུའོ།།མདུན་གྱི་དོན་ལ་ནི་མདུན་དུ་འགྲོའོ་ཞེས་འབྱུང་བ་ལྟ་བུའོ།།ཚིག་
122. ལ་ནི་ཚིགས་
123. ཀྱི་ས་བོན་ཞེས་འབྱུང་བ་ལྟ་བུའོ།།མང་པོ་ལ་ནི་ཁྲོམ་གྱི་རུ་ཞེས་འབྱུང་བ་ལྟ་བུའོ།།དམིགས་པ་ལ་ནི་སེམས་རྩེ་གཅིག་པ་ཉིད་དང་།སེམས་མི་འབྲེལ་བ་ཞེས་འབྱུང་བ་ལྟ་བུའོ།།ཉེ་བར་སྒྱུར་
124. aབ་དང་བཅས་པ་དང་
125. ཡིད་བདེ་བ་ལ་ཡང་མཐོང་སྟེ།མགུ་བ་ཉིད་དུ་གྱུར་ཡི་
126. རངས་པ་ཉིད་དུ་གྱུར་ཞེས་འབྱུང་བ་ལྟ་བུའོ།།བློ་གཅིག་པ་ཉིད་ལ་ཡང་ཡོད་དེ།ཉན་ཐོས་ཀྱི་དགེ་འདུན་རྣམས་མཐུན་པ་རྣམས་ལ་ལྟོས་ཞེས་འབྱུང་བ་ལྟ་བུའོ།།མཐའ་དག་ཉིད་ལ་ཡང་ཡོད་དེ།aརྐྱེན་རྣམས་ཚོགས་པ་ཞེས་འབྱུང་བ་ལྟ་བུའོ།།གཞོན་པ་ཉིད་ལ་ཡང་ཡོད་དེ།ལང་ཚོ་གཞོན་ནུ་དང་ལྡན་པ་ཞེས་འབྱུང་བ་ལྟ་བུའོ།།འཇིག་རྟེན་ཞེས་བྱ་སེམས་ཅན་དང་།།སྣོད་དང་སྡུག་བསྔལ་འགྲོ་འདོད་ལའོ།།སེམས་ཅན་དག་ལ་ནི་ཆོས་གསུམ་པོ་འདི་དག་ནི་འཇིག་aརྟེན་གྱི་
127. མི་འདོད་པ་དང་།མི་སྡུག་པ་དང་།མི་དགའ་བ་དང་།ཡིད་དུ་མི་འོང་བའོ་ཞེས་འབྱུང་བ་ལྟ་བུའོ།།སྣོད་ལ་ནི་འཇིག་རྟེན་གྱི་བར་གྱི་འཇིག་རྟེན་དག་ཡོད་དོ་ཞེས་འབྱུང་བ་ལྟ་བུའོ།།སྡུག་བསྔལ་གྱི་བདེན་པ་ལ་ནི་འཇིག་རྟེན་གང་ཞེ་ན།ཉེ་བར་ལེན་པའི་ཕུང་aཔོ་ལྔ་པོ་
128. རྣམས་སོ་ཞེས་འབྱུང་བ་ལྟ་བུའོ།།འགྲོ་བ་ལ་ནི་ལན་ཅིག་འཇིག་རྟེན་འདིར་འོངས་ན་སྡུག་བསྔལ་གྱི་མཐར་འབྱིན་ཏོ་ཞེས་འབྱུང་བ་ལྟ་བུའོ།།འདོད་པ་རྣམས་ལ་ནི་ཀུན་ཏུ་རྒྱུ་དག་འདོད་པའི་ཡོན་ཏན་ལྔ་པོ་འདི་དག་ནི་འཕགས་པའི་ཆོས་འདུལ་བ་ལ་ནི་འཇིག་རྟེན་ཞེས་བྱའོ་aའབྱུང་བ་ལྟ་བུའོ།།ཟང་ཟིང་ཞེས་བྱ་རྙེད་པ་དང་།།འདོད་ཡོན་གཟུགས་དང་ཟད་
129. ལ་ཡོད།།རྙེད་པ་ལ་ནི་དགེ་སློང་དག་ང་ནི་ཆོས་ཀྱི་བགོ་སྐལ་ལ་སྤྱོད་ཅིང་གནས་པ་ཡིན་གྱི།ཟང་ཟིང་གི་བགོ་སྐལ་ལ་སྤྱོད་པ་ནི་མ་ཡིན་ནོ་ཞེས་འབྱུང་བ་ལྟ་བུའོ།།འདོད་པའི་ཡོན་ཏན་རྣམས་ལ་ནི་གང་aལ་སོ་སོའི་སྐྱེ་བོ་རྣམས་ཆགས་པ་འདི་ནི་འཇིག་རྟེན་གྱི་ཟང་ཟིང་དྲག་པོ་ཡིན་ནོ་ཞེས་འབྱུང་བ་ལྟ་བུའོ།།གཟུགས་ལ་ནི་ཟང་ཟིང་དང་བཅས་པའི་རྣམ་པར་ཐར་པ་གང་ཞེ་ན།གཟུགས་དང་ལྡན་པ་གང་ཡིན་པའོ་ཞེས་འབྱུང་བ་ལྟ་བུའོ།།ཟས་ལ་ནི་ལག་པ་ཟས་དང་འབགས་པས་ཆུ་སྣོད་ལ་མི་aགཟུང་
130. ཞེས་འབྱུང་བ་ལྟ་བུའོ།།འཇིག་རྟེན་ན་ཟང་ཟིང་གི་སྒྲ་ནི་ཤ་ལ་ཡང་ཡོད་དོ
131. །།ཤ་མེད་པའི་ཟས་དང་ཞེས་འབྱུང་བ་ལྟ་བུའོ།།འབྱུང་བ་ཞེས་བྱ་སྐྱེས་བདེན་དང་།།ས་ཁམས་སོགས་དང་འདུས་བྱས་དང་།།ཡོད་དང་སེམས་ཅན་རྣམས་དང་ནི།།མི་མ་ཡིན་པ་རྣམས་ལ་aཡོད།།སྐྱེས་པ་ལ་ནི་ཟས་བཞི་ནི་སེམས་ཅན་འབྱུང་བ་རྣམས་གནས་པའི་ཕྱིར་རོ་ཞེས་འབྱུང་བ་ལྟ་བུ་སྟེ།སྐྱེས་པ་རྣམས་ཞེས་
132. བྱ་བར་ཤེས་སོ།།བདེན་པ་ལ་ནི་དེ་ཡང་དུས་བཞིན་དུ་སྨྲ་བ་དང་།ཡང་དག་པར་སྨྲ་བ་ཡིན་ཞེས་འབྱུང་བ་ལྟ་བུའོ།།སའི་ཁམས་ལ་སོགས་པ་ལ་
133. ནི་འབྱུང་བ་aཆེན་པོ་བཞི་དག་ཅེས་འབྱུང་བ་ལྟ་བུའོ།།འདུས་བྱས་ལ་
134. ནི་དགེ་སློང་བྱུང་བ་ལ་སྐྱོ་བར་བྱ་བའི་ཕྱིར་དང་།འདོད་ཆགས་དང་བྲལ་བར་བྱ་བའི་ཕྱིར་དང་།འགོག་པར་བྱ་བའི་ཕྱིར་ཞུགས་པ་ཡིན་ནོ་ཞེས་འབྱུང་བ་ལྟ་བུའོ།།ཡོད་པ་ལ་ནི་བདག་ཉིད་ལ་ཇི་ལྟར་ཡོད་པ་བཞིན་དུ་སྨྲ་བ་ཡིན་aཞེས་འབྱུང་བ་ལྟ་བུའོ།།སེམས་ཅན་རྣམས་ལ་ནི་འབྱུང་པོ་ཐམས་ཅད་ལ་དབྱུག་པ་སྤངས་ནས་ཞེས་འབྱུང་བ་ལྟ་བུའོ།།མི་མ་ཡིན་པ་རྣམས་ལ་ནི།འབྱུང་པོ་གང་དག་འདིར་ནི་ལྷག་
135. གྱུར་ཅིང་།།སའམ་འོན་ཏེ་བར་སྣང་འཁོད་པ་དག།ཅེས་འབྱུང་བ་དང་།འབྱུང་པོས་ཟིན་aཔ་དང་།འབྱུང་པོའི་སྨན་པ་ཞེས་འབྱུང་བ་ལྟ་བུའོ།།པ་
136. ད་ཞེས་བྱ་མྱ་ངན་འདས།།རྐང་པ་ཆ་དང་ཡུད་ཙམ་དང་།།བཞི་
137. དང་བདེན་གཉིས་རྐང་པའི་ཕྱོགས།།རྗེས་དང་ཚིག་ལ་ཡོད་པ་ཡིན།།མྱ་ངན་ལས་འདས་པ་ལ་ནི་ཞི་བའི་གོ་འཕང་བླ་ན་མེད་པ་ཞེས་འབྱུང་བ་ལྟ་བུའོ།།རྐང་aཔ་ལ་ནི་སེམས་ཅན་གང་དག་རྐང་པ་མེད་པའམ།རྐང་གཉིས་སམ།རྐང་མངས་སམ་ཞེས་འབྱུང་བ་ལྟ་བུའོ།།ཆ་ལ་ནི་ཆོས་ཀྱི་རྣམ་གྲངས་ཚིག་བཞི་པ་ཞེས་འབྱུང་བ་ལྟ་བུའོ།།ཡུད་ཙམ་ལ་ནི་སེམས་ཡུད་ཙམ་ཡུད་ཙམ་ལ་ནི་ཡི་
138. ཆད་ཅིང་རྣམ་པར་རྟོག་པ་aརྣམས་ཀྱི་དབང་དུ་སོང་ཞེས་འབྱུང་བ་ལྟ་བུའོ།།གཞི་ལ་ནི་བག་ཡོད་པ་ནི་མི་འཆི་བའི་གཞི་ཡིན་ཏེ།བག་མེད་པ་ནི་འཆི་བའི་གཞི་ཡིན་ཞེས་འབྱུང་བ་ལྟ་བུའོ།།བདེན་པ་རྣམས་ལ་ནི་སློབ་པའི་གཞི་མཐོང་བ་ཞེས་འབྱུང་བ་ལྟ་བུའོ།།རྐང་པའི་ཕྱོགས་ལ་ནི་
139. བྲམ་ཟེ་བྲེ་བོ་དང་རུས་གཅིག་aཔས་བཅོམ་ལྡན་འདས་ཀྱི་གོམ་གནས་སུ་ཞབས་ལ་འཁོར་ལོ་དག་མཐོང་ངོ་ཞེས་འབྱུང་བ་ལྟ་བུའོ།།རྗེས་ལ་ནི།མཁའ་ལ་བྱ་ཡི་རྗེས་བཞིན་དུ།།དེ་དག་རྟོགས་པར་དཀའ་བ་ཡིན།ཞེས་འབྱུང་བ་ལྟ་བུའོ།།ཚིག་ལ་ནི་ལེགས་པར་བཤད་པའི་ཚིག་གཅིག་གི་དོན་ཀྱང་ཤེས་aཔར་བྱས་ནས་ཞེས་འབྱུང་བ་ལྟ་བུའོ།།ཆོས་ནི་ཤེས་བྱ་ལམ་དང་ནི།།མྱ་ངན་འདས་དང་ཡིད་ཀྱི་ཡུལ།།བསོད་ནམས་ཚེ་དང་གསུང་རབ་དང་།།འབྱུང་འགྱུར་ངེས་དང་ཆོས་ལུགས་ལའོ།།ཆོས་ཀྱི་སྒྲ་ཞེས་བྱ་བ་ལ་ནི་ཆོས་གང་ལ་ལ་འདུས་བྱས་སམ་འདུས་མ་བྱས་སམ་དེ་རྣམས་aཀྱི་མཆོག་ནི་འདོད་ཆགས་དང་བྲལ་བ་ཡིན་པར་བཤད་དོ་ཞེས་འབྱུང་བ་ལྟ་བུའོ།།ལམ་ལ་ནི་དགེ་སློང་དག་ལོག་པའི་ལྟ་བ་ནི་ཆོས་མ་ཡིན་ལ་ཡང་དག་པའི་ལྟ་བ་ནི་ཆོས་ཡིན་ནོ་ཞེས་རྒྱས་པར་འབྱུང་བ་ལྟ་བུའོ།།མྱ་ངན་ལས་འདས་པ་ལ་ནི་ཆོས་ལ་སྐྱབས་སུ་སོང་བ་ཞེས་aའབྱུང་བ་ལྟ་བུའོ།།ཡིད་ཀྱི་ཡུལ་ལ་ནི་ཆོས་ཀྱི་སྐྱེ་མཆེད་ཅེས་འབྱུང་བ་ལྟ་བུ་སྟེ།དེ་ནི་ཡིད་ཁོ་ནའི་ཡུལ་ཡིན་ཞིང་ཡུལ་ཁོ་ན་ཡིན་གྱི་རྟེན་ནི་མ་ཡིན་ནོ།།བསོད་ནམས་ལ་ནི་བཙུན་མོའི་འཁོར་དང་གཞོན་ནུ་མ་
140. རྣམས་དང་ལྷན་ཅིག་ཏུ་ཆོས་སྤྱོད་ཅེས་རྒྱས་པར་འབྱུང་བ་ལྟ་བུའོ།།aཚེ་འདི་ལ་ནི་མཐོང་བའི་ཆོས་ལ་མྱོང་བར་འགྱུར་བ་དང་།བྱིས་པ་ནི་མཐོང་བའི་ཆོས་གཅེས་པར་འཛིན་པ་ཡིན་ཞེས་འབྱུང་བ་ལྟ་བུའོ།།གསུང་རབ་ལ་ནི་འདི་ལ་དགེ་སློང་ཆོས་ཤེས་པ་ནི་འདི་ལྟ་སྟེ།མདོའི་སྡེ་དང་།དབྱངས་ཀྱིས་བསྙད་
141. པའི་སྡེ་དང་ཞེས་རྒྱ་ཆེར་འབྱུང་བ་ལྟ་བུའོ།།aའབྱུང་བར་འགྱུར་བ་ལ་ནི་འདུ་བྱེད་ཀྱི་རྫས་རྣམས་ནི་དེའི་ཆོས་སོ་ཞེས་འབྱུང་བ་དང་།དེ་ལྟར་འདི་ལྟ་སྟེ།ལུས་འདི་ནི་རྒ་བའི་ཆོས་ཡིན་ནོ་ཞེས་འབྱུང་བ་ལྟ་བུའོ།།ངེས་པ་ལ་ནི་དགེ་སློང་གི་ཆོས་བཞི་རྣམས་ཞེས་
142. འབྱུང་བ་ལྟ་བུ་
143. དང་།དེ་བཞིན་དུ་དགེ་སློང་དག་སྲོག་གཅོད་པ་ནི་aཆོས་མ་ཡིན་ལ་སྲོག་གཅོད་པ་སྤངས་པ་
144. ནི་ཆོས་ཡིན་ནོ་ཞེས་རྒྱ་ཆེར་འབྱུང་བ་ལྟ་བུའོ།།ཆོས་ལུགས་ལ་ནི་ཡུལ་ཆོས་དང་རིགས་ཆོས་ཞེས་འབྱུང་བ་ལྟ་བུའོ།།སྤངས་པ་ཞེས་བྱ་བཏང་བ་དང་།།བྲལ་དང་གནོད་
145. དང་བག་ལ་ཉལ།།བཏོན་པའོ་སྤངས་པ་ལ་
146. སོགས་པའི།།སྤངས་པ་aཞེས་བྱ་གཉིས་སུ་བཞེད།།སྤངས་པ་ཞེས་བྱ་བ་བཏང་བ་ལ་ནི་ལོངས་སྤྱོད་ཀྱི་ཕུང་པོ་ཆེ་བའམ།ཆུང་བ་ཡང་སྤངས་ནས་ཞེས་འབྱུང་བ་ལྟ་བུའོ།།རྒྱུན་དང་བྲལ་བ་ལ་ནི་སྡིག་པ་མི་དགེ་བའི་ཆོས་སྐྱེས་པ་རྣམས་སྤངས་ནས་ཞེས་འབྱུང་བ་ལྟ་བུའོ།།འཇིག་རྟེན་པའི་ལམ་aགྱིས་གནོན་པ་ལ་ནི།འདོད་པ་རྣམས་ལ་
147. འདོད་པའི་འདུན་པ་སྤངས་ནས་དེས་ལན་མང་དུ་གནས་ཤིང་།ཚངས་པའི་འཇིག་རྟེན་དང་སྐལ་བ་མཉམ་པར་སྐྱེས་ཞེས་འབྱུང་བ་ལྟ་བུའོ།།བག་ལ་ཉལ་ཡང་དག་པར་བཅོམ་པ་ལ་ནི་ཀུན་ཏུ་སྦྱོར་བ་གསུམ་སྤངས་པ་ལས།རྒྱུན་ཏུ་aཞུགས་པ་ཡིན་ནོ་ཞེས་འབྱུང་བ་ལྟ་བུའོ།།དེ་བཞིན་དུ་སྤངས་པར་མཐོང་
148. བ་དང་།སྡོམ་པས་སྤོང་བ་དང་།རྗེས་སུ་སྲུང་བས་
149. སྤོང་བ་དང་།བསྒོམ་པས་སྤོང་བ་སྟེ།ཉན་ཐོས་ལ་བཤད་པའི་མདོ་སྡེ་གཉིས་ལས་རྣམ་པ་གཉིས་སུ་རྣམ་པར་ཕྱེའོ།།ཚུལ་གྱི་སྒྲ་ནི་བདེན་པ་དང་།།ལམ་aདང་འབྲེལ་འབྱུང་རིག་པ་དང་།།ངེས་འབྱེད་ཆ་དང་མྱ་ངན་འདའ།།ཐབས་དང་རིགས་པ་ཉིད་ལ་ཡོད།།སྡོམ་གྱི་ཚིགས་སུ་བཅད་པ།བདེན་དང་ཡན་ལག་བརྒྱད་དང་འབྱུང་།།ཞེས་བྱ་བ་འདི་ལས།འཕགས་པའི་ཚུལ་གྱི་སྒྲ་ནི་བདེན་པ་རྣམས་དང་།ལམ་དང་རྟེན་ཅིང་aའབྲེལ་པར་
150. འབྱུང་བ་ལ་ཡང་མཐོང་ངོ་།།རིག་པ་རྣམས་ལ་ཡང་མཐོང་སྟེ།བྲམ་ཟེ་ང་ནི་འཕགས་པའི་ཆོས་འདུལ་བ་འདི་ལ་འཕགས་པའི་ཚུལ་གྱིས་
151. གསུམ་རིག་པ་ཡིན་པར་སྨྲའོ་ཞེས་འབྱུང་བ་ལྟ་བུ་སྟེ་འདི་ལས་སོ།།ངེས་པར་འབྱེད་པའི་ཆ་དང་མཐུན་པ་རྣམས་ལ་ཡང་མཐོང་aསྟེ།གང་སུ་དག་དྲན་པ་ཉེ་བར་གཞག་པ་བཞི་རྣམས་དང་མི་མཐུན་པར་
152. བྱེད་པ་དེ་དག་ནི་འཕགས་པའི་ཚུལ་ལ་དེ་དག་གིས་མི་མཐུན་པར་བྱས་པ་ཡིན་ནོ་ཞེས་འབྱུང་བ་ལྟ་བུའོ།།ཚུལ་གྱི་སྒྲ་ནི་མྱ་ངན་ལས་འདས་པ་ལ་ཡང་མཐོང་སྟེ།ཁྱིམ་པའམ་རབ་aཏུ་བྱུང་བའམ།གང་ཞིག་ཡང་དག་གྲུབ་བྱེད་པ
153. །།དེས་ནི་བླ་མེད་ཚུལ་ཉིད་ཀྱི།།ཆོས་ནི་ཀུན་ཏུ་ཐོབ་པར་འགྱུར།།ཞེས་འབྱུང་བ་ལྟ་བུའོ།།ཐབས་ལ་ཡང་མཐོང་སྟེ།ཚུལ་གྱི་
154. བརྩོན་འགྲུས་བརྩམས་པ་ལ།།བྱ་བར་དཀའ་བ་ཅི་ཡང་མེད།།ཅེས་འབྱུང་བ་ལྟ་བུའོ།།aརིགས་པ་ལ་ནི་ཚུལ་བཞིན་བྱེད་དོ་ཞེས་འབྱུང་བ་ལྟ་བུའོ།།ལས་མཐའ་ཞེས་བྱ་ནོར་ཚོལ་དང་།།གསུམ་བདུན་སྤངས་པ་རྣམས་ལའང་ཡོད།།ལས་ཀྱི་མཐའ་ཞེས་བྱ་བ་ནོར་ཚོལ་བ་ལ་ནི་དེས་གལ་ཏེ་ཞིང་དང་།གལ་ཏེ་ཚོང་གི་ལས་ཀྱི་མཐའ་དེ་དང་དེ་བྱེད་དོ་ཞེས་aརྒྱས་པར་འབྱུང་བ་ལྟ་བུའོ།།གསུམ་པ་
155. སྤངས་པ་ལ་ཡང་ཡོད་དེ།འཇིག་རྟེན་པའི་ཡང་དག་པའི་ལས་ཀྱི་མཐའ་གང་ཞེ་ན་ཞེས་རྒྱས་པར་འབྱུང་བ་ནས།སྲོག་གཅོད་པའི་བར་དུ་སྤངས་ནས་སྲོག་གཅོད་པ་ལས་ཕྱིར་ལྡོག་པ་ཡིན།དེ་བཞིན་དུ་འདོད་པ་ལས་
156. ལོག་པར་གཡེམ་པ་ལས་aཞེས་བྱ་བའི་བར་དུ་འབྱུང་བ་ལྟ་བུའོ།།བདུན་སྤངས་པ་ལ་ཡང་ཡོད་དེ།ལས་ཀྱི་མཐའ་ཕུན་སུམ་ཚོགས་པ་གང་ཞེ་ན།སྲོག་གཅོད་པ་སྤངས་པ་ནས་སྲོག་གཅོད་པ་ལས་ཕྱིར་ལོག་པ་ཡིན་ཞེས་བྱ་བའི་བར་དང་།དེ་བཞིན་དུ་ཚིག་འཁྱལ་པ་སྨྲ་བ་ལས་ཞེས་བྱ་བའི་བར་དུ་འབྱུང་aབ་ལྟ་བུའོ།།ལས་ཀྱི་མཐའི་སྒྲ་ནི་མཚམས་མེད་པ་ལ་ཡང་ཡོད་དེ།ལོག་པའི་ལས་ཀྱི་མཐའ་མེད་པ་ཉིད་ཅེས་གསུངས་པའི་ཕྱིར་ཏེ།ཆོས་འདུལ་བ་འདི་ལས་ལོག་ཅིང་དྲང་དུ་མི་རུང་བ་རྣམས་ནི་གང་ཟག་ལྔ་དག་
157. སྟེ།མ་གསོད་
158. པ་དང་ཞེས་མདོ་ལས་རྒྱས་པར་གསུངས་aཔ་
159. ལས་སོ།།ལོག་པ་དེ་རྣམས་ཀྱི་ལས་ཀྱི་མཐའ་ནི་ལོག་པའི་ལས་ཀྱི་མཐའ་སྟེ།མཚམས་མེད་པ་ལྔ་པོ་དག་གོ།།འདི་ལ་ལོག་པའི་ལས་ཀྱི་མཐའ་མེད་པས་ན་ལོག་པའི་ལས་ཀྱི་མཐའ་མེད་པ་སྟེ།དེ་དངོས་པོ་ནི་ལོག་པའི་ལས་ཀྱི་མཐའ་མེད་པ་ཉིད་དོ།།ཕུང་པོ་ཞེས་བྱ་བ་aསྤུངས་པ་དང་།།ཕྲག་པ་སྡོང་པོ་ཆ་ཉིད་ལའོ།།ཕུང་པོ་ཞེས་བྱ་བ་སྤུངས་པ་ལ་ནི་དེ་ཐམས་ཅད་གཅིག་ཏུ་བསྡུས་ནས་
160. གཟུགས་ཀྱི་ཕུང་པོ་ཞེས་བྱ་བའི་གྲངས་སུ་འགྲོའོ་ཞེས་བྱ་བ་དང་།དེ་བཞིན་དུ་ནོར་གྱི་ཕུང་པོ་ཆེན་པོ་བསྒྲུབས་ནས་གནས་སོ་ཞེས་འབྱུང་བ་ལྟ་བུའོ།།ཕྲག་པ་ལ་ནི་དཔེར་ན་མི་ཞིག་aས་ལས་ཁྲིའུའི་སྟེང་དུ་འཇོག་
161. ནས་རྟའི་སྟེང་ནས་གླང་པོ་ཆེའི་
162. ཕྲག་པ་ལ་ཞོན་ནོ་ཞེས་བྱ་བའི་བར་དུ་འབྱུང་བ་ལྟ་བུའོ།།སྡོང་པོ་ལ་ནི་ཤིང་ལྗོན་པ་རྩ་བ་དང་ལྡན་པ་དང་།སྦོམ་པ་དང་ལྡན་པ་ཆེན་པོའོ་ཞེས་འབྱུང་བ་ལྟ་བུའོ།།ཆ་ལ་ནི་སྦྱིན་པར་བྱ་བ་ཕུང་པོ་གསུམ་དག་ཏུ་སྦྱིན་ནོ་ཞེས་འབྱུང་བ་ལྟ་བུའོ།།aབསྡུ་བ་ཞེས་བྱ་རང་བཞིན་དང་།།རྗེས་སུ་མཐུན་དང་དགའ་བ་དང་།།ཉམས་མེད་ཁོང་སུ་གཏོགས་པ་དང་།།འཛིན་པར་བྱེད་དང་དོན་དྲུག་གོ།།རང་བཞིན་ལ་ནི་གཟུགས་ཀྱི་ཕུང་པོ་ནི་སྐྱེ་མཆེད་བཅུ་དང་གཅིག་གི་ཕྱོགས་ཀྱིས་བསྡུས་སོ་ཞེས་འབྱུང་བ་ལྟ་བུའོ།།རང་བཞིན་དང་རྗེས་སུ་aམཐུན་པ་ལ་ནི་འཕགས་པའི་ལམ་ཡན་ལག་བརྒྱད་ནི་ཕུང་པོ་གསུམ་དག་གིས་བསྡུས་སོ་ཞེས་འབྱུང་བ་ལྟ་བུའོ།།དགའ་བལ་ནི་བསྡུ་བའི་དངོས་པོ་བཞི་པོ་དག་ཅེས་འབྱུང་བ་ལྟ་བུའོ།།ཡོངས་སུ་ཉམས་པ་མེད་པ་ལ་ནི་འདི་ནི་དབང་པོ་ལྔ་པོ་དེ་དག་སྡུད་པར་བྱེད་པ་ཡིན་ཏེ།འདི་ལྟ་སྟེ།ཤེས་aརབ་ཀྱི་དབང་པོ་ཞེས་འབྱུང་བ་ལྟ་བུའོ།།ཁོངས་སུ་གཏོགས་པ་ལ་ནི་འགྲོ་བ་དུད་འགྲོའི་སྐྱེས་གནས་སུ་སོང་བའི་སྲོག་ཆགས་གང་སུ་ཡང་རུང་བ་དེ་ཐམས་ཅད་ཀྱི་རྗེས་ནི་གླང་པོ་ཆེའི་རྗེས་སུ་འདུས་ཤིང་འདུ་བ་ཡིན་ནོ་ཞེས་འབྱུང་བ་ལྟ་བུའོ།།འཛིན་པར་བྱེད་པ་ལ་ནི་ཁང་པ་བརྩེགས་པའི་aཕྱམ་དགུ་པོ་གང་དག་ཡིན་པ་དེ་དག་གི་མཆོག་ནི་སྤྱི་རྟེན་ཡིན་ཏེ།འདི་ལྟ་སྟེ།སྡུད་པའི་ཕྱིར་རོ་ཞེས་འབྱུང་བ་ལྟ་བུ་སྟེ།དེ་ལྟ་བུ་ནི་དཔེར་བརྗོད་པ་ཙམ་དུ་ཟད་དོ།།དེ་ལྟར་ཚིག་གཅིག་ལ་དོན་དུ་མ་བྱུང་བ་ཡིན་ཏེ།གང་ལ་གང་རིགས་
163. པ་དེ་ལ་དེ་བརྗོད་པར་བྱའོ།།ཚིག་དུ་མ་ལ་དོན་གཅིག་aཔ་ནི་དཔེར་ན་རྣམ་གྲངས་ཀྱི་ཚིག་ལྟ་བུའོ།།གཞན་ཡང་དོན་རྣམ་པ་གསུམ་སྟེ།སོ་སོ་རེ་རེ་ལ་བརྗོད་པར་བྱ་བའི་དོན་དང་།བསྡུས་པའི་དོན་དང་།དགོས་པའི་དོན་ནོ།།དེ་ལ་སོ་སོ་རེ་རེ་ལ་བརྗོད་པར་བྱ་བའི་དོན་ནི་རྗོད་
164. པ་གང་གི་བརྗོད་པར་བྱ་བ་ཡང་ཡིན་ཏེ།དཔེར་ན་མ་རིག་པའི་aརྐྱེན་གྱིས་འདུ་བྱེད་རྣམས་ཞེས་
165. བྱ་བ་ལམ་རིག་པ་གང་ཞེ་ན།
166. ཞེས་བྱ་བ་དེ་ལྟ་བུ་ལ་སོགས་པ་བཤད་པ་གང་ཡིན་པའོ།།བསྡུས་པའི་དོན་ནི་དོན་ཐ་དད་པའི་ཚིག་རྣམས་ཀྱི་དོན་བསྡུས་པ་གང་ཡིན་པ་སྟེ།ཇི་ལྟ་བུར་
167. སྲིད་པའི་ཡན་ལག་བཅུ་གཉིས་པའི་ཚིག་aརྣམས་ཀྱིས་
168. མདོར་ཀུན་ནས་ཉོན་མོངས་པ་གསུམ་པོ་ཉོན་མོངས་པ་དང་།ལས་དང་།སྐྱེ་བའི་ཀུན་ནས་ཉོན་མོངས་པ་རྣམས་བསྟན་པ་ལྟ་བུ་དང་།དེ་བཞིན་དུ་མ་དད་པ་ནི་དད་པ་ཕུན་སུམ་ཚོགས་པ་ལ་ཡང་དག་པར་ལེན་དུ་འཇུག་པ་ནས།ཤེས་རབ་འཆལ་བ་ནི་ཤེས་རབ་ཕུན་སུམ་ཚོགས་aཔའི་བར་ཚིག་འདི་རྣམས་ཀྱིས་ནི་མདོར་ན་འཇུག་པ་དང་བཅས་པའི་མངོན་པར་མཐོ་བ་དང་ངེས་པར་ལེགས་པའི་རྒྱུ་ཡང་དག་པར་ལེན་དུ་འཇུག་པ་ཡོངས་སུ་བསྟན་པ་ཡིན་ཏེ།འདི་ལྟར་དད་པས་ཚུལ་ཁྲིམས་ལ་སོགས་པ་ལ་འཇུག་ལ།
169. ཚུལ་ཁྲིམས་དང་གཏོང་བ་གཉིས་ཀྱིས་ནི་ལུས་དང་ལོངས་aསྤྱོད་ཕུན་སུམ་ཚོགས་པས་བསྡུས་པའི་མངོན་པར་མཐོ་བ་འཐོབ་བོ།།ཤེས་རབ་ཀྱིས་ནི་ངེས་པར་ལེགས་པ་འཐོབ་བོ་ཞེས་བྱ་བ་
170. དེ་ལྟ་བུ་ལ་སོགས་པའོ།།དགོས་པའི་དོན་ནི་རྣམ་གྲངས་གསུངས་པ་རྣམས་ཀྱི་དོན་བརྗོད་པ་གང་ཡིན་པ་སྟེ།དེ་དག་ལ་ནི་སོ་སོ་རེ་རེ་ལ་བརྗོད་པར་བྱ་བའི་དོན་aཀྱང་མེད་ལ།བསྡུས་པའི་དོན་ཀྱང་མེད་དེ།བརྗོད་པར་བྱ་བ་གཅིག་ཏུ་ཟད་པའི་ཕྱིར་དང་།དེ་བཞིན་དུ་བསྟན་པའི་ཚིག་རྣམས་ཀྱང་བཤད་པ་ལས་བརྗོད་པར་བྱ་བའི་དོན་ཐ་དད་པ་མེད་པའི་ཕྱིར་ཅིའི་ཕྱིར་བསྟན་པ་བྱས་ཞེས་དགོས་པའི་དོན་བརྗོད་དགོས་ཏེ།ཇི་ལྟར་དགེ་སློང་མའི་དོན་
171. མདོ་aསྡེ་ལས་ཀུན་དགའ་བོ་ཡིད་ཕྱི་རོལ་དུ་བཞག་ནས་ཡིད་ཕྱི་རོལ་དུ་བཞག་གོ་སྙམ་པ་དང་།དེའི་འོག་ཏུ་སྔ་མ་བཞིན་དུ་མངོན་པར་བསྡུས་ནས་བདག་གི་ཡིད་ཕྱི་རོལ་དུ་བཞག་ཅིང་རྣམ་པར་གྲོལ་ལོ་སྙམ་དུ་ཡང་དག་པ་ཇི་ལྟ་བ་བཞིན་དུ་
172. རབ་ཏུ་ཤེས་སོ་ཞེས་བྱ་བ་ནི་བསྟན་པའོ།།ལྷག་མ་ནི་བཤད་aཔའོ།།དེ་བཞིན་དུ་དགེ་སློང་དག་ང་ནི་ཤིན་ཏུ་གཞོན་ནུར་རབ་ཏུ་བྱུང་ངོ་ཞེས་བྱ་བ་ནི་
173. བསྟན་པའོ།།མཆོག་ཏུ་གཞོན་ནུ་དང་རབ་ཏུ་གཞོན་ནུ་ཞེས་བྱ་བ་ནི་བཤད་པ་ཡིན་ཏེ།རང་བཞིན་དང་དུས་ཀྱི་ཁྱད་པར་གཉིས་ཀྱིས་ཤིན་ཏུ་གཞོན་པ་ཉིད་རྫོགས་པར་བཤད་པའི་ཕྱིར་རོ།།ལྷག་མ་
174. བདེ་aབ་ཕུན་སུམ་ཚོགས་པ་ཡང་དག་པ་བསྔགས་པ་ནི་རྒྱས་པར་བཤད་པ་ཡིན་ཏེ།མཆོག་ཏུ་རབ་ཏུ་ཤིན་ཏུ་གཞོན་པ་དེ་ཉིད་རྒྱས་པར་བཤད་པའི་ཕྱིར་རོ།།དེ་བཞིན་དུ་རྟེན་ཅིང་འབྲེལ་པར་འབྱུང་བ་གང་ཞེ་ན།འདི་ལྟ་སྟེ།འདི་ཡོད་པས་འདི་འབྱུང་འདི་སྐྱེས་པའི་ཕྱིར་འདི་སྐྱེ་ཞེས་བྱ་བ་ནི་aབསྟན་པའོ།།འདི་ལྟ་སྟེ།མ་རིག་པའི་རྐྱེན་གྱིས་འདུ་བྱེད་རྣམས་ཞེས་རྒྱས་པར་འབྱུང་བ་ནི་བཤད་པའོ།།དེ་བཞིན་དུ་ཚེ་དང་ལྡན་པ་དག་བཅུ་གཉིས་པོ་འདི་དག་ནི་ཁོམ་པར་གྱུར་པ་ཡིན་ནོ་ཞེས་འབྱུང་བ་འདི་ལས་བདག་དང་གཞན་ཕུན་སུམ་ཚོགས་པ་ཞེས་འབྱུང་བ་ནི་བསྟན་པ་ཡིན་ལ།aལྷག་མ་ནི་བཤད་པ་ཡིན་ཏེ།བསྟན་པ་དང་བཤད་པ་གཉིས་ཀྱིས་བཅུ་གཉིས་སུ་འགྱུར་ཏེ།དེ་ལྟ་བུ་ལ་སོགས་པ་བསྟན་པའི་ཚིག་རྣམས་ཀྱི་དགོས་པའི་དོན་ཡང་བརྗོད་དགོས་སོ།།ཇི་སྐད་དུ་ཕུང་པོ་ལྔ་རྣམས་དང་།ནང་གི་སྐྱེ་མཆེད་དྲུག་རྣམས་ཞེས་བྱ་བ་དེ་ལྟ་བུ་ལ་སོགས་པ་aགྲངས་གསུངས་པ་ལྟ་བུ་དག་ཀྱང་དེ་དག་གི་བརྗོད་པར་བྱ་བའི་དོན་མི་གོ་བ་ནི་མ་ཡིན་ན
175. །ཅིའི་ཕྱིར་གྲངས་གསུངས་པའི་དགོས་པའི་དོན་ཡང་བརྗོད་དགོས་སོ།།དེ་བཞིན་དུ་ཚིག་གཞན་གང་དག་གི་བརྗོད་པར་བྱ་བའི་དོན་ནི་གྲགས་ན།དེའི་དོན་གྱི་ནུས་པ་ཉིད་
176. མ་ཡིན་པས་དེ་དག་aགི་
177. དགོས་པའི་དོན་ཡང་བརྗོད་དགོས་ཏེ།དཔེར་ན་མཉན་ཡོད་ག་ལ་བ་
178. དེར་རྒྱུ་ཞིང་གཤེགས་སོ་ཞེས་བྱ་བའི་བརྗོད་པར་བྱ་བའི་དོན་ནི་འཇིག་རྟེན་ན་གྲགས་ན།ཅིའི་ཕྱིར་སངས་རྒྱས་སམ་ཉན་ཐོས་ལྗོངས་རྒྱུ་ཞིང་གཤེགས་པ་དང་།དེ་བཞིན་དུ་ཅིའི་ཕྱིར་བཅོམ་ལྡན་འདས་ཟླ་བ་aཕྱེད་དང་གསུམ་ནང་དུ་ཡང་དག་པར་འཇོག་པར་མཛད་པ་དང་།ཅིའི་ཕྱིར་ཚེ་དང་ལྡན་པ་གསུས་པོ་ཆེ་ཆེན་པོ་ཚེ་དང་ལྡན་པ་ཤཱ་རིའི་བུ་ག་ལ་བ་དེར་སོང་ངོ་ཞེས་བྱ་བ་དེ་ལྟ་བུ་ལ་སོགས་པའི་དགོས་པ་ཡང་བརྗོད་དགོས་སོ་ཞེ་ན།།དེ་ལ་རྣམ་གྲངས་གསུངས་པ་དག་གི་དགོས་པའི་དོན་ནི་སྔར་aབཤད་པར་ཟད་ཀྱི་ལྷག་མ་རྣམས་བརྗོད་པར་བྱ་སྟེ།རེ་ཞིག་བསྟན་པའི་ཚིག་ནི་མདོས་འགྲེལ་པའི་དོན་འཛིན་པར་བྱེད་པ་བཞིན་དུ་བསྟན་པ་ཙམ་གྱིས་དེ་བཤད་པའི་དོན་འཛིན་པར་བྱ་བའི་ཕྱིར་དང་།གདུལ་བྱ་
179. མགོ་སྨོས་པས་གོ་བ་རྣམས་རྗེས་སུ་གཟུང་
180. བའི་ཕྱིར་དང་།དེ་ལས་གཞན་པ་རྣམས་aལ་
181. ཕྱི་མ་ལ་མགོ་སྨོས་པས་གོ་བ་ཉིད་
182. ཀྱིས་བསགས་པའི་ཕྱིར་དང་།བསྡུ་བ་དང་རྒྱས་པར་བཤད་པ་ལ་མངའ་བ་དང་ལྡན་པ་ཡང་དག་པར་
183. བསྟན་པའི་ཕྱིར་དང་།གཞན་རྣམས་དེ་ལྟ་བུ་ལ་གོམས་པ་ལས་དེའི་ས་བོན་བསྐྱེད་པའི་ཕྱིར་རོ།།ལུང་ལས་བསྟན་aཔ་ཙམ་ལ་ནི་རྣལ་འབྱོར་པ་རྣམས་ཀྱི་སེམས་མཉམ་པར་གཞག་པ་ཡིན་ན།ཇི་ལྟར་ན་དེ་རྒྱས་པའི་དོན་ཐམས་ཅད་ལ་མཉམ་པར་གཞག་པར་འགྱུར་ཞིག་གུ།ཞེས་དེའི་དོན་དུ་བསྟན་པ་དང་བཤད་པ་གཉིས་ཀྱིས་བསྟན་ཏོ་ཞེས་འབྱུང་ངོ་།།གྲངས་གསུངས་པ་ནི།ཁ་ཅིག་ནི་aབགྲང་བར་བྱ་བ་ངེས་པར་གཟུང་
184. བའི་ཕྱིར་ཏེ།དཔེར་ན་ཕུང་པོ་ལྔ་རྣམས་དང་།ནང་གི་སྐྱེ་མཆེད་དྲུག་རྣམས་ཞེས་འབྱུང་བ་ལྟ་བུའོ།།གྲངས་སྨོས་པས་མི་བརྗེད་པའི་ཕྱིར་ཁ་ཅིག་ནི་བདེ་བླག་ཏུ་བཟུང་
185. བའི་ཕྱིར་ཏེ།དཔེར་ན་གང་ལ་ལའི་སེམས་ཉེ་བའི་ཉོན་མོངས་པ་ཉི་ཤུ་རྩ་
186. གཅིག་aགིས་ཉེ་བར་ཉོན་མོངས་པ་ཅན་ཡིན་ན་ཞེས་འབྱུང་བ་དང་།བཅུར་བསྐྱེད་པ་ལས་ཀྱང་།ཆོས་གཅིག་ནི་གཅེས་སྤྲས་སུ་བྱེད་པ་ཡིན་ཏེ་ཞེས་བྱ་བ་ནས་ས་བཅུའི་བར་དུ་འབྱུང་བ་ལྟ་བུའོ།།ཁ་ཅིག་ནི་གང་དག་རྒྱས་པར་བཤད་པར་དགོས་པས་ཉན་པར་མི་བྱེད་པ་མང་དུ་མཉན་པ་དང་།གཟུང་
187. aབས་འཇིགས་པ་ཉན་དུ་གཞུག་པའི་ཕྱིར་ཏེ།དཔེར་ན་འདི་དག་ནི་དབང་པོ་གསུམ་པོ་དག་སྟེ།མོའི་དབང་པོ་དང་ཕོའི་དབང་པོ་དང་སྲོག་གི་དབང་པོ་ཞེས་འབྱུང་བ་ལྟ་བུའོ།།ཁ་ཅིག་ནི་བྱ་བ་མང་པོས་འཇིགས་པ་དག་སྤྲོ་བ་བསྐྱེད་པའི་ཕྱིར་ཏེ།དཔེར་ན་དགེ་སློང་དག་ཆོས་གཅིག་སྤོངས་aཤིག་དང་ཁྱེད་ཕྱིར་མི་འོང་བར་འགྱུར་བར་ངས་
188. ཁས་ལེན་ཏེ་ཞེས་འབྱུང་བ་ལྟ་བུའོ།།ཁ་ཅིག་ནི་གཅིག་གིས་གཅིག་བསྡུ་བ་
189. བསྟན་པའི་ཕྱིར་ཏེ།དཔེར་ན་འདི་དག་ནི་ལྔ་དག་ཏུ་གྱུར་ན་གསུམ་དག་ཏུ་འགྱུར་ལ་གསུམ་དག་ཏུ་གྱུར་ན་ལྔ་དག་ཏུ་འགྱུར་རོ་ཞེས་འབྱུང་བ་ལྟ་བུའོ།།ཁ་ཅིག་ནི་ཚད་aཤེས་པར་བྱ་བའི་ཕྱིར་ཏེ།དཔེར་ན་བཟང་པོའི་སྡེ་པ་དྲུག་ཅུ་དག་གི་ཚོགས་ཞེས་འབྱུང་བ་ལྟ་བུའོ
190. །།ཁ་ཅིག་ནི་དངོས་པོ་གཅིག་ཏུ་ཤེས་པར་བྱ་བའི་ཕྱིར་ཏེ།ཆོས་གཉིས་ཀྱི་བྱ་བ་དང་ཟས་དང་གཉེན་པོ་མཚུངས་པའི་ཕྱིར་ན།དཔེར་ན་སྒྲིབ་པ་ལྔ་རྣམས་འབྱུང་བ་ལྟ་བུའོ།།ཁ་ཅིག་ནི་aཉིད་ལ་ལྔ་ནས་སོ་སོ་ཡང་དག་པར་རིག་པར་གྱུར་པའི་དོན་གསུང་བ་ཉིད་དུ་ཡང་དག་པར་བསྟན་པའི་ཕྱིར་ཏེ།ཇི་སྐད་དུ་བཤད་པའམ་གཞན་ལས་ཀྱང་རུང་ཏེ་
191. གར་རིགས་པའོ།།དེ་ལྟ་བུ་ལ་སོགས་པ་ནི་གྲངས་
192. གསུངས་པའི་དགོས་པ་ཡིན་ནོ།།སངས་རྒྱས་རྣམས་རྒྱུ་ཞིང་གཤེགས་པ་ནི་aརྒྱུ་བདུན་དག་གིས་རིག་པར་བྱ་སྟེ།ཡུལ་གཞན་ན་འཁོད་པ་རྣམས་འདུལ་བའི་ཕྱིར་དང་།དེ་ན་འཁོད་པ་རྣམས་སྐོམ་པར་བྱ་བའི་ཕྱིར་དང་།ཉན་ཐོས་རྣམས་གཅིག་ན་ཧ་ཅང་ཡུན་རིང་དུ་གནས་པ་སྤང་བའི་
193. ཕྱིར་དང་།ཉིད་དེ་ལ་ཆགས་པ་མི་མངའ་བར་ཡང་དག་པར་བསྟན་aཔའི་ཕྱིར་དང་།ཡུལ་རྣམས་མཆོད་རྟེན་དུ་འགྱུར་བའི་ཕྱིར་དང་།སྲོག་ཆགས་མང་པོ་རྣམས་དེའི་དྲུང་དུ་བལྟ་བ་དང་འགྲོ་བ་ལ་སོགས་པས་བསོད་ནམས་བསྐྱེད་པའི་ཕྱིར་དང་།ཡམས་ཀྱི་ནད་དང་ཐན་པ་ལ་སོགས་པའི་སྐྱོན་རབ་ཏུ་ཞི་བར་བྱ་བའི་ཕྱིར་རོ།།བསྡུས་པའི་ཚིགས་སུ་བཅད་aཔ་ནི
194. །ཡུལ་གཞན་འདུལ་བར་བྱ་ཕྱིར་དང་།།དེ་ན་འཁོད་པ་བསྒོམ་
195. བྱའི་ཕྱིར།།ཉན་ཐོས་དུ་མ་གནས་བྱའི་ཕྱིར།།ཆགས་པ་མི་མངའ་བསྟན་ཕྱིར་དང་།།ཡུལ་རྣམས་མཆོད་རྟེན་འགྱུར་ཕྱིར་དང་
196. །།ལུས་ཅན་རྣམས་ཀྱི་བསོད་ནམས་ཕྱིར།།ཡམས་ནད་ལ་སོགས་ཞི་
197. བྱའི་aཕྱིར།།སངས་རྒྱས་རྒྱུ་ཞིང་གཤེགས་པར་མཛད།།ཉན་ཐོས་དག་ནི་རྒྱུ་བཅོ་ལྔ་དག་གིས་རྒྱུ་བར་རིག་པར་བྱ་སྟེ།ཇི་སྐད་དུ་བཅོམ་ལྡན་འདས་ཀྱིས་
198. ཉེས་དམིགས་ལྔ་དག་སྟེ།ཧ་ཅང་ཡུན་རིང་དུ་གནས་ན་བྱ་བ་མང་ཞིང་བྱེད་པ་མང་བ་ཡིན་པ་དང་།སྣོད་སྤྱད་མང་ཞིང་འཚོག་
199. ཆས་མང་aབ་ཡིན་པ་དང་།གནས་ལ་སེར་སྣ་བྱེད་ཅིང་གནས་ལ་ཞེན་པ་ཡིན་པ་དང་།ཁྱིམ་ལ་སེར་སྣ་བྱེད་ཅིང་ཁྱིམ་ལ་ཞེན་པ་ཡིན་པ་དང་།ཆགས་པ་དང་བཅས་བཞིན་དུ་གནས་དེ་ནས་འགྲོ་བར་བྱེད་དོ་ཞེས་འབྱུང་བའི་ཉེས་དམིགས་ལྔ་བསྟན་པའི་ཕྱིར་དང་།དེ་བཞིན་དུ་ཆོས་གོས་ལ་aསོགས་པ་དང་མི་ལྡན་པའི་ཕྱིར་དང་།མི་དགའ་བས་གནོད་པའི་ཕྱིར་དང་།ནད་ཀྱིས་གཟིར་བའི་ཕྱིར་དང་།འདོད་ཆགས་ཀྱིས་གཟིར་བའི་ཕྱིར་དང་།མི་དང་མི་མ་ཡིན་པས་བྱས་པས་གཞན་གྱི་
200. ལུས་དང་སེམས་ལ་གནོད་པ་བྱེད་པའི་ཕྱིར་དང་།རྙེད་པ་ལ་སོགས་པ་འདོད་aཔའི་ཕྱིར་དང་།གཞན་ལ་དགའ་བའི་ཕྱིར་དང་།གཞན་ལ་སྙིང་བརྩེ་
201. བའི་ཕྱིར་དང་།བླ་མ་ལ་ཞེས་བྱ་བའི་ཕྱིར་དང་།ཡུལ་ལ་སོགས་པ་ལ་ལྟད་མོ་ལྟ་བའི་ཕྱིར་དང་།དགེ་བའི་ཕྱོགས་ཁྱད་པར་དུ་བྱ་བའི་ཕྱིར་དང་།ལྟུང་བ་བཤགས་པའི་ཕྱིར་དང་།aདཀོན་མཆོག་གསུམ་ལ་བཀུར་སྟི་བྱ་བའི་ཕྱིར་དང་།མཆོད་རྟེན་ལ་ཕྱག་བྱ་
202. བའི་ཕྱིར་རོ།།བསྡུས་པའི་ཚིགས་སུ་བཅད་པ་ནི།།ཉེས་དམིགས་ལྔ་དང་མི་ལྡན་དང་།།མི་དགའ་ནད་ཆགས་གནོད་པའི་ཕྱིར།།རྙེད་སོགས་སྲེད་དང་དགའ་བ་དང་།།སྙིང་བརྩེ་བླ་མ་ཞེ་ས་དང་།ལྟད་aམོ་ཁྱད་པར་བྱ་ཕྱིར་དང་།།བཏུང་བ་དཀོན་མཆོག་བཀུར་སྟིའི་ཕྱིར།།མཆོད་རྟེན་ཕྱག་ནི་བྱ་བའི་ཕྱིར།།དགེ་སློང་རྒྱུ་ཞིང་འགྲོ་བར་བྱེད།།བཅོམ་ལྡན་འདས་ཟླ་བ་ཕྱེད་དང་གསུམ་ནང་དུ་ཡང་དག་པར་འཇོག་པར་མཛད་པ་ནི་ཉན་ཐོས་རྣམས་སྐོམ་པར་བྱ་བའི་ཕྱིར་ཏེ།འདིར།ད་ལྟར་aང་ནི་སྙིང་བརྩེ་བ།།མི་ཆུང་ཆོས་ལའང་སེར་སྣ་མེད།།དཔེ་མཁྱུད་མེད་ཅིང་མི་ནུས་མེད།།ང་ནི་སྡུག་བསྔལ་རང་བཞིན་མིན།།ང་ཡི་བསྟན་པ་མ་ཟད་ལ།།ཁྱེད་ལས་རེ་བའང་ཡོད་མིན་ཏེ།།འདུལ་བས་ངའི་ཤེས་མི་ནུས་ཤིང་།།གུས་དང་བཅས་པའང་མེད་པས་ན།།དེས་ན་aབསྟན་པར་མི་བྱ་བར།།མཁྱེན་ཅིང་སྐོམ་པར་བྱ་བའི་ཕྱིར།།ཟླ་བ་ཕྱེད་དང་གསུམ་དག་ཏུ།།བཅོམ་ལྡན་ནང་དུ་ཡང་དག་འཇོག།ཅེས་གསུངས་པ་ལྟ་བུའོ།།བསོད་ནམས་ཡེ་ཤེས་ཟང་ཟིང་སྐྱབས
203. །།དགའ་དང་གླན་
204. ཀ་བཙལ་བ་དང་།།ཤེས་
205. དང་བྱས་གཟོ་ཡོན་གནས་aདང་།།དེ་དང་གཞན་དང་གཉིས་བརྩེ་དང་།།འཇིགས་དང་ལྟད་མོ་གཉིས་དང་ནི།།གཞན་གྱི་རྗེས་སུ་འབྲང་བའི་ཕྱིར།།རྒྱུ་ནི་བཅུ་དང་ལྔ་རྣམས་ཀྱིས།།སོང་བ་ཡིན་པར་རབ་ཏུ་འདོད།།དེ་ནི་ཅི་རིགས་པར་རིག་པར་བྱའོ།།རྣམ་པར་བཤད་པའི་རིགས་པ་ལས།aལེའུར་བྱས་པ་དང་པོའོ།།།།བམ་པོ་གཉིས་པ།།འདི་མན་ཆད་ནི་གཞན་དག་ལ་ཚིག་གི་དོན་བཤད་པ་ལ་མཁས་པ་ཉིད་བསྐྱེད་པའི་ཕྱིར་མདོ་སྡེའི་དུམ་བུ་ཁ་ཅིག་ནི་ཚིག་གི་
206. དོན་བཤད་པའི་ཕྱིར་ཕྱོགས་ཕལ་ཆེར་བསྟན་པར་བྱ་སྟེ།སངས་རྒྱས་ཀྱི་བསྔགས་པ་ལས་aབརྩམས་ནས་ནི་འདི་ལྟར་ཡང་བཅོམ་ལྡན་འདས་དེ་ནི་ཞེས་རྒྱས་པར་འབྱུང་བ་དང་།དེའི་ཚེ་ལྷ་དང་བཅས་པ་དང་ཞེས་རྒྱ་ཆེར་འབྱུང་བ་དང་།མ་དུལ་བ་རྣམས་དུལ་བར་མཛད་པ་ཞེས་རྒྱས་པར་འབྱུང་བ་དང་།དེ་བཞིན་གཤེགས་པ་ནི་ལམ་མཁྱེན་པ་ལམ་ཐུགས་སུ་ཆུད་པ་aཞེས་རྒྱས་པར་འབྱུང་བ་མདོ་སྡེའི་དུམ་བུ་བཞི་དག་སྟེ།དེ་ལ་མདོ་སྡེའི་དུམ་བུ་དང་པོ་ལས་འབྱུང་བའི་ཚིག་རྣམས་ཀྱི་བསྡུས་པའི་དོན་
207. ནི།བགེགས་བཅོམ་ནས་སྟོན་པ་ཉིད་
208. ཕུན་སུམ་ཚོགས་པ་གང་དུ།གང་གིས།ཇི་ལྟར་གཤེགས་པ་དང་།སྟོན་པའི་ཕྲིན་ལས་གང་ཡིན་པ་aདང་།གང་དག་གིས་ཡོངས་སུ་གཟུང་བ་ཞེས་བྱ་བ་འདི་ཡོངས་སུ་བསྟན་ཏོ།།དེ་ལ་བགེགས་ནི་བདུད་སྡིག་ཅན་དུ་འདོད་དེ།དེ་བཅོམ་པ་དང་ལྡན་པའི་ཕྱིར་བཅོམ་ལྡན་འདས་ཞེས་བྱའོ།།སྟོན་པ་ཉིད་ཕུན་སུམ་ཚོགས་པ་ནི་ཇི་ལྟ་བ་བཞིན་དུ་གསུང་བ་ཉིད་དང་གྲུབ་
209. པ་ཉིད་aདེ།གོ་རིམས་བཞིན་དུ་མ་ནོར་བར་གསུང་བའི་ཕྱིར་དང་།སྤངས་པ་དང་མཁྱེན་པ་ཕུན་སུམ་ཚོགས་པའི་ཕྱིར་ཏེ་ཉོན་མོངས་པ་མ་ལུས་པར་སྤངས་པའི་ཕྱིར་དང་།ཐམས་ཅད་མཁྱེན་པ་ཉིད་ཀྱིས་ཡང་དག་པ་
210. ཇི་ལྟ་བ་བཞིན་དུ་རྫོགས་པར་བྱང་ཆུབ་པའི་ཕྱིར་རོ།།གཞན་ཡང་མ་aནོར་བ་དང་།ཉོན་མོངས་པ་ཅན་མ་ཡིན་པ་དང་།ཇི་ཙམ་དུ་གསུང་བར་བྱ་བ་གསུང་བ་ཉིད་སྟོན་པ་ཉིད་ཕུན་སུམ་ཚོགས་པ་ཡིན་ཏེ།དེ་ནི་དེ་བཞིན་གཤེགས་པ་ལ་སོགས་པ་ཉིད་ཀྱིས་
211. རྣམ་པ་གཉིས་ཀ་ཡང་ཡིན་པར་བསྟན་ཏོ།།གང་གིས་གཤེགས་པ་ཞེས་བྱ་བ་ནི་རིག་པ་དང་aཞབས་སུ་ལྡན་པ་ཉིད་ཀྱིས་ཏེ།དེ་ལ་རིག་པ་ནི་ཡང་དག་པའི་ལྟ་བ་སྟེ།ཡང་དག་པ་ཇི་ལྟ་བ་བཞིན་དུ་ལྟ་བའི་ཕྱིར་རོ
212. །།ཞབས་ནི་ལམ་གྱི་ཡན་ལག་ལྷག་མ་དག་སྟེ།དེ་ལྟར་ན་འཕགས་པའི་ལམ་ཡན་ལག་བརྒྱད་ཀྱིས་གཤེགས་པ་
213. ཡིན་པར་བསྟན་པ་ཡིན་ཏེ།མི་མཐོང་བའམ།aརྐང་པ་མེད་པ་ནི་འགྲོ་བར་མི་ནུས་པས་སོ།།གཞན་ཡང་རིག་པ་ནི་ཡང་དག་པ་ཇི་ལྟ་བ་བཞིན་གྱི་
214. ཤེས་རབ་ཡིན་ལ།དེའི་ཞབས་ནི་ཚུལ་ཁྲིམས་དང་ཏིང་ངེ་འཛིན་
215. ཡིན་ཏེ།དེ་ལྟར་ན་བསླབ་པ་གསུམ་པོ་དག་གིས་
216. གཤེགས་པ་ཡིན་པར་བསྟན་པ་ཡིན་ནོ།།ཤེས་རབ་སྔར་སྨོས་པ་ནི་གཙོ་aབོ་ཉིད་ཡིན་པའི་ཕྱིར་ཏེ།དེའི་དབང་གིས་
217. ཚུལ་ཁྲིམས་ལ་སོགས་པ་རྩོམ་པ་རྣམ་པར་དག་པའི་ཕྱིར་ལ།རིག་པ་མིག་དང་འདྲ་བས་མཐོང་སྟེ།ཞབས་རྐང་པ་ལྟ་བུས་གཤེགས་པའི་ཕྱིར་རོ
218. །།གཞན་ཡང་མི་སློབ་པའི་རིག་པ་གསུམ་དག་ནི་རིག་པ་ཞེས་བྱ་aབ་ལ།ཞབས་ནི་ཚུལ་ཁྲིམས་ནས་གཟུང་
219. ནས།མངོན་པར་ཤེས་པ་གསུམ་པོའི་བར་དག་སྟེ།དེ་ལྟར་ན་རིག་པ་
220. གསུམ་ཚོགས་དང་བཅས་པ་རྣམས་ཀྱིས་སྟོན་པ་ཉིད་
221. ཕུན་སུམ་ཚོགས་པ་མཉེས་པར་བསྟན་པ་ཡིན་ནོ།།ཇི་ལྟར་གཤེགས་པ་ཞེས་བྱ་བ་ནི་ཕྱིར་མི་ལྡོག་པ་དང་།ཇི་ཙམ་དུ་aགཤེགས་པར་བྱ་བར་ཏེ།དེས་ན་བདེ་བར་གཤེགས་པ་ཞེས་བྱ་བ་སྟེ།ཕྱི་རོལ་པའི་འདོད་ཆགས་དང་བྲལ་བ་དག་
222. དང་།དེ་ལས་གཞན་པ་དགྲ་བཅོམ་པ་དག་ལས་ཁྱད་པར་དུ་བྱ་བའི་ཕྱིར་རོ།།སྟོན་པ་ཉིད་ཀྱི་ཕྲིན་ལས་ནི་རྣམ་པ་གཉིས་ཏེ།འཇིག་རྟེན་སྐལ་བ་དང་ལྡན་པ་aདང་སྐལ་བ་དང་
223. མི་ལྡན་པ་ལ་གཟིགས་པར་མཛད་པ་སྟེ།དེས་ན་འཇིག་རྟེན་མཁྱེན་པ་ཞེས་བྱའོ
224. །།གདུལ་བ་འདུལ་བ་ཡང་ཡིན་ཏེ།དེས་ན་སྐྱེས་བུ་འདུལ་
225. བའི་ཁ་ལོ་སྒྱུར་བ་བླ་ན་མེད་པ་ཞེས་བྱ་སྟེ།སྐྱེས་བུ་འདུལ་བ་ཆུ་ཀླུང་འོད་སྲུངས་དང་།དགའ་བོ་དང་།སོར་མོའི་ཕྲེང་བ་aལ་སོགས་པ་གདུལ་དགའ་
226. བ་རྣམས་ཀྱང་ཐབས་སླ་བ་དང་ཁ་ན་མ་ཐོ་བ་མེད་པས་འདུལ་བའི་ཕྱིར་དང་།གཏན་དུ་དོན་གྱི་མཆོག་མྱ་ངན་ལས་འདས་པར་འདུལ་བའི་ཕྱིར་རོ།།གང་དག་གིས་
227. ཡོངས་སུ་བཟུང་
228. བ་ཞེས་བྱ་བ་ནི་ལྷ་དང་མི་རྣམས་ཀྱིས་
229. བསྟན་པ་ཉིད་ཡོངས་སུ་བཟུང་བ་aབསྟན་ཏོ
230. །།ལྷ་དང་མི་རྣམས་ཀྱི་
231. སྟོན་པ་ཞེས་གསུངས་པའི་ཕྱིར་རོ།།དེ་ནི་ཞེས་གསུངས་པ་དེ་གང་ཡིན་ཞེ་ན།སངས་རྒྱས་བཅོམ་ལྡན་འདས་སོ་ཞེས་བྱ་བ་གསུངས་ཏེ།གང་ཞིག་སངས་རྒྱས་སོ་ཞེས་དེ་ལྟར་གྲགས་པ་སྟེ།གྲགས་པ་དང་བཅོམ་པ་ནི་
232. རྣམ་གྲངས་ཡིན་aཔའི་ཕྱིར་རོ།།འདིར་བཤད་པ།དབང་ཕྱུག་དང་ནི་གཟུགས་བཟང་
233. དང་།།གྲགས་དང་དཔལ་དང་ཡེ་ཤེས་དང་།།བརྩོན་འགྲུས་ཕུན་སུམ་ལྡན་པ་ཡི
234. །།དྲུག་པོ་དག་ལ་བཅོམ་ཞེས་བཤད།།གཞན་ཡང་བསྡུས་པའི་དོན་ནི་དེ་ནི་རྒྱས་པ་དང་མདོར་བསྟན་པའི་ཡོན་aཏན་བསྔགས་པ་ཡིན་ཏེ།རྒྱས་པ་ནི་ཚིག་དགུ་པོ་དག་གིས་ཇི་སྐད་གསུངས་པ་ལྟ་བུའོ།།མདོར་ནི་སངས་རྒྱས་བཅོམ་ལྡན་འདས་ཏེ།ཤེས་བྱ་ཐམས་ཅད་ཐུགས་སུ་ཆུད་པའི་ཕྱིར་དང་།བདུད་དང་ཕས་ཀྱི་རྒོལ་བ་ཐམས་ཅད་རབ་ཏུ་འཇོམས་པའི་ཕྱིར་རོ།།མདོ་སྡེའི་དུམ་བུ་གཉིས་aཔ་ལས་མདོར་
235. བསྟན་པ་དང་བཤད་པ་གཉིས་ཀྱིས་ཉིད་ཀྱི་ཉོན་མོངས་པའི་སྒྲིབ་པ་དང་།ཤེས་བྱའི་སྒྲིབ་པ་ལས་རྣམ་པར་གྲོལ་བའི་ཁྱད་པར་སྟོན་པར་མཛད་དེ།དེ་ལ་ལྷ་དང་བཅས་པའི་འཇིག་རྟེན་ཞེས་བྱ་བ་ནི་བསྟན་པ་ཡིན་ནོ
236. །།དེ་ལ་རྣམ་པར་གྲོལ་བའི་ཁྱད་པར་ནི་ལྷ་དང་མིའི་གཙོ་བོ་དང་།aགཙོ་བོ་མ་ཡིན་པ་རྣམས་ལ་
237. རྣམ་པར་གྲོལ་བ་ལ་སོགས་པས་སྟོན་ཏེ།ལྷ་གཙོ་བོ་རྣམས་ནི་འདོད་པའི་དབང་ཕྱུག་བདུད་རྣམས་དང་།རྣལ་འབྱོར་གྱི་དབང་ཕྱུག་ཚངས་པ་རྣམས་སོ།།མིའི་གཙོ་བོ་རྣམས་ནི་དགེ་སྦྱོང་དང་བྲམ་ཟེ་རྣམས་ཏེ།རྒྱལ་པོས་ཀྱང་མཆོད་པའི་ཕྱིར་རོ།།ལྷ་དང་aམིའི་གཙོ་བོ་མ་ཡིན་པ་རྣམས་ནི་དེ་ལས་གཞན་པའི་ལྷ་དང་མི་རྣམས་དང་བཅས་པའི་སྐྱེ་དགུ་སྟེ།ལྷ་དང་བཅས་པའི་འཇིག་རྟེན་དེ་ལས་སོ།།སོ་སོའི་སྐྱེ་བོ་འདོད་ཆགས་དང་མ་བྲལ་བ་རྣམས་ནི་མ་གྲོལ་བ་དག་ཡིན་ལ།འཇིག་རྟེན་པའི་ལམ་གྱིས་
238. འདོད་ཆགས་དང་བྲལ་བ་མཐོང་བའི་aཆོས་ལས་ཡོངས་སུ་ཉམས་པའི་ཆོས་ཅན་རྣམས་ནི་གྲོལ་བ་ནི་ཡིན་ན།ངེས་པར་འབྱུང་བ་དག་ནི་མ་ཡིན་ཞིང་ཡོངས་སུ་མི་ཉམས་པའི་ཆོས་ཅན་
239. རྣམས་ནི་གྲོལ་བ་དང་ངེས་པར་འབྱུང་བ་དག་ནི་ཡིན་ན་བྲལ་བ་དག་ནི་
240. མ་ཡིན་ཏེ།རུས་སྦལ་གྱི་ཕྲུ་གུ་རྙིས་
241. ཟིན་པ་བཞིན་དུ་བག་ལ་ཉལ་རྗེས་aསུ་འབྲང་བའི་ཕྱིར་རོ།།རབ་ཏུ་རྣམ་པར་གྲོལ་བ་དག་ཀྱང་མ་ཡིན་ཏེ།སླར་འོང་
242. བའི་ཕྱིར་ལ་སླར་འོང་བ་དང་བྲལ་བར་འགྲོ་བ་ནི་རབ་ཏུ་
243. རྣམ་པར་གྲོལ་བ་དག་ཡིན་པས་སོ།།དེ་དག་དང་ཆོས་མི་མཐུན་པས་བཅོམ་ལྡན་འདས་ཀྱིས་ཉིད་ཀྱི་རྣམ་པར་
244. གྲོལ་བ་ལ་སོགས་པ་ཉིད་སྟོན་པར་མཛད་aདོ།།རྣམ་གྲངས་གཞན་ཡང་འདི་ལས་ཕྱི་རོལ་པ་རྣམས་ནི་ཚངས་པ་དང་བཅས་པའི་འཇིག་རྟེན་གྱིས་ས་དེའི་
245. ཉོན་མོངས་པ་ཀུན་ནས་དཀྲིས་པའི་འཆིང་བ་ཆད་པ་ལས་གྲོལ་བ་ཡང་ཡིན།ས་དེའི་བཙོན་ར་ནས་ངེས་པར་འབྱུང་བ་ཡང་ཡིན་མོད་ཀྱི།ཕྱི་བཞིན་འབྲང་བའི་མི་ལྟ་བུའི་aཀུན་ཏུ་སྦྱོར་བ་གསུམ་རྣམས་ཀྱིས་བྲལ་བ་མ་ཡིན་པ་ཉིད་དོ།།དེས་ན་
246. ས་འོག་མ་པའི་ཉོན་མོངས་པ་ཀུན་ནས་དཀྲིས་པའི་འཆིང་བ་དང་།སྐྱེ་བོའི་བཙོན་ར་ནས་རབ་ཏུ་རྣམ་པར་མ་གྲོལ་བ་ཡང་ཡིན་ཏེ།ཡང་སླར་ལྡོག་པའི་ཕྱིར་རོ།།དེ་དག་ལས་aཁྱད་པར་དུ་བྱ་བའི་ཕྱིར་བཅོམ་ལྡན་འདས་ཀྱིས་ཉིད་ཀྱི་
247. རྣམ་པར་གྲོལ་བ་རྣམ་པ་བཞི་སྟོན་པར་མཛད་དོ།།རྣམ་གྲངས་གཞན་ཡང་འདི་ལས་
248. ཕྱི་རོལ་པ་རྣམས་ནི་ས་འོག་མ་པའི་ཉོན་མོངས་པའི་འཆིང་བ་ལས་གྲོལ་བ་དག་ཀྱང་ཡིན།སྡུག་བསྔལ་གྱི་བཙོན་ར་ནས་ངེས་པར་འབྱུང་བ་aདག་ཀྱང་ཡིན་མོད་ཀྱི།ས་གཞན་པའི་ཉོན་མོངས་པ་དང་ཡང་མ་བྲལ་བ་ཡིན་ལ།སྡུག་བསྔལ་ལས་ཀྱང་རབ་ཏུ་རྣམ་པར་མ་གྲོལ་བ་དག་ཡིན་ཏེ།དེ་དག་ལས་ཀྱང་
249. ཁྱད་པར་དུ་བྱ་བའི་ཕྱིར་སྔ་མ་བཞིན་ནོ།།འདི་ལྟར་ཡང་ཡིན་ཏེ།འདི་ལས་ཕྱི་རོལ་པ་དག་ནི་འདི་
250. ལྟར་ཉོན་aམོངས་པའི་འཆིང་བ་ལས་གྲོལ་ཞིང་སྐྱེ་བའི་བཙོན་ར་ནས་ངེས་པར་འབྱུང་བ་ཡིན་ལ།དེ་ལས་བྲལ་བ་ནི་མ་ཡིན་ཏེ།པད་མའི་རྩ་བ་བཅག་པ་རྩ་རྒྱུས་ཀྱིས་འབྲེལ་པ་བཞིན་དུ་བག་ལ་ཉལ་དང་འབྲེལ་པའི་ཕྱིར་རོ།།རབ་ཏུ་རྣམ་པར་མ་གྲོལ་བ་དག་ཀྱང་ཡིན་ཏེ།ཡང་ས་དེར་སླར་འོང་བའི་aཕྱིར་རོ།།དེ་དག་ལས་ཀྱང་
251. ཁྱད་པར་དུ་བྱ་བའི་ཕྱིར་སྔ་མ་བཞིན་ནོ།།དེ་དག་ནི་གནས་སྐབས་དེ་དག་ན་བདག་ཉིད་ཡང་དག་པ་ཇི་ལྟ་བ་བཞིན་
252. རབ་ཏུ་མི་ཤེས་ནས་གྲོལ་བ་ལ་སོགས་པར་མངོན་པའི་ང་རྒྱལ་གྱི་སེམས་ཕྱིན་ཅི་
253. ལོག་དང་ལྡན་པས་ལན་མང་དུ་གནས་པ་ཡིན་གྱི།བཅོམ་ལྡན་aའདས་ལ་ནི་དེ་མི་མངའ་བའི་ཕྱིར་སེམས་ཕྱིན་ཅི་མ་ལོག་པས་སོ།།དེ་ལྟར་ཉོན་མོངས་པའི་སྒྲིབ་པ་ལས་རྣམ་པར་གྲོལ་བའི་ཁྱད་པར་བསྟན་ནས།ཤེས་བྱའི་སྒྲིབ་པ་ལས་རྣམ་པར་གྲོལ་བའི་ཁྱད་པར་ནི་དེའི་ཚེ་བདག་ནི་བླ་ན་མེད་པ་ཡང་དག་པར་རྫོགས་པའི་
254. བྱང་ཆུབ་མངོན་པར་སངས་aརྒྱས་པར་ཤེས་སོ་ཞེས་བྱ་བ་སྟོན་ཏེ།ཐུགས་སུ་ཆུད་པས་མཁྱེན་པའི་ཕྱིར་རོ།།མདོ་སྡེའི་དུམ་བུ་གསུམ་པ་ལས་འདུལ་བར་མཛད་པ་ནི་ཉོན་མོངས་པ་སྤངས་པ་ལ་རབ་ཏུ་འཇོག་པར་མཛད་པའི་ཕྱིར་རོ།།ཞི་བར་མཛད་པ་ནི་ཞི་བའི་སྙོམས་
255. པར་འཇུག་པའི་བདེ་བར་གནས་པ་ལ་aརབ་ཏུ་འཇོག་པར་མཛད་པའི་ཕྱིར་རོ།།དེ་གཉིས་དང་ལྡན་པའི་ཕྱིར་མདོ་སྡེ་གཞན་ལས་ཐུགས་དུལ་བ་དང་།རྣམ་པར་ཞི་བ་མཆོག་དང་ལྡན་པ་ཞེས་གསུངས་སོ།།དབུགས་འབྱིན་པར་མཛད་པ་ནི་ངན་འགྲོ་ལས་ཡང་དག་པར་འདས་པ་ལ་རབ་ཏུ་འཇོག་པར་མཛད་པའི་ཕྱིར་རོ
256. །།aཡོངས་སུ་མྱ་ངན་ལས་འདས་པར་མཛད་པ་ནི་ཡང་སྲིད་པ་ལས་ཡང་དག་པར་འདས་པ་ལ་རབ་ཏུ་འཇོག་པར་མཛད་པའི་ཕྱིར་རོ།།མདོར་ན་ནི་
257. དུལ་བ་དང་དུལ་བའི་ཕན་ཡོན་ལ་རབ་ཏུ་འཇོག་པར་མཛད་པ་ཉིད་དུ་བསྟན་པ་ཡིན་ཏེ།དུལ་བ་ནི་ཉོན་མོངས་པ་སྤངས་པའོ།།དུལ་བའི་ཕན་aཡོན་ནི་མཐོང་བའི་ཆོས་ལ་ཞི་བའི་བདེ་བར་གནས་པ་དང་ཚེ་ཕྱི་མ་ལ་ངན་སོང་དང་ཡང་སྲིད་པ་མི་འབྱུང་བའོ།།གཞན་ཡང་གོ་རིམས་བཞིན་དུ།ཉོན་མོངས་པ་དང་སྡུག་བསྔལ་ལས།།གཏན་དང་མ་ལུས་གྲོལ་མཛད་ཕྱིར།།ཕྱི་རོལ་པ་ནི་གཏན་དུའང་མིན།།མ་ལུས་ལས་ཀྱང་aགྲོལ་བྱེད་མིན།།གཞན་ཡང་།ལུས་ངག་དབང་པོ་དུལ་བ་དང་།།བསམ་གཏན་བདེན་མཐོང་ཟད་པ་ལ།།འཇོག་ཕྱིར་འདུལ་མཛད་ལ་སོགས་ཉིད།།རིག་བྱ་ནྱ་གྲོ་དྷའི་མདོ་བཞིན།།དེ་ལ་བསམ་གཏན་ནི་ཤེས་བཞིན་དུ་གནས་པ་ལས་གཟུང་
258. ནས་བསམ་གཏན་བཞི་དག་གི་aབར་དག་ཡིན་པར་རིག་པར་བྱ་སྟེ།སྦྱོར་བ་དང་བཅས་བར་བཟུང་
259. བའི་ཕྱིར་རོ།།ལུང་ལས་ནི་འདུལ་བར་མཛད་པ་ནི་དབང་པོ་དུལ་བས་ཚུལ་ཁྲིམས་རྣམ་པར་དག་པ་ལ་རབ་ཏུ་འཇོག་པར་མཛད་པའི་ཕྱིར་རོ།།ཞི་བར་མཛད་པ་ནི་ཏིང་ངེ་འཛིན་
260. རྣམ་པར་དག་པ་ལ་རབ་ཏུ་འཇོག་པར་མཛད་aཔའི་ཕྱིར་རོ།།དབུགས་འབྱིན་པར་མཛད་པ་ནི།ཤེས་རབ་རྣམ་པར་དག་པས་དབུགས་འབྱིན་པ་དང་།དབུགས་མཆོག་ཏུ་ཕྱིན་པ་གཉིས་ལ་རབ་ཏུ་འཇོག་པར་མཛད་པའི་ཕྱིར་རོ།།ཡོངས་སུ་མྱ་ངན་ལས་འདས་པར་མཛད་པ་ནི་དེ་ཉིད་ཀྱིས་
261. བསིལ་བར་གྱུར་པ་དང་།མཆོག་ཏུ་བསིལ་aབར་གྱུར་པ་གཉིས་ལ་རབ་ཏུ་འཇོག་པར་མཛད་པའི་ཕྱིར་རོ་ཞེས་འབྱུང་ངོ་།།འདིས་ནི་མདོར་ན་རྒྱུ་དང་བཅས་པའི་བསླབ་པ་གསུམ་ཡོངས་སུ་རྫོགས་པ་ལ་རབ་ཏུ་འཇོག་པར་མཛད་པ་ཉིད་དུ་བསྟན་པ་ཡིན་ནོ།།མདོ་སྡེའི་དུམ་བུ་
262. བཞི་པ་ལས་ནི་མདོར་ཚིག་དང་པོ་གཉིས་དང་གསུམ་གྱིས་aབཅོམ་ལྡན་འདས་ཀྱིས་
263. རང་གི་དོན་ཕུན་སུམ་ཚོགས་པ་དང་།གཞན་གྱི་དོན་གྲུབ་པ་ཕུན་སུམ་ཚོགས་པ་ཡོངས་སུ་བསྟན་ཏོ།།དེ་ལ་ལམ་མཁྱེན་པ་ལམ་ཐུགས་སུ་ཆུད་པ་ནི་ལམ་དང་།ལམ་མ་ཡིན་པ་གཉིས་མཁྱེན་པའི་ཕྱིར་རོ།།ལམ་སྟོན་པ་ལམ་གསུང་བ་aནི་ལམ་དང་ལམ་མ་ཡིན་པ་གཉིས་ཡང་དག་པར་རབ་ཏུ་སྟོན་པའི་ཕྱིར་རོ།།གཞན་ཡང་འཇིག་ཚོགས་ཀུན་འབྱུང་བ་དང་།འགོག་པར་འགྱུར་བ་གཉིས་ཀྱིས་
264. སྒྲུབ་པ་གཉིས་ཡོངས་སུ་མཁྱེན་པའི་ཕྱིར་དང་།ཐུགས་སུ་ཆུད་པའི་ཕྱིར་དང་།ཡང་དག་པར་རབ་ཏུ་སྟོན་པའི་ཕྱིར་ཏེ།གོ་aརིམས་བཞིན་ནོ།།ལམ་ཡོངས་སུ་འདྲེན་པ་ནི་ལམ་མཐོང་བ་རྣམས་ལམ་གྱི་གོང་ནས་གོང་དུ་ཁྱད་པར་དུ་འགྲོ་བས་ལམ་གྱི་མཐར་ཐུག་པར་འདྲེན་པའི་ཕྱིར་རོ།།གཞན་ཡང་ལམ་མཁྱེན་པས་ན་ལམ་མཁྱེན་པའོ།།ལམ་ཉིད་ཐུགས་སུ་ཆུད་པས་ན་ལམ་ཐུགས་སུ་ཆུད་པའོ།།བསམ་aཔ་ཡོངས་སུ་སྨིན་པ་རྣམས་ལ་ལམ་སྟོན་པར་མཛད་པས་ན་ལམ་སྟོན་པའོ།།ལམ་ཉིད་དུ་གསུང་པའི་དང་ཚུལ་ཅན་ཡིན་པས་ན་ལམ་གསུང་བའོ།།ལམ་ཡོངས་སུ་འདྲེན་པ་ནི་
265. བསམ་པ་ཡོངས་སུ་མ་སྨིན་པ་རྣམས་ལ་རྣམ་པར་གྲོལ་བ་ཡོངས་སུ་སྨིན་པར་བྱེད་པའི་ཤེས་aརབ་ཡོངས་སུ་སྨིན་པར་མཛད་པའི་ཕྱིར་རོ།།གཞན་ཡང་ལམ་མཁྱེན་པ་ནི་དེ་
266. མཁྱེན་པའི་ཕྱིར་རོ།།ལམ་ཐུགས་སུ་ཆུད་པ་ནི་དེ་བརྙེས་པའི་ཕྱིར་ཏེ།ཐུགས་སུ་ཆུད་པ་ནི་རྙེད་པའི་དོན་ཡིན་པའི་ཕྱིར་རོ།།ལམ་སྟོན་པ་ནི་དེའི་དུས་ན་འགྲོ་བ་རྣམས་ལའོ།།ལམ་གསུང་བ་ནི་དུས་aགཞན་ན་འགྲོ་བ་རྣམས་ལའོ།།ལམ་ཡོངས་སུ་འདྲེན་པ་ནི་དེ་ནས་འགྲོ་བའི་བར་དུ་གཅོད་པ་སེལ་བའི་ཕྱིར་རོ།།ཆོས་ཀྱི་བསྔགས་པ་ལས་བརྩམས་ན་ནི་བཅོམ་ལྡན་འདས་ཀྱི་ཆོས་ནི་ལེགས་པར་གསུངས་པ་ཡང་དག་པར་མཐོང་བ་ཞེས་རྒྱས་པར་འབྱུང་བ་དང་།བཅོམ་ལྡན་aའདས་ཀྱིས་
267. ལེགས་པར་གསུངས་པའི་ཆོས་འདུལ་བ་ནི་ལེགས་པར་བསྟན་པ་ཞེས་རྒྱས་པར་འབྱུང་བ་དང་།དགེ་སློང་དག་ངའི་ཆོས་ནི་ལེགས་པར་གསུངས་པ་གསལ་བ་ཆེ་བ་ཞེས་རྒྱས་པར་འབྱུང་བ་མདོ་སྡེའི་དུམ་བུ་གསུམ་པ་དག་
268. སྟེ།དེ་ལ་མདོ་སྡེའི་དུམ་བུ་དང་པོ་ལས་འབྱུང་བའི་བསྡུས་aཔའི་དོན་གྱི་ཕྱི་རོལ་པ་དག་གི་ཆོས་ལས་སངས་རྒྱས་པའི་ཆོས་ཁྱད་པར་ཡོད་པ་
269. ཡོངས་སུ་བསྟན་ཏེ།དེ་ལ་ཕྱིན་ཅི་མ་ལོག་པར་ཡང་དག་པར་གསུངས་པའི་ཕྱིར་ལེགས་པར་གསུངས་པའོ།།དོན་མཐོང་བའི་ཕྱིར་ཡང་དག་པར་མཐོང་བ་ཡིན་གྱི་དད་པ་ཙམ་ཁོང་དུ་ཆུད་པར་བྱ་བ་ནི་མ་ཡིན་aཏེ།ཇི་སྐད་དུས[་དུ་ས]རིའི་
270. མདོ་ལས་དགེ་སློང་དག་ཁྱེད་ཀྱིས་
271. གང་དང་གང་ཡང་དག་པ་ཇི་ལྟ་བ་བཞིན་དུ་ཡང་དག་པའི་ཤེས་རབ་ཀྱིས་མཐོང་བ་ནི་ཞེས་རྒྱས་པར་གསུངས་པ་ལྟ་བུའོ།།ཉོན་མོངས་པའི་བག་ལ་ཉལ་གྱི་གཉེན་པོར་གྱུར་པའི་ཕྱིར་ནད་མེད་པའོ།།ཡོངས་སུ་ཉམས་པ་མེད་པས་དུས་aཆད་པ་མེད་པ་སྟེ།དུས་ངེས་པ་མེད་པའི་ཕྱིར་རོ།།སྡུག་བསྔལ་མ་ལུས་པ་ལས་ངེས་པར་འབྱུང་བ་ལ་ཉེ་བར་གཏོད་པའི་ཕྱིར་ཉེ་བར་གཏོད་པའོ།།ཐུན་མོང་མ་ཡིན་པའི་ཕྱིར་འདི་མཐོང་བ་ལ་ཡོད་པ་སྟེ།འདི་མཐོང་བ་རྣམས་ལ་ཡོད་པའི་ཕྱིར་རོ།།བརྟག་མི་ནུས་པའི་ཕྱིར་མཁས་aཔ་རྣམས་ཀྱི་རང་གིས་
272. རིག་པར་བྱ་བའོ
273. །།ཕྱི་རོལ་པ་རྣམས་ཀྱི་ཆོས་ནི་དེ་ལས་བཟློག་པའི་ཕྱིར་རོ།།གཞན་ཡང་དུས་ཐམས་ཅད་དུ་བྱ་སླ་བའི་ཕྱིར་དུས་ཆད་པ་མེད་པ་སྟེ།ཇི་སྐད་དུ་སངས་རྒྱས་ཀྱི་གསུང་ནི་འགྲོ་བ་ན་ཡང་བྱ་སླ་བ་ཡིན་ལ་ཞེས་བྱ་བ་རྒྱས་པར་གསུངས་པ་ལྟ་བུའོ།།སློབ་དཔོན་aགྱི་དཔེ་མཁྱུད་དང་བྲལ་བའི་ཕྱིར་ཚུར་ཤོག་ལྟོས་ཤིག་པ་ཡང་ཡིན་ཏེ།ཚུར་ཤོག་ལྟོས་ཤིག་ཅེས་བྱ་བའི་སྐབས་དབྱེ་བ་དང་ལྡན་པའི་ཕྱིར་ཏེ།།ཇི་སྐད་དུ་ངའི་ཉན་ཐོས་ཀྱི་དགེ་སློང་
274. ཚུར་ཤོག་ཤིག་དང་ཞེས་བྱ་བ་རྒྱས་པར་གསུངས་པ་ལྟ་བུའོ།།ལྷག་མ་ནི་སྔ་མ་བཞིན་ནོ།།འདིར་aབཤད་པ།འཕགས་པའི་ལམ་གྱི་ཡན་ལག་བརྒྱད་པོ་ནི།ཡང་དག་དོན་དང་དོན་ནི་མཐོང་བ་དང་།།གཉེན་པོ་དང་ནི་གཏན་དང་མ་ལུས་དང་།།ཐུན་མོང་མིན་དང་རྟོག་གེའི་ཡུལ་མིན་དང་།།གཞན་ཡང་དེ་ནི་དུས་ཆད་མེད་པའི་ཕྱིར།།བྱ་སླ་བ་དང་ཚུར་ཤོག་ལྟོས་ཤིག་ཅེས།།aསློབ་དཔོན་དཔེ་མཁྱུད་བྲལ་བ་ཤེས་བྱ་ཞིང་།།ལྷག་མ་སྔ་མ་བཞིན་དུ་ཤེས་པར་བྱ།།ལུང་ལས་ནི་ལེགས་པར་གསུངས་པ་ཞེས་བྱ་བ་ནི་བསྟན་པ་ཡིན་ལ།ལྷག་མ་ནི་བཤད་པ་ཡིན་ནོ།དེ་ལ་གཞན་གྱི་རྐྱེན་གྱིས་
275. ཁ་ན་མ་ལུས་པའི་ཕྱིར་ཡང་
276. ཡང་དག་པར་མཐོང་ངོ་
277. །།ཟག་པ་མེད་པ་aཡིན་པའི་ཕྱིར་ནད་མེད་པའོ།།དུས་ཡོངས་སུ་ཆད་པ་མེད་པའི་ཕྱིར་དུས་ཆད་པ་མེད་པ་སྟེ།ཡོངས་སུ་ཉམས་པ་མི་སྲིད་པའི་ཕྱིར་རོ།།མྱ་ངན་ལས་འདས་པ་ལ་ཉེ་བར་གཏོད་པའི་ཕྱིར་ཉེ་བར་གཏོད་པའོ།།ཐུན་མོང་མ་ཡིན་པའི་ཕྱིར་འདི་མཐོང་བ་ལ་དོན་
278. aཡོད་པའོ།།བརྗོད་པར་བྱ་བ་མ་ཡིན་པའི་ཕྱིར་མཁས་པ་རྣམས་ཀྱི་
279. རང་གིས་རིག་པར་བྱའོ་ཞེས་འབྱུང་བའོ།།
280. མདོ་སྡེའི་དུམ་བུ་གཉིས་པ་ལས་ནི་ཕྱི་རོལ་པ་དང་ཆོས་མི་མཐུན་པས་ཆོས་འདུལ་བ་
281. འདིའི་ཡོན་ཏན་ཡང་དག་པར་བསྟན་པ་ཡིན་ཏེ།ཕྱི་རོལ་པ་དག་གི་ཆོས་འདུལ་བ་aནི་ཉེ་བར་བསྟན་པ་ཉིད་ཀྱིས་ཉེས་པར་བཤད་པ་ཡིན་ནོ།།རྫོགས་པའི་བྱང་ཆུབ་ཏུ་འགྲོ་བར་མི་འགྱུར་བ་ཉིད་ཀྱིས་ངེས་པར་མི་འབྱུང་བ་ཡིན་ནོ།།འདུས་པ་དང་མི་ལྡན་པ་ཉིད་ཀྱིས་མི་མཐུན་པ་ཡིན་ཏེ།འདུས་པ་དང་ལྡན་པ་ནི་ཚོགས་པ་ཡིན་པའི་ཕྱིར་རོ།།སྟོན་པ་དེ་བཞིན་aགཤེགས་པ་ལ་སོགས་པ་མ་ཡིན་པ་ཉིད་ཀྱིས་རྟེན་
282. པ་མེད་པ་ཡིན།མདོར་ན་སྐྱོན་རྣམ་པ་འདི་བཞི་བསྟན་པ་ཡིན་ཏེ།།བསྟན་པའི་ཆོས་ལ་དོན་ཕྱིན་ཅི་ལོག་པ་ཉིད་ཀྱི་སྐྱོན་དང་།སྒྲུབ་པའི་ཆོས་ལ་མྱ་ངན་ལས་འདས་པར་མི་འགྲོ་བ་ཉིད་ཀྱི་སྐྱོན་དང་།ཉན་པ་པོ་རྣམས་ལ་བློ་དུ་མ་དང་
283. ལྡན་aཔ་ཉིད་ཀྱི་
284. སྐྱོན་དང་།སྟོན་པ་ལ་ཐེ་ཚོམ་ཐམས་ཅད་གཅོད་མི་ནུས་པའི་སྐྱོན་ནོ།།རྣམ་གྲངས་གཞན་ཡང་།ཚིག་འབྲུ་བཟང་མིན་དོན་བཟང་མིན།།གྲོལ་དང་རིགས་
285. པའི་ཐབས་མ་ཡིན།།སྔ་མ་ཕྱི་མ་འགལ་བ་ཡིན།།དེ་བཞིན་བསྡུ་བ་བཞི་དང་ནི།།བསྟན་པ་བཞི་དག་སྤངས་པ་aདང་།།སྟོན་པའང་སྟོན་པའི་མཚན་ཉིད་མེད།།དེ་ལྟར་གཞན་གྱི་བསྟན་བཅོས་དང་།།སློབ་མ་བསྟན་
286. པ་སྐྱོན་ཅན་ཡིན།།ཆོས་འདུལ་བ་འདི་ནི་དེ་ལས་བཟློག་པས་སྐྱོན་མེད་པ་ཡིན་ནོ།།དོན་ཕྱིན་ཅི་མ་ལོག་པ་ཉིད་ཀྱིས་རིགས་
287. པ་ཡིན་པའི་ཕྱིར་ཆོས་སོ།།ཉོན་མོངས་པ་འདུལ་བའི་aཕྱིར་འདུལ་བའོ།།དེ་ལྟར་ན་སངས་རྒྱས་ཀྱི་བསྟན་པ་ནི་ཡང་དག་པའི་ཡེ་ཤེས་དང་སྤངས་པ་འདྲེན་པ་ཉིད་ཡིན་པར་བསྟན་པ་ཡིན་ནོ།།
288. མདོ་སྡེའི་དུམ་བུ་གསུམ་པ་ལས་འབྱུང་བ་ནི་རྣམ་པ་དྲུག་དག་གིས་ཆོས་ཀྱི་ཡོན་ཏན་ཡོངས་སུ་བསྟན་པ་ཡིན་ཏེ།དོན་ཕྱིན་ཅི་མ་ལོག་པ་ཉིད་དང་།aབདེ་བར་འཇུག་པ་ཉིད་དང་།གོང་ན་མེད་པ་ཉིད་དང་།ལྷ་དང་མིས་ཡང་དག་པར་བཟུང་བ་ཉིད་དང་།ཇི་ལྟར་འོས་པའི་གདུལ་བ་ལ་བསྟན་པ་ཉིད་དང་།སློབ་དཔོན་གྱི་དཔེ་མཁྱུད་མེད་པར་རྒྱུན་དུ་བསྟན་པ་ཉིད་ཀྱིས་སོ།།དེ་ལ་བདེ་བར་འཇུག་པ་ཉིད་ནི་གསལ་བ་ཉིད་ཀྱིས་ཏེ།aཚིག་དང་ཡིག་འབྲུ་གསལ་བའི་ཕྱིར་རོ།།ཕྱེ་བ་ཉིད་ཀྱིས་ཀྱང་ཡིན་ཏེ།དོན་ཤིན་ཏུ་རྣམ་པར་ཕྱེ་བའི་ཕྱིར་རོ།།གོང་ན་མེད་པ་ཉིད་ནི་རྒྱུ་བ་བཅད་པ་ཉིད་ཀྱིས་ཏེ།ཆེས་
289. ཤིན་ཏུ་མཆོག་ཏུ་འགྲོ་བ་ནི་རྒྱུ་བའོ།།དེ་འདིར་ཡང་དག་པར་ཆད་པས་ན་རྒྱུ་བ་བཅད་པའོ།།ལྷག་མ་aགསུམ་ནི་གོ་རིམས་བཞིན་དུ་ལྷ་དང་མིའི་བར་དག་ལ་ཡང་དག་པར་ཤིན་ཏུ་བསྟན་པ་ལས་རིག་པར་བྱའོ།།བསྡུས་པའི་ཚིགས་སུ་བཅད་པ།དེ་ཉིད་དོན་ནི་ལེགས་གསུངས་ཕྱིར།།བདེ་བར་འཇུག་ཕྱིར་བླ་མེད་ཕྱིར།།རབ་ཏུ་གཟུང་
290. ཕྱིར་ཇི་ལྟར་འོས།།མ་ལུས་པར་ནི་བསྟན་aཕྱིར་རོ།།ཕྱི་རོལ་པའི་ཆོས་ནི་འདི་ལས་བཟློག་པའི་ཕྱིར་རོ
291. །།བཅོམ་ལྡན་འདས་ཀྱིས་ཉིད་ཀྱི་ཆོས་ཀྱི་ཡོན་ཏན་ཐུན་མོང་མ་ཡིན་པ་ཉིད་དུ་ཡོངས་སུ་བསྟན་པ་ཡིན་ནོ།།
292. དགེ་འདུན་གྱི་
293. བསྔགས་པ་ལས་བརྩམས་ནས་ནི།བཅོམ་ལྡན་འདས་ཀྱི་
294. ཉན་ཐོས་ཀྱི་དགེ་འདུན་ནི་ལེགས་པར་ཞུགས་aཔ་ཞེས་བྱ་བའི་མདོ་སྡེའི་དུམ་བུ་སྟེ་འདིས་ནི་ཉན་ཐོས་ཀྱི་དགེ་འདུན་ནི་དགེ་སྦྱོང་གི་ཚུལ་གྱི་དོན་དང་།དགེ་སྦྱོ/ང་གི་ཚུལ་དང་།དགེ་སྦྱོང་དང་།
295. དགེ་སྦྱོང་གི་ཚུལ་བསྟན་པ་ལས་བརྩམས་ནས་ལེགས་པར་ཞུགས་པ་ཉིད་དུ་སྟོན་ཏོ།།དགེ་སྦྱོང་གི་ཚུལ་གྱི་དོན་ནི་མྱ་ངན་ལས་འདས་པ་སྟེ།དེར་aཞུགས་པ་ནི་རིགས་པར་ཞུགས་པ་སྟེ།དེའི་
296. རིགས་པའི་ཆོས་ནི་བླ་ན་མེད་པ་ཀུན་ཏུ་འཐོབ་པར་འགྱུར་བ་ཉིད་ཡིན་ལ་ཞེས་བྱ་བ་གསུངས་པའི་ཕྱིར་རོ།།ངེས་པའི་ཚིག་ཏུ་ན་གནས་པར་བྱ་བ་ནི་གནས་ཏེ།རྟག་ཏུ་གནས་སུ་གྱུར་པས་ན་རིགས་པའོ།།དགེ་སྦྱོང་གི་ཚུལ་ནི་འཕགས་པའི་aལམ་ཡན་ལག་བརྒྱད་དེ།དེར་ཞུགས་པ་ནི་དྲང་པོར་ཞུགས་པ་སྟེ།བདུད་རྩིའི་སྒོ་ནི་ཕྱེ་མཛད་ཅིང་།།དྲང་པོའི་ལམ་ནི་རབ་ཏུ་བསྟན།།ཞེས་གསུངས་པའི་ཕྱིར་རོ།།དེ་བཞིན་དུ་དྲང་པོ་ཅི་ཞེ་ན།འཕགས་པའི་ལམ་མོ།།གྱ་གྱུ་བ་ཅི་ཞེ་ན།ལྟ་བ་སྡིག་པ་ཅན་ནོ་ཞེས་འབྱུང་བ་ལྟ་aབུའོ།།དགེ་སྦྱོང་རྣམས་ལ་ཡང་དག་པའི་རང་བཞིན་དུ་ཞུགས་པ་ནི་མཐུན་པར་ཞུགས་པ་སྟེ།ཡང་དག་པའི་རང་བཞིན་ཡང་བྱམས་པའི་ལུས་ལ་སོགས་པའི་ལས་ཀྱིས་མཐུན་པར་གྱུར་པ་ཉིད་དང་།ལོངས་སྤྱོད་དང་།ཚུལ་ཁྲིམས་དང་ལྟ་བ་མཐུན་པ་ཉིད་ཀྱིས་aསོ།།དགེ་སྦྱོང་གི་ཚུལ་བསྟན་པ་ནི་ཆོས་ཡིན་ཏེ།དེ་ལ་ཇི་སྐད་བསྟན་པ་བཞིན་དུ་སྤྱོད་པར་བྱེད་པས་ན་ཆོས་དང་།རྗེས་སུ་མཐུན་པར་སྤྱོད་པའོ།།རྣམ་གྲངས་གཞན་ཡང་
297. དོན་གྱི་མཆོག་བསྒྲུབ་
298. པ་དང་།ཕྱིན་ཅི་མ་ལོག་པ་སྒྲུབ་པ་དང་།ཐ་མི་དད་པ་སྒྲུབ་པ་དང་།ཇི་ལྟར་aརྗེས་སུ་བསྟན་པ་བཞིན་དུ་བསྒྲུབ་པ་ལ་བརྩམས་ནས་ལེགས་པར་ཞུགས་པ་ཉིད་དུ་སྟོན་ཏོ།།ལུང་ལས་ནི་མུ་སྟེགས་ཅན་གྱི་འཁོར་རྣམས་ལ་ནི་ལོག་པར་བསྒྲུབ་པ་རྣམ་པ་བཞི་ཡོད་དེ།ཆོས་འདུལ་བ་ཉེས་པར་བཤད་པ་ལ་ཞུགས་པ་ཉིད་དོ
299. །།ཚུལ་འཆོས་པ་ཉིད་དང་།aབདག་གི་ལྟ་བ་མཆོག་ཏུ་འཛིན་པ་ཉིད་དང་།རྙེད་པ་དང་བཀུར་སྟི་ལ་ལྷག་པར་ཆགས་པ་ཉིད་དོ།།དེ་མེད་པའི་ཕྱིར་བཅོམ་ལྡན་འདས་ཀྱི་ཉན་ཐོས་ཀྱི་དགེ་འདུན་ནི་རིགས་པར་ཞུགས་པ་ནས
300. །ཆོས་དང་རྗེས་སུ་མཐུན་པར་སྤྱོད་པའོ་ཞེས་བྱ་བའི་བར་དུ་འབྱུང་ངོ་།།ཀུན་ནས་aཉོན་མོངས་པའི་ཕྱོགས་ལས་བརྩམས་ནས་ནི་དགེ་སློང་གང་ཚུལ་ཁྲིམས་འཆལ་པ་སྡིག་པའི་ཆོས་ཅན་ཞེས་བྱ་བ་ནི་མདོ་སྡེའི་དུམ་བུ་སྟེ།དེ་ལ་ཚུལ་ཁྲིམས་འཆལ་བ་ནི་རྩ་བའི་ལྟུང་བ་ལྷག་པར་སྤྱོད་པའི་ཕྱིར་རོ།།སྡིག་པའི་ཆོས་ཅན་ནི་ངོ་ཚ་ཤེས་པ་དང་།ཁྲེལ་ཡོད་པ་ཆུད་aགསོན་པའི་ཕྱིར་རོ།།ཁོང་མྱགས་པ་ནི་ཁ་ན་མ་ཐོ་བ་དེ་འཆབ་པའི་ཕྱིར་རོ།།འཛག་པ་ནི་ཀུན་ཏུ་སྤྱོད་པ་མི་སྤོང་པ་ཉིད་ཀྱི་ཕྱིར་རོ།།ཤིང་རུལ་པ་ལྟ་བུ་ནི་དམ་པའི་ཆོས་མི་སྐྱེ་བའི་ཕྱིར་རོ།།བོང་བུ་ལྟར་ཀུན་ཏུ་སྤྱོད་པ་ནི་ལུང་བོང་ལྟར་ཀུན་ཏུ་སྤྱོད་པའི་ཕྱིར་ཏེ།ཇི་སྐད་དུ་ལུང་
301. བོང་གི་མདོ་aལས་གསུངས་པ་ལྟ་བུ་སྟེ།ཇི་ལྟར།དུང་གི་ཁ་ཅན་སྐད་པོ་ཆེ།།ཞེས་ཚིགས་སུ་བཅད་པ་ལྟ་བུའོ།།དེ་ཡང་རྒྱུན་
302. རྣམ་པ་གཉིས་ཀྱིས་ཏེ།སྡིག་པ་འདོད་པ་ལ་བསྟན་
303. ནས་དོན་མེད་
304. པའི་དགེ་སྦྱོང་གི་ཚུལ་ཁས་འཆེ་བའི་ཕྱིར་རམ།འཁྲིག་པ་སྤོང་བར་ཁས་འཆེ་བའི་ཕྱིར་རོ།།མདོར་aན་དགེ་སློང་ཚུལ་ཁྲིམས་ལོག་པར་བསྒྲུབ་
305. པ་ལ་སྐྱོན་རྣམ་པ་དྲུག་ཡོངས་སུ་བསྟན་པ་ཡིན་ཏེ།སྦྱོར་བ་ལོག་པའི་སྐྱོན་དང་།བསམ་པ་ལོག་པའི་སྐྱོན་དང་།ཁ་ན་མ་ཐོ་བ་དེ་ལས་མི་ལྡོང་
306. བའི་སྐྱོན་དང་།ཐལ་བའི་སྐྱོན་དང་།རྟོགས་པའི་སྐལ་པ་མེད་པ་ཉིད་ཀྱི་སྐྱོན་དང་།aལོག་པར་འཚོ་བའི་སྐྱོན་ནོ།།གཞན་ཡང་ཁོང་མྱགས་པ་ནི་རྟོག་པ་མི་བཟད་པ་སྦང་རྒྱག་
307. ལ་གནས་པར་བྱེད་པའི་ཕྱིར་རོ།།འཛག་པ་ནི་དབང་པོ་དྲུག་གི་རྨ་
308. མི་སྦེད་པའི་ཕྱིར་རོ།།རྣམ་གྲངས་འདིས་ནི་ལོག་པ་རྣམ་པ་དྲུག་ཡོངས་སུ་བསྟན་པ་ཡིན་ཏེ།སྦྱོར་བ་ལོག་པ་དང་།བསམ་པ་aལོག་པ་དང་།གནས་པ་ལོག་པ་དང་།རྒྱུ་བ་ལོག་པ་དང་།སྐལ་བ་ཉིད་
309. ལོག་པ་དང་།འཚོ་བ་ལོག་པའོ།།
310. གཽ་ཏ་མ་དག་ཁྱེད་ནི་སྐྱེ་དགུ་ཉོན་མོངས་པ་ཅན།སྡུག་བསྔལ་ཅན།མྱ་ངན་ཅན།འཁྲུག་པ་ཅན་ཡིན་ན།ཁྱེད་ཅག་ལ་རྙེད་པ་
311. དག་ནི་ཅི་དག་ཡོད།aལེགས་པར་རྙེད་པ་དག་ནི་ཅི་དག་ཡོད་ཅེས་བྱ་བ་འབྱུང་བ་ནི་མདོ་སྡེའི་དུམ་བུ་སྟེ།དེ་ལ་རྙེད་པ་དག་ནི་ཅི་དག་ཡོད་ཅེས་བྱ་བ་ནི་དགེ་བའི་ཆོས་དང་མི་
312. ལྡན་པ་ཉིད་དུ་སྟོན་ཏོ།།ལེགས་པར་རྙེད་པ་དག་ནི་ཅི་
313. ཡོད་ཅེས་བྱ་བ་ནི་དེ་དང་མི་ལྡན་པ་ཉིད་ཀྱི་ཕྱིར་སྔོན་གྱི་དགེ་བའི་འབྲས་བུ་མི་ལ་aསོགས་པ་རྙེད་པ་ལེགས་པར་རྙེད་པ་མ་ཡིན་པ་ཉིད་དུ་སྟོན་ཏོ།།ཉོན་མོངས་པ་ལ་སོགས་པ་ཅན་ཉིད་ཀྱིས་ནི་སྡུག་བསྔལ་གྱི་རྒྱུ་དང་།སྡུག་བསྔལ་རྣམ་པ་མང་པོ་ལ་སྐྱེ་དགུ་གནས་པར་སྟོན་ཏོ།།དེ་ལ་ཉོན་མོངས་པ་མང་བ་ཉིད་ཀྱི་ཕྱིར་ཉོན་མོངས་པ་ཅན་ཏེ།ཇི་ལྟར་ཕལ་ཆེར་ཐམས་aཅད་ཆོམ་རྐུན་དུ་གྱུར་ཏོ་ཞེས་བྱ་བ་ལྟ་བུའོ།།སྐྱེ་བ་དང་།རྒ་བ་དང་།ན་བ་དང་།འཆི་བ་དང་།མི་སྡུག་པ་དང་ཕྲད་པའི་སྡུག་བསྔལ་ཕལ་ཆེ་བ་ཉིད་ཀྱི་ཕྱིར་སྡུག་བསྔལ་ཅན་ནོ།།སྡུག་པ་དང་བྲལ་བས་མྱ་ངན་མང་བ་ཉིད་ཀྱི་ཕྱིར་མྱ་ངན་ཅན་ནོ།།ཡོངས་སུ་ཚོར་བ་ན་འདོད་པ་མི་རྙེད་པ་aམང་བ་ཉིད་ཀྱི་ཕྱིར་འཁྲུག་པ་ཅན་ནོ།།དེ་ནི་དུས་གསུམ་དག་ཏུ་སྡུག་བསྔལ་ལ་སོགས་པ་ཅན་ཡིན་ཏེ།མི་སྡུག་པའི་དངོས་པོ་དང་ཕྲད་པ་དང་།སྡུག་པའི་དངོས་པོ་དང་བྲལ་བ་དང་།སྡུག་པའི་དངོས་པོ་དང་མི་ལྡན་པས་ཚོལ་
314. བ་ནའོ།།ཉོན་མོངས་པ་ཅན་དེ་དག་གསུམ་ཆར་ལ་ཁོང་ཁྲོ་aབ་
315. དང་།སྡུག་པའི་དངོས་པོ་དང་ཕྲད་པ་ལ་འདོད་ཆགས་པས་སོ།།གཞན་ཡང་དབུལ་བ་དང་།ཕྱུག་པ་དང་།འབྲིང་ནི་སྡུག་བསྔལ་ལ་སོགས་པ་ཅན་དང་གོ་རིམས་བཞིན་དུ་རིག་པར་བྱ་སྟེ།འཚོ་བས་ཕོངས་པ་དང་།རྒུད་པ་དང་།དེས་དོགས་
316. པ་དང་།aཚེགས་ཆེན་པོས་འཚོ་བ་འབྱོར་པས་གོ་རིམས་བཞིན་ནོ།།དགེ་སྦྱོང་ངམ་བྲམ་ཟེ་གང་ལ་ལ་མིག་གི་རོ་མྱོང་
317. བར་བྱེད་པ་ནི་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་ཉོན་མོངས་པ་ཀུན་ཏུ་སྤྱོད་པའི་ཕྱིར་ནི་བདུད་ཀྱི་དབང་དུ་ཤས་ཀྱིས་སོང་བ་ཡིན་པར་རིག་པར་
318. བྱ་སྟེ།ཤས་ཞེས་བྱ་བ་ནི་ཅུང་aཟད་ཀྱི་དོན་ཡིན་པའི་ཕྱིར་ཤས་ཀྱིས་སེར་སྐྱ་ཞེས་བྱ་བ་བཞིན་ནོ།།དེ་དང་དུ་ལེན་པའི་ཕྱིར་ནི་དབང་དུ་སོང་བའོ།།དེའི་དབང་གིས་ལས་ཀུན་ནས་སློང་བར་བྱེད་པའི་ཕྱིར་ནི་ལག་ཏུ་སོང་བའོ།།དེས་མི་འཛེམ་པའི་ཕྱིར་ནི་ཅི་འདོད་དགུར་བྱ་བའོ
319. །།བདུད་ཀྱི་བཅིང་བ་དག་གིས་ནི་གནས་aསྐབས་དེ་ཐམས་ཅད་དུ་བཅིང་བའོ།།བདུད་ཀྱི་ཞགས་པ་དག་ལས་ནི་མངོན་སུམ་དུ་མ་གྱུར་པ་ཡིན་ཡང་མ་སྤངས་པ་དག་ཡིན་པས་རབ་ཏུ་མ་གྲོལ་བའོ།།ཐམས་ཅད་ལ་རྣམ་པ་ཐམས་ཅད་དུ་
320. འབྱུང་བ་མ་ཡིན་གྱི།རོ་མྱོང་
321. བར་བྱེད་པ་དག་ལ་དེ་འབྱུང་བའི་ཕྱིར་གང་ལ་ལ་ཞེས་བྱ་བ་aགསུངས་སོ།།དགེ་སྦྱོང་དང་བྲམ་ཟེ་སྨོས་པའི་ཐར་པ་ནི་དེ་དག་གི་དབང་དུ་བྱས་པ་ཡིན་པས་བཅིངས་པ་ཉིད་ཀྱིས་
322. སྐྱོ་བར་བྱ་བའི་ཕྱིར་རོ།།མདོར་ན་འདིར་ཉོན་མོངས་པའི་རྟེན་དང་།དམིགས་པ་དང་།རང་བཞིན་དང་།གནས་སྐབས་ཀྱི་དབྱེ་བ་ལས་ཉེས་དམིགས་བསྟན་པ་aཡིན་ཏེ།དགེ་སྦྱོང་དང་
323. བྲམ་ཟེ་ནི་རྟེན་ཡིན་ནོ།།དམིགས་པ་ལ་སོགས་པ་ནི་དམིགས་པ་ཡིན་ནོ།།རོ་མྱོང་བར་
324. བྱེད་པ་ནི་རང་བཞིན་ཡིན་ནོ།།དེ་ཡང་སྲེད་པ་ཡིན་པར་རིག་པར་བྱའོ།།གནས་སྐབས་ཀྱི་དབྱེ་བས་
325. ནི་རྣམ་པ་དྲུག་སྟེ།ཀུན་ཏུ་སྤྱོད་པ་དང་།དང་དུ་ལེན་པ་aདང་།ཟིལ་གྱིས་གནོན་པ་དང་།ཡོན་ཏན་དུ་བལྟ་
326. བ་དང་།མངོན་དུ་གྱུར་པ་དང་།མ་སྤངས་པའི་གནས་སྐབས་ཀྱི་དབྱེ་བ་ལས་སོ།།མི་དགེ་བའི་ཆོས་རྣམས་ཡང་དག་པར་བླངས་པའི་
327. རྒྱུས་མཐོང་བའི་ཆོས་ཉིད་ལ་སྡུག་བསྔལ་བར་གནས་པ་དང་ཞེས་བྱ་བ་ནི་མདོ་སྡེའི་དུམ་aབུའོ།།དེ་ལ་སྡུག་བསྔལ་བ་ཞེས་བྱ་བ་ནི་བསྟན་པའོ།།ལྷག་མ་ནི་བཤད་པའོ།།དེ་ལ་སྡུག་བསྔལ་དང་བཅས་པ་ནི་ཡོངས་སུ་ཚོལ་བའི་ཚེ་གྲང་བ་ན་ལྷགས་པས་སྦྲེབས་པ་དང་ཞེས་བྱ་བ་རྒྱས་པར་འབྱུང་བས་སོ།།ཕོངས་པ་དང་བཅས་པས་ནི་འདོད་པས་ཕོངས་པ་དང་ལྡན་པའི་aཕྱིར་འབྱོར་པ་མེད་པའི་ཚེ་ནའོ།།གནོད་པ་དང་བཅས་པ་ནི་རྒྱལ་པོ་དང་ཆོམ་རྐུན་ལ་སོགས་པའི་གནོད་པ་དང་ལྡན་པའི་ཕྱིར་ཀུན་ཏུ་སྲུང་
328. བའི་ཚེ་དབྱུག་པ་དང་མཚོན་ཆའི་གནོད་པ་ལ་སོགས་པས་སོ།།ཡོངས་སུ་གདུང་བ་དང་བཅས་པ་ནི་མྱ་ངན་དང་།མི་ཚིམ་པ་དང་ཡིད་ལ་གཅགས་aཔའི་ཡོངས་སུ་གདུང་བ་དང་ལྡན་པའི་ཕྱིར་ཏེ།རྒུད་པ་དང་།ལོངས་སྤྱོད་པ་
329. དང་།འཆི་བའི་དུས་དག་ཏུ་སྟེ་གོ་རིམས་བཞིན་ནོ།།སྲོག་གཅོད་པ་ཀུན་ཏུ་བསྟེན་ཅིང་བསྒོམས་ལ་ལན་མང་དུ་བྱས་པས་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་ཀུན་ཏུ་བསྟེན་ཅིང་ཞེས་བྱ་བ་ནི་བྱས་པ་ཉིད་དུ་aསྟོན་ལ།བསྒོམས་ལ་ལན་མང་དུ་བྱས་པས་ཞེས་བྱ་བ་ནི་བསགས་པ་ཉིད་དེ་བརྩོན་པ་དང་།ཕྱིར་ཞིང་བྱེད་པ་གཉིས་བསམ་པ་དང་སྦྱོར་བས་དེ་བརྟས་པར་བྱ་བའི་
330. ཕྱིར་རོ།།འདི་ལ་བསྒོམ་པ་བྱས་པའམ།བསྒོམ་
331. པ་བྱུང་བས་སམ་ངེས་པའི་ཚིག་གིས་ན་བསྒོམས་པར་གྱུར་པས་ན་aབསྒོམ་
332. པ་སྟེ།བསམ་པ་ཉིད་ཀྱིས་ཏེ།ཇི་སྐད་དུ།སྡིག་པ་བྱས་པར་གྱུར་ན་ཡང་།།དེ་ལ་ཡང་དང་ཡང་མི་བྱ།།སྡིག་པ་ཀུན་བསགས་
333. སྡུག་བསྔལ་བས
334. །།འདི་ལ་འདུན་པ་མི་བྱའོ།།ཞེས་གསུངས་པ་ལྟ་བུའོ།།འདིར་འདུན་པས་ནི་བརྩོན་པ་སྟོན་ཏོ།།ཡང་དང་ཡང་དུ་aབྱེད་པ་དང་།འདུན་པར་བྱེད་པས་ནི་བསགས་པ་ཡིན་ཏེ།ཀུན་དུ་བསགས་པའི་རྣམ་གྲངས་ཀྱིས་
335. ཡིན་ནོ།།བསགས་པའི་ལས་གང་ཡིན་པ་དེ་ནི་རྣམ་པར་སྨིན་པ་ངེས་པར་འགྱུར་རོ།།ཁ་ཅིག་ལ་ནི་བྱས་པར་
336. ཡང་འགྱུར་ཏེ།སྐལ་པ་ཆུང་བའི་ཕྱིར་རམ
337. །ཞིང་དང་སེམས་པའི་aཁྱད་པར་ལས་སོ།།གལ་ཏེ་ཀུན་ཏུ་བསྟེན་པ་ལ་སོགས་པས་བྱས་པ་དང་བསགས་པ་ཉིད་དུ་སྟོན་ན།མི་སྡུག་པ་ཀུན་ཏུ་བསྟེན་ཅིང་བསྒོམས་ལ་ལན་མང་དུ་བྱས་པས་ནི་འབྲས་བུ་ཆེན་པོར་འགྱུར་རོ་ཞེས་བྱ་བར་
338. ཇི་ལྟར་རུང་ཞེ་ན།དེ་ལ་ཡང་བརྩོན་པ་དང་།ལན་མང་དུ་བྱ་བ་བྱ་aདགོས་སོ།།འདི་ལྟར་ཡང་ཡིན་ཏེ།དེ་ལ་སྐྱེ་བ་དང་གནས་པ་དང་འཕེལ་བ་དང་ལྡན་པར་ཡང་སྟོན་ཏོ།།གཞན་ཡང་སྦྱོར་བ་དང་།རྙེད་པ་དང་།འགྲུབ་པའི་གནས་སྐབས་སོ།།གཞན་ཡང་སྟོབས་དང་སྐབས་དང་བཅས་པ་དང་།སྐབས་མེད་པ་འབྱུང་aབའི་ཡིད་ལ་བྱེད་པའི་གནས་སྐབས་ཏེ།ཏིང་ངེ་འཛིན་ལ་
339. མ་ཐོབ་པ་དང་།ཐོབ་པ་དང་།གོམས་པ་ནའོ།།
340. ཡང་རྣལ་འབྱོར་སྤྱོད་པ་རྣམ་པ་གསུམ་གྱི་གནས་སྐབས་ཡིན་ཏེ།རྣལ་འབྱོར་སྤྱོད་པ་རྣམ་པ་གསུམ་ནི་ལས་དང་པོ་པ་དང་།ཡོངས་སུ་སྦྱང་བ་བྱས་པ་དང་།ཡིད་ལ་aབྱེད་པ་ལས་འདས་པའོ།།རྣམ་གྲངས་གཞན་ཡང་མངོན་སུམ་དུ་བྱེད་པའི་ཕྱིར་དང་།སེམས་ལ་དེའི་ས་བོན་བརྟས་
341. པར་བྱེད་པའི་ཕྱིར་དང་།བརྟས་
342. པ་དེ་ཕྱིར་ཞིང་མངོན་དུ་གྱུར་པ་ཉིད་ཀྱི་ཕྱིར་ཀུན་ཏུ་བསྟེན་པ་ལ་སོགས་པ་གསུམ་ཡིན་ནོ།།བརྗོད་པར་བྱ་བ་རྣམ་པ་དུ་མ་ཡིན་ཀྱང་རྗོད་
343. aཔ་ནི་གཅིག་ཡིན་ནོ་ཞེས་བྱ་བ་དེ་ནི་བསྒྲུབས་ཟིན་ཏོ།།སྒྲིབ་པ་ལྔ་པོ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་ལྔ་ཁོ་ནའི་དགོས་པ་ནི་ཏིང་ངེ་འཛིན་ལ་སྦྱོར་བ་ལ་སྒྲིབ་པ་ནི་
344. སྒྲིབ་པ་གཉིས་ཡིན་ནོ།།ཏིང་ངེ་འཛིན་དུ་ཞུགས་པའི་སྒྲིབ་པ་ནི་གསུམ་ཡིན་ཏེ།སེམས་ནང་དུ་སྡུད་པའི་ཕྱིར་དང་།aཕྱི་རོལ་དུ་རྣམ་པར་གཡེང་བའི་ཕྱིར་དང་།ཡང་དག་པར་སྦྱོར་བ་ལ་ངེས་པ་ནི་མི་རྙེད་པའི་ཕྱིར་རོ།།གཞན་ཡང་ཞི་གནས་དང་ལྷག་མཐོང་ལ་སྦྱོར་བའི་སྒྲིབ་པ་ནི་སྒྲིབ་པ་གཉིས་ཡིན་ལ།ཞི་གནས་ལ་ཞུགས་
345. པའི་ནི་ཞུམ་པའི་སྐྱོན་ཡོད་པའི་ཕྱིར་ཞི་གནས་ཀྱི་སྒྲིབ་པ་ནི་གཅིག་aཡིན་ཞིང་།ལྷག་མཐོང་ལ་ཞུགས་པ་ཡིན་ན་
346. ནི་རྣམ་པར་མ་ཞི་བ་དང་།མ་ངེས་པའི་སྐྱོན་ཡོད་པའི་ཕྱིར་ལྷག་མཐོང་གི་སྒྲིབ་པ་ནི་གཉིས་སོ།།གཞན་ཡང་ཚུལ་ཁྲིམས་ཀྱི་སྒྲིབ་པ་ནི་གཉིས་ཏེ།འདོད་ཆགས་དང་།ཞེ་སྡང་གཉིས་ཀྱིས་འཆལ་བའི་ཚུལ་ཁྲིམས་ཀུན་ནས་aསློང་བར་བྱེད་པའི་ཕྱིར་རོ།།ཏིང་ངེ་འཛིན་གྱི་སྒྲིབ་པ་ཡང་གཉིས་ཏེ།སེམས་ནང་དུ་སྡུད་པའི་ཕྱིར་དང་།ཕྱི་རོལ་དུ་རྣམ་པར་གཡེང་བའི་ཕྱིར་རོ།།ཤེས་རབ་ཀྱི་སྒྲིབ་པ་ནི་གཅིག་སྟེ།ཡང་དག་པར་ངེས་པ་མི་རྙེད་པའི་ཕྱིར་རོ།།ལུང་ལས་ཚུལ་ཁྲིམས་ཀྱི་སྒྲིབ་པ་ནི་གཅིག་སྟེ།aཚངས་པར་སྤྱོད་པ་ལས་ཉམས་པར་བྱེད་པའི་ཕྱིར་རོ།།གདམས་
347. ངག་གི་སྒྲིབ་པ་ཡང་གཅིག་སྟེ།དེས་ཚིག་མི་བཟོད་པའི་ཕྱིར་རོ།།ཞི་གནས་དང་རབ་ཏུ་འཛིན་པ་དང་བཏང་སྙོམས་ཀྱི་དུས་དག་ཏུ་སྟེ་
348. འགྲུབ་པའི་སྒྲིབ་པ་གསུམ་མོ་ཞེས་འབྱུང་ངོ་།།སྒྱུ་རྩལ་ཤེས་དག་གསུམ་aཔོ་འདི་དག་ནི་སེམས་ཅན་རྣམས་ཀྱི་ལས་ཀྱི་གཞི་དང་ཀུན་འབྱུང་བ་དག་ཅེས་
349. བྱ་བ་ནི་མདོ་སྡེའི་དུམ་བུའོ།།དེ་ལ་ལས་ཀྱི་གཞི་དང་ཀུན་འབྱུང་བ་དག་ཅེས་བྱ་བ་ནི་རབ་ཏུ་འཇུག་པར་བྱེད་པ་དང་།རྗེས་སུ་འཇུག་པར་བྱེད་པའི་རྒྱུ་སྟོན་པ་ཡིན་ཏེ།ཆགས་པ་ལ་སོགས་པ་གང་དང་དུ་aལེན་པ་ན་ཉེས་པར་སྤྱོད་པ་ཀུན་ནས་སློང་བར་བྱེད་པ་དང་།གང་གིས་མི་འཛེམ་པ་ན་ཉེས་པར་སྤྱོད་པ་ལས་མི་ལྡོག་པ་ཡིན་ནོ།།དེ་ལྟར་ན་དེ་བྱས་པ་དང་བསགས་པའི་
350. ཡིན་ནོ།།གཞན་ཡང་ཆགས་པ་ལ་སོགས་པ་ནི་ཀུན་ཏུ་སྤྱོད་པའི་གནས་སྐབས་དང་ཟིལ་གྱིས་གནོན་པའི་གནས་aསྐབས་ཀྱང་ཡིན་པར་སྟོན་ཏོ།།དེ་ཉིད་ཀྱི་ཕྱིར་ཆགས་པ་དང་ཆགས་པས་ཟིལ་གྱིས་གནོན་པ་ཞེས་བྱ་བ་གསུངས་ཏེ།ཟིལ་གྱིས་མ་ནོན་ན་ནི་དེས་དེ་ལས་སྐྱེས་པའི་ལས་སློང་བར་མི་བྱེད་དོ།།གཞན་ཡང་སྦྱོར་བའི་གནས་སྐབས་དང་མཐར་ཐུག་པའི་གནས་སྐབས་ཀྱང་ཡིན་ནོ།།aཡིད་ཀྱིས་
351. ཉེས་པར་སྤྱོད་པ་ལ་སྦྱོར་བའི་གནས་
352. སྐབས་གང་ཡིན་ཞེ་ན།ཆགས་པ་ལ་སོགས་པ་གང་གིས་གཞན་གྱི་རྫས་བདག་གིར་བྱ་བ་ལ་སོགས་པ་
353. ཕྱིས་ངེས་པ་རྙེད་པའོ།།གཞན་ཡང་ཆགས་པ་ལ་སོགས་པ་ནི་ལུས་དང་ངག་དང་ཡིད་ལ་
354. བྱེད་པ་དང་སྨྲ་བ་དང་རྟོག་པའི་གཞི་སེམས་ཀྱི་aཀུན་འབྱུང་བ་དག་གོ།།དེ་ལྟ་ན་ནི་
355. དཀར་པོའི་ཕྱོགས་ལ་ཡང་ཀུན་
356. འབྱུང་བ་སྨོས་པར་འགྱུར་རོ།།རྣམ་གྲངས་དང་པོ་དག་ཏུ་ནི་གཞི་ཟད་པ་ཞེས་འབྱུང་བ་ཉིད་ཀྱིས་ཀུན་འབྱུང་བ་ཟད་པ་ཡང་རབ་ཏུ་གྲུབ་པའི་ཕྱིར་ན་མི་འགྱུར་ལ།བཙུན་པ་འོད་སྲུངས་པའི་གཞུང་ལས།གཞི་གསུམ་aདག་ནི་ལས་ཀུན་འབྱུང་བར་བྱ་བའི་ཕྱིར་ཞེས་འདོན་པ་དེ་དག་གི་ལྟར་ན་ཟློས་པའི་སྐྱོན་ཡང་མེད་པ་ཁོ་ན་ཡིན་ནོ།།མ་ཆགས་པ་ལ་སོགས་པ་ཡང་དགེ་བའི་རྩ་བ་ཡིན་པའི་ཕྱིར་ལས་ཀྱི་གཞི་དང་།ཀུན་འབྱུང་བ་དག་ཅེས་ཅིའི་ཕྱིར་མི་
357. སྨོས་ཤེ་ན།ཆགས་པ་ལ་སོགས་པའི་གཉེན་པོ་aཉིད་དུ་
358. ཡང་དག་པར་བསྟན་པའི་ཕྱིར་ཏེ།གཞན་དུ་ན་ནི་དེ་དག་གི་གཉེན་པོ་ཡང་དག་པར་མ་བསྟན་པར་འགྱུར་རོ།།དེ་ལྟར་ན་རྣམ་པར་རྟོག་པ་འདི་དག་ནི་མི་དགེ་བ་རྣམས་དང་།སྡུག་བསྔལ་བ་རྣམས་དང་།འཕགས་པ་མ་ཡིན་པ་རྣམས་དང་།དོན་མེད་aཔ་དང་ལྡན་པ་རྣམས་སོ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་མི་དགེ་བ་རྣམས་ནི་འབྲས་བུ་མི་སྡུག་པའི་ཕྱིར་རོ།།སྡུག་བསྔལ་བ་རྣམས་ནི་མཐོང་བའི་ཆོས་ལ་སྡུག་བསྔལ་གྱི་རྒྱུ་ཡིན་པའི་ཕྱིར་རོ།།འཕགས་པ་མ་ཡིན་པ་རྣམས་ནི་དགེ་བའི་ཆོས་ཡོངས་སུ་ཉམས་པར་འགྱུར་བ་aཉིད་ཀྱིས་
359. རྣམ་པར་བྱང་བ་དང་འགལ་བ་ཅན་ཉིད་ཡིན་པའི་ཕྱིར་རོ།།དོན་མེད་པ་དང་ལྡན་པ་རྣམས་ནི་ཀུན་ནས་ཉོན་མོངས་པ་དང་མཐུན་པའི་ཕྱིར་རོ།།མི་དག་གི་
360. འདོད་པ་
361. རྣམས་ནི་མི་གཙང་བ་རྣམས་དང་།དྲི་
362. མི་ཞིམ་པ་རྣམས་དང་།དྲི་ང་བ་རྣམས་དང་།དྲི་མི་མཐུན་པ་རྣམས་aཡིན་ནོ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་འཁྲིག་པའི་གཞིའི་འདོད་པ་རྣམས་ནི་མི་གཙང་བ་རྣམས་ཏེ།ལུས་དྲི་མ་ཅན་དུ་འགྱུར་བ་
363. ཉིད་ཀྱིས་བཀྲུ་དགོས་པའི་ཕྱིར་རོ།།དྲི་མི་ཞིམ་པ་རྣམས་ནི་གཅིན་དང་ཕྱི་ས་འཛག་པའི་ཕྱིར་རོ།།དྲི་ང་བ་རྣམས་ནི་རང་བཞིན་གྱི་
364. ཤ་aདང་ཁྲག་ལ་སོགས་པའི་རང་བཞིན་ཡིན་པའི་ཕྱིར་རོ།།མི་མཐུན་པ་རྣམས་ནི་རྫས་རེ་རེ་ཡང་སྐྱུག་བྲོ་བའི་གཞི་ཡིན་པའི་ཕྱིར་དང་།འཁྲིག་པ་བསྟེན་པའི་མཇུག་ཏུ་
365. མི་མཐུན་པ་སྐྱེ་བའི་ཕྱིར་རོ།།དེ་ལྟར་ན་ཚིག་གཅིག་དང་
366. གཅིག་དང་གཉིས་ཀྱིས་འདོད་པ་རྣམས་ཀྱི་འབྲེལ་བ་དང་།aའཛག་པ་དང་།རང་གི་མཚན་ཉིད་ཀྱི་སྐྱོན་ཡོངས་སུ་བསྟན་པ་ཡིན་ནོ།།འདིར་ཡང་།འདི་ལྟར་འདོད་པ་མི་གཙང་རྣམས།།དྲི་མར་འགྱུར་ནས་
367. བཀྲུ་བྱ་
368. དང་།།ཆུ་སེར་གཅིན་རྐྱགས་
369. དྲི་མི་ཞིམ།།དྲི་ང་རྣམས་ནི་རང་བཞིན་གྱིས།།མི་མཐུན་རྣམས་ནི་རྫས་རེ་ཡང་།།གང་ཕྱིར་aདེ་དག་སྨད་པ་དང་།།འཁྲིག་པ་བསྟེན་པའི་མཇུག་
370. ཏུ་ཡང་།།མི་མཐུན་པ་ནི་སྐྱེ་ཕྱིར་རོ།།ཞེས་བྱ་བ་སྨོས་སོ།།གཞན་ཡང་མི་གཙང་བ་ཉིད་རྣམ་པ་གཉིས་ཏེ།རྣག་མི་གཙང་བ་ཉིད་དང་།ཉོན་མོངས་པ་མི་གཙང་བ་ཉིད་དེ།ཇི་སྐད་དུ།ལུས་འདི་ཉིད་མི་གཙང་བ་རྣམ་པ་སྣ་aཚོགས་ཀྱིས་གང་བར་སོ་སོར་རྟོག་གོ་ཞེས་གསུངས་པ་ལྟ་བུའོ།།ཉོན་མོངས་པ་མི་གཙང་བ་ཉིད་ནི་ཇི་སྐད་དུ།མི་གང་ཅུང་
371. མི་གཙང་བར་བྱེད་པ་ཞེས་འབྱུང་བ་ལྟ་བུའོ།།དེའི་
372. ཕྱིར་རྣག་མི་གཙང་བ་ཉིད་ཡང་དག་པར་བསྟན་པའི་ཕྱིར་དྲི་མི་ཞིམ་པ་རྣམས་ཞེས་བྱ་བ་གསུངས་སོ།།དྲི་མི་aཞིམ་པ་ཉིད་ཀྱི་རྣམ་པའི་ཁྱད་པར་བསྟན་པའི་ཕྱིར་དྲི་ང་བ་རྣམས་ཞེས་བྱ་བ་གསུངས་སོ།།མི་མཐུན་པ་རྣམས་ནི་སྔ་མ་བཞིན་ནོ།།མི་གཙང་བ་མ་བརྗོད་ན་ནི་རྣག་མི་གཙང་བ་ཉིད་ཀྱིས་
373. དྲི་མི་ཞིམ་པའི་མཚན་ཉིད་མ་བསྟན་པར་འགྱུར་བས་སོ།།དྲི་མི་ཞིམ་པ་མ་བརྗོད་ན་ནི་དྲི་ང་བ་སྨད་པ་ཉིད་aདུ་མ་བསྟན་པར་འགྱུར་བས་སོ།།ལུང་ལས་ནི་མི་གཙང་བ་རྣམས་ནི་བསྟན་པ་ཡིན་ལ།།ལྷག་མ་ནི་བཤད་པ་ཡིན་ནོ
374. །།དེ་ལ་མདོར་ན་འདོད་པ་དག་ནི་རྣམ་པ་གཉིས་དག་སྟེ།ཁ་ཟས་ཀྱི་འདོད་པ་རྣམས་དང་།འཁྲིག་པའི་འདོད་པ་རྣམས་ཏེ།ཇི་སྐད་དུ་རལ་པ་ཅན་གྱི་མདོ་སྡེ་ལས།aཟས་རྣམས་དང་ནི་སྐོམ་རྣམས་དང་ཡང་
375. དེ་བཞིན་རོ་རྣམས་དང་།།བུད་མེད་རྣམས་ནི་འདོད་རྣམས་ཡིན་ཞེས་
376. འདི་ན་ཁ་ཅིག་འཆི།།ཞེས་གསུངས་པ་ལྟ་བུའོ།།དེ་ལ་ཁ་ཟས་ཀྱི་འདོད་པ་རྣམས་ནི་ཡོངས་སུ་འགྱུར་བ་ཉིད་ཀྱིས་དྲི་མི་ཞིམ་པ་རྣམས་དང་།དྲི་ང་བ་རྣམས་ཏེ།གཅིན་དང་ཕྱི་སའི་aདངོས་པོ་དང་།ཤ་ལ་སོགས་པའི་དངོས་པོར་ཡོངས་སུ་འགྱུར་བའི་ཕྱིར་རོ།།འཁྲིག་པའི་འདོད་པ་རྣམས་ནི་ཡོངས་སུ་འགྱུར་བ་ཉིད་ཀྱིས་མི་མཐུན་པ་རྣམས་ཏེ།ཡོངས་སུ་གདུང་བ་དང་བྲལ་ན་མི་མཐུན་པ་སྐྱེ་བའི་ཕྱིར་རོ་ཞེས་འབྱུང་ངོ་།།འདོད་པའི་རྒྱུ་དང་འདོད་པའི་གཞི་ཞེས་བྱ་བ་aནི་མདོ་སྡེའི་དུམ་བུའོ།།དེ་ལ་ཉོན་མོངས་པའི་འདོད་པ་ནི་རྣམ་པ་གཉིས་སུ་རིག་པར་བྱ་སྟེ།འདུན་པ་དང་འདོད་ཆགས་སོ།།གཞིའི་འདོད་པ་ཡང་རྣམ་པ་གཉིས་ཏེ།ཐོབ་པ་དང་།མ་ཐོབ་པའོ།།དེ་ལ་འདོད་པའི་རྒྱུ་དང་འདོད་པའི་གཞི་ཉོན་མོངས་པའི་འདོད་པ་རྣམ་པ་གཉིས་aཀྱིས་སོ།།འདོད་པའི་དབང་དུ་བྱ་བ་དང་།འདོད་པ་རྣམས་ཁོ་ནའི་རྒྱུས་
377. ཞེས་བྱ་བ་ནི་གཞིའི་
378. འདོད་པ་རྣམ་པ་གཉིས་ཀྱི་དོན་དུ་སྟེ།
379. དེ་ལྟར་ན་རྒྱུ་གང་གིས་
380. གང་གི་དོན་དུ་རྩོད་པ་དེ་ཡོངས་སུ་བསྟན་པ་ཡིན་ནོ།།ཆགས་པ་དང་།ཞེན་པ་དང་།འཆུམས་པ་དང་།མདུད་པ་བོར་aབ་དང་།བརྒྱལ་
381. བ་དང་།ལྷག་པར་ཆགས་པ་དང་།ལྷག་པར་ཞེན་པར་གྱུར་པ་ཞེས་བྱ་བ་ནི་མདོ་སྡེའི་དུམ་བུ་སྟེ།འདོད་ཆགས་ཀྱིས་ཀུན་ནས་དཀྲིས་པ་སྐྱེས་པའི་ཕྱིར་དང་།སྐྱེས་པ་དང་དུ་ལེན་པའི་ཕྱིར་དང་།ཐོབ་པ་དང་ལོངས་སྤྱོད་འདོད་པའི་ཕྱིར་aདང་།དེའི་ཐབས་ལ་ལན་མང་དུ་རྗེས་སུ་རྣམ་པར་རྟོག་པའི་ཕྱིར་དང་།ཉེས་དམིགས་མི་མཐོང་བའི་ཕྱིར་དང་།ཡོངས་སུ་བཟུང་བ་ལ་
382. ཀུན་ཏུ་འཛིན་པ་སྐྱེ་བའི་ཕྱིར་དང་།མི་ཚིམ་པ་ཉིད་ཀྱི་རྒྱུས་དེ་བསྟེན་
383. པ་ལ་སེམས་གཞོལ་བས་ལན་མང་དུ་གནས་པའི་ཕྱིར་གོ་རིམས་བཞིན་དུ་རིག་aཔར་བྱའོ།།འདོད་པ་ལ་འདོད་ཆགས་དང་།ལྷག་པར་ཞེན་པ་དང་།རྣམ་པར་བཅིངས་པ་དང་།ཡོངས་སུ་ཞེན་པ་དང་།ཀུན་ཏུ་འདོད་ཆགས་ཀྱི་རྒྱུས་ཞེས་བྱ་བ་ནི་མདོ་སྡེའི་དུམ་བུ་སྟེ།ཀུན་ཏུ་སྤྱོད་པ་དང་།དང་དུ་ལེན་པ་དང་།ཟིལ་གྱིས་གནོན་པ་དང་།དེས་མི་འཛེམ་པ་དང་།aདེ་ལ་ཀུན་ཏུ་དགའ་བ་ཉིད་དང་གོ་རིམས་བཞིན་ནོ།།གཞན་ཡང་རང་གི་འདོད་པ་ལ་མངོན་པར་དགའ་བ་དང་།ཡོངས་སུ་བཟུང་བ་དང་།མི་འབྲལ་བར་འདོད་པ་དང་།གཞན་གྱི་འདོད་པ་ལ་མངོན་པར་དགའ་བར་བྱེད་པ་དང་།ཀུན་ཏུ་འདོད་ཆགས་པ་གཉིས་ཏེ།འདོད་པ་ལ་འདོད་aཆགས་དང་།ལྷག་པར་ཞེན་པ་དང་།རྣམ་པར་བཅིངས་པ་དང་།ཡོངས་སུ་ཞེན་པ་དང་།ཀུན་ཏུ་འདོད་ཆགས་དང་གོ་རིམས་བཞིན་ནོ།།ལྟ་བ་རྣམས་ལ་ཡང་ལྟ་བ་ལ་འདོད་ཆགས་པ་
384. དང་།ལྷག་པར་ཞེན་པ་དང་།རྣམ་པར་བཅིངས་པ་
385. ནི་དེ་བཞིན་ནོ།།ལྟ་བ་ནི་མི་མཐུན་པ་aརྣམས་ཡིན་ན་ནི་རང་གི་ལྟ་བར་མངོན་པར་དགའ་བར་བྱེད་པས་ཡོངས་སུ་ཞེན་པའོ།།ལྟ་བ་མཐུན་པ་དག་ཡིན་ན་ནི་དེའི་ལྟ་བ་ལ་རྗེས་སུ་ཆགས་པས་ཀུན་ཏུ་འདོད་ཆགས་སུ་རིག་པར་བྱའོ།།དེ་ལྟ་བུའི་ཚིག་རྣམས་ནི་རྣམ་གྲངས་སུ་གསུངས་པ་ཡིན་ཀྱང་ཉེས་པ་མེད་དེ།དགོས་པ་དང་aབཅས་པ་ཡིན་པའི་ཕྱིར་སྔར་ཇི་སྐད་བཤད་པ་ལྟ་བུའོ།།དགེ་སློང་དག་སེམས་ཅན་དེ་དག་ལ་ནི་དོན་སྤྱོད་པ་མེད།ཆོས་སྤྱོད་པ་མེད།བསོད་ནམས་སྤྱོད་པ་མེད།དགེ་བ་སྤྱོད་པ་མེད།དགེ་ལེགས་སྤྱོད་པ་མེད་དོ་ཞེས་བྱ་བ་ནི་མདོ་སྡེའི་དུམ་བུའོ།།མདོ་སྡེའི་དོན་ཚོལ་
386. བ་དང་།ཉན་aཔ་དང་།སེམས་པ་དང་།རབ་ཏུ་སྟོན་པ་དག་ནི་དོན་སྤྱོད་པའོ།།ཆོས་ཚོལ་
387. བ་དང་ཉན་པ་དང་ཀློག་པ་དང་འདོན་པ་དང་སྟོན་པ་ནི་ཆོས་སྤྱོད་པའོ།།དེ་གཉིས་ཀ་ལ་བརྟེན་ནས་མངོན་པར་མཐོ་
388. བ་ལས་བརྩམས་ཏེ།བསོད་ནམས་ཀྱི་ལས་བྱེད་པ་ནི་བསོད་ནམས་སྤྱོད་པའོ།།མི་གཡོ་བའི་aལས་བྱེད་པ་ནི་དགེ་བ་སྤྱོད་པ་སྟེ་མི་དགེ་བ་སྤངས་པའི་ཕྱིར་རོ།།ངེས་པར་ལེགས་པ་ལས་བརྩམས་ཏེ་བྱང་ཆུབ་ཀྱི་ཕྱོགས་བསྒོམ་
389. པ་ནི་དགེ་ལེགས་སྤྱོད་པ་སྟེ།དྲི་མ་མེད་པའི་ཕྱིར་དང་།ཡོངས་སུ་ཉམས་པ་མེད་པ་ཉིད་ཀྱིས་འགྱུར་བ་མེད་པའི་ཕྱིར་རོ།།གཞན་ཡང་སྦྱིན་པ་ནི་བསོད་aནམས་སྤྱོད་པའོ།།ཚུལ་ཁྲིམས་ནི་དགེ་བ་སྤྱོད་པ་སྟེ།བདེ་བའི་དོན་གྱིས་ན་གཞན་ལ་མི་གནོད་པའི་ཕྱིར་རོ།།སྒོམ་པ་ནི་དགེ་ལེགས་སྤྱོད་པའོ།།དགེ་སློང་དག་དེ་ནི་ཆུ་གཏེར་ཆེན་པོ་ཞེས་བྱ་བའི་
390. མདོ་སྡེའི་དུམ་བུའོ།།དེ་ལ་སྣོད་ཆེ་བ་ཉིད་ཀྱི་ཕྱིར་ཆུ་གཏེར་ཆེན་པོའོ།།ཡེ་ནས་aཆུ་ཆེ་བ་ཉིད་ཀྱི་ཕྱིར་ཆུའི་ཆུ་བོ་ཆེན་པོའོ།ཆུ་ཀླུང་སྣ་ཚོགས་ནས་གློ་བུར་དུ་འབབ་པའི་ཕྱིར་ཆུའི་ཚོགས་ཆེན་པོའོ།།སྐམས་པར་མི་འགྱུར་བ་ཉིད་ཀྱི་ཕྱིར་ཆུའི་ཆུ་ཆེན་པོ་སྟེ།རྟག་ཏུ་ཆུར་འདུག་པའི་ཕྱིར་རོ།།ལུང་ལས་ནི་ཆུ་ཆེན་པོ་སྡུད་པའི་དོན་དང་།མི་སྐྱེ་བའི་དོན་དང་།aགཅིག་ཏུ་འགྱུར་བའི་དོན་དང་།མི་ཟད་པའི་དོན་གྱིས་
391. ཆུ་གཏེར་ཆེན་པོ་དང་།ཆུའི་ཆུ་ཆེན་པོའི་བར་དག་ཡིན་ནོ་ཞེས་འབྱུང་ངོ་།།ཐགས་འཁྲུགས་པ་ལྟ་བུ་ཞེས་བྱ་བ་
392. ནི་མདོ་སྡེའི་དུམ་བུའོ།།དེ་ལ་ནོར་དང་ཁྱིམ་དང་བུ་དང་ཆུང་མ་ལ་སོགས་པ་ལ་སྲེད་པས་ཕན་ཚུན་དུ་aསེམས་འཕྲོག་
393. པ་ཉིད་ཀྱི་ཕྱིར་ཐགས་འཁྲུགས་པ་ལྟ་བུའོ།།དེ་དང་འབྲེལ་པའི་རྣམ་པར་རྟོག་པ་མང་དུ་བྱེད་པའི་ཕྱིར་རྣམ་པར་གྲོལ་བ་དཀའ་བ་ཉིད་ཀྱིས་གྲུ་
394. བུ་འཛིངས་པ་ལྟ་བུའོ།།དེ་ཡོངས་སུ་བཟུང་
395. བ་ལ་ཀུན་ཏུ་འཛིན་པས་སྡུག་བསྔལ་མང་པོས་གཟིར་བའི་རྟེན་དུ་གྱུར་པ་ཉིད་aཀྱི་ཕྱིར་རྩྭ་མུན་ཛ་དང་།བལ་བ་ཛ་ལྟ་བུར་གྱུར་པའོ།།
396. ལྟ་བུ་དང་གྱུར་པའི་སྒྲ་གཉིས་ནི་རྣམ་པའི་དོན་ནམ
397. །དཔེའི་དོན་གཉིས་སུ་རིག་པར་བྱའོ།།དེ་ལྟར་ན་འདུན་པ་དང་རྣམ་པར་རྟོག་པ་དང་།ལྷག་པར་ཞེན་པ་དང་ལྡན་པའི་ཕྱིར་གོ་རིམས་བཞིན་དུ་ཐགས་འཁྲུགས་པ་
398. ལྟ་aབུ་ལ་སོགས་པ་ཡིན་པར་རིག་པར་བྱའོ།།གཞན་ཡང་ཕྲད་པ་དང་མི་འབྲལ་བ་ལ་སྲེད་པ་དང་།ཉེས་དམིགས་ཀྱི་གནོད་པ་དང་ལྡན་པའི་ཕྱིར་ཡང་གོ་རིམས་བཞིན་ནོ།།སྡུག་བསྔལ་བ་མི་བཟད་པ་ཞེས་བྱ་བ་ནི་
399. མདོ་སྡེའི་དུམ་བུའོ།།དེ་ལ་སྡུག་བསྔལ་བ་aནི་རང་བཞིན་གྱིས་མི་མཐུན་པ་ཉིད་ཀྱིས་སོ།།མི་ཟད་
400. པ་ནི་ཆེ་བ་ཉིད་ཀྱིས་སོ།།རྩུབ་པ་ནི་རྟག་ཏུ་རྩེ་མི་འཇིལ་བའི་རྒྱུན་ཉིད་ཀྱིས་སོ།།ཚ་བ་ནི་ཕྲད་པའི་དུས་ན་མི་བཟོད་པ་ཉིད་ཀྱིས་སོ།།ཡིད་དུ་མི་འོང་བ་ནི་དྲན་པའི་དུས་ན་བརྗོད་དུ་མི་སྟོང་བ་
401. ཉིད་ཀྱིས་སོ།།སྲོག་འཕྲོག་aཔ་ནི་སྲོག་གི་དབང་པོ་དང་འགལ་བ་ཉིད་ཀྱིས་སོ།།མདོར་ན་རང་བཞིན་དང་།རྣམ་པ་དང་།གནས་པ་དང་།ལས་ཀྱི་ཁྱད་པར་གྱིས་ཚོར་བའི་ཁྱད་པར་སྟོན་པར་བྱེད་དོ།།དེ་ལ་ལས་ཀྱི་ཁྱད་པར་ནི་ལུས་དང་སེམས་དང་སྲོག་ལ་གནོད་པ་ཉིད་ཀྱིས་རིག་པར་བྱའོ།།གང་ལས་aདྲག་པ་སྡུག་བསྔལ་བ་ཞེས་འབྱུང་བ་དེར་ནི་རང་བཞིན་ལ་སོགས་པའི་ཁྱད་པར་གྱིས་དྲག་པ་ཉིད་ཁྱད་པར་དུ་བྱེད་དོ།།འབྲལ་ཞིང་མི་སྐྱེ་ལ་ཞེས་བྱ་བ་ནི་འབྲལ་བའམ་མི་ལྡན་པ་འདྲི་བ་ཡིན་ནོ།།དེ་འབྲལ་ཞིང་མི་སྐྱེ་བར་མངོན་པ་ཡིན་ནམ་ཞེས་བྱ་བ་ནི་སྐབས་སྐབས་སུ་དེ་ཡོད་པར་འདྲི་aབའོ།།ཡང་ན་མ་ལུས་པར་བྲལ་བ་དང་མི་ལྡན་པའི་སྐབས་འདྲི་བའོ།།སྡུག་བསྔལ་ཉིད་གསུམ་སྟེ་ཞེས་བྱ་བ་ནི་
402. མདོ་སྡེའི་དུམ་བུའོ།།དེ་ལ་འདུ་བྱེད་རྣམས་ཀྱི་རང་གི་མཚན་ཉིད་མི་མཐུན་པ་ཉིད་ཀྱིས་སྡུག་བསྔལ་གྱི་སྡུག་བསྔལ་ཉིད་དོ།།
403. གཞན་དུ་འགྱུར་བའི་མཚན་ཉིད་aམི་མཐུན་པ་ཉིད་ཀྱིས་འགྱུར་བའི་སྡུག་བསྔལ་ཉིད་ཡིན་ནོ།།ཇི་སྐད་དུ།འདུ་བྱེད་སྡུག་བསྔལ་ཉིད་དང་ནི།།འགྱུར་བ་ཉིད་དུ་མཁྱེན་ནས་ནི།།རྫོགས་སངས་རབ་ཏུ་མཁྱེན་པ་ཡིས།།ཚོར་བ་སྡུག་བསྔལ་ཉིད་དུ་གསུངས།།ཞེས་བྱ་བ་ནི་གང་ཞིག་སྡུག་བསྔལ་ཉིད་aདགོངས་པ་ཅན་ཡིན་པ་དེའི་དགོངས་པ་སྟོན་
404. པ་ཡིན་ནོ།།ལུང་ལས་ནི་རང་དང་སྤྱིའི་མཚན་ཉིད་གཉིས་ཀྱིས་རང་བཞིན་གྱིས་སྡུག་བསྔལ་ཉིད་ཀྱི་དབང་དུ་མཛད་དེ།སྡུག་བསྔལ་དང་འདུ་བྱེད་ཀྱི་སྡུག་བསྔལ་ཉིད་གཉིས་གསུངས་ལ།འགྱུར་བའི་སྡུག་བསྔལ་ཉིད་ཀྱི་དབང་དུ་aམཛད་ནས་ནི།འགྱུར་བའི་སྡུག་བསྔལ་ཉིད་གསུངས་སོ་ཞེས་འབྱུང་ངོ་།།སྲོག་གཅོད་པ་དང་དྲག་ཤུལ་ཅན་དང་ལག་པ་ཁྲག་དམར་བ་དང་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་བསད་པའི་བསམ་པ་ཉིད་དང་།བསད་
405. པར་སྦྱོར་བ་ཉིད་དང་།དེ་གཉིས་ཀ་ལ་མངོན་པར་དགའ་བ་ཉིད་aདང་།དེའི་གཞི་ཉིད་དང་།དེ་དང་རྗེས་སུ་འབྲེལ་པ་ཉིད་ཀྱིས་སྲོག་གཅོད་པ་ཡོངས་སུ་བསྟན་ཏོ།།དེའི་གཞི་ཡང་ཁ་ན་མ་ཐོ་བ་དེ་ལ་ངོ་ཚ་བ་མེད་པ་དང་།སྙིང་མི་བརྩེ་བ་ཡང་ཡིན་ཏེ།སྲོག་ཆགས་ཕྲ་མོ་སྡུག་བསྔལ་བ་མི་མཁོ་བ་རྣམས་ལ་ཡང་ངོ་།།དེ་དང་རྗེས་སུ་འབྲེལ་པ་
406. ཉིད་ནི་ཇི་སྲིད་aདུ་མི་སྤོང་བའོ།།གསོད་པ་ནི་གསོད་པར་བྱེད་པ་སྟེ་འཆི་བར་བྱེད་པ་ཞེས་བྱའོ།།རབ་ཏུ་གསོད་པ་ནི་རྣམ་པ་ནས་གསོད་པ་སྟེ།རྣམ་པ་རེ་རེ་ནས་འཆི་བར་བྱེད་པའོ།།རྣམ་གྲངས་གཞན་ཡང་དྲག་ཤུལ་ཅན་ཉིད་ཀྱིས་ནི་ཤན་པ་ལ་སོགས་པའི་སྲོག་གཅོད་པ་ཉིད་ཁྱད་པར་དུ་བྱེད་པ་ཡིན་ནོ།།aདྲག་ཤུལ་ཅན་ཉིད་ཀྱང་ལུས་དྲག་ཤུལ་ཅན་ཉིད་དང་།སེམས་དྲག་ཤུལ་ཅན་ཉིད་དང་།དེར་གཅིག་ཏུ་ངེས་པ་ཉིད་དང་།དེར་གཏན་དུ་བ་
407. ཉིད་ཀྱིས་སྟོན་པར་བྱེད་དོ།།དེ་ལ་ངོ་ཚ་བ་མེད་པ་ཉིད་
408. དང་།སྙིང་མི་བརྩེ་བ་དང་ལྡན་པ་ཉིད་ཀྱིས་ནི་དེར་གཅིག་ཏུ་ངེས་པ་ཉིད་ཡིན་aལ།མི་སྤོང་བ་ཉིད་ཀྱིས་ནི་དེར་བསྟན་
409. དུ་བ་ཉིད་ཡིན་པར་རིག་པར་བྱའོ།།དགེ་སློང་དག་གསོན་པ་རྣམས་ལས་གཉིད་ལོག་པ་ནི་སྟོང་པ་དང་ཞེས་བྱ་བ་ནི་མདོ་སྡེའི་དུམ་བུའོ།།གསོན་པ་རྣམས་ལས་གཉིད་ལོག་པར་
410. སྟོང་པ་ཞེས་བྱ་བ་ནི་བསྟན་པ་ཡིན་ལ།ལྷག་མ་རྣམས་ནི་བཤད་པ་aཡིན་ནོ།།དེ་ལ་གང་
411. དག་ལ་གཉིད་
412. མི་འབྱུང་བ་གསོན་པའི་བྱ་བ་དག་ནི་རྣམ་པ་བཞི་སྟེ།གསོན་པ་དག་ནི་བརྩོན་འགྲུས་རྩོམ།།དེ་ལས་ཕྱི་མར་འབྲས་བུ་
413. དང་།།དགེ་སྦྱོང་
414. ཚུལ་དོན་རྣམས་གཞན་ཡང་།།འདི་ཡི་
415. ལོངས་སྤྱོད་བདེ་བ་འབྱུང་།།དེ་དག་
416. ཕྱིར་གཉིད་ལོག་པ་ཡི།།སྲོག་aནི་གསོག་དང་འབྲས་མེད་དང་།།དོན་མེད་པ་དང་དེ་བཞིན་དུ།།ཕན་ཡོན་མེད་པ་ཉིད་དུ་འདོད།།གཞན་ཡང་སྐྱེས་བུའི་རྩལ་མེད་པའི་ཕྱིར་གསོག་
417. ཡིན་ན
418. །ཕལ་ཆེར་རྣམ་པར་སྨིན་པར་མི་འགྱུར་བའི་ཕྱིར་འབྲས་བུ་མེད་པའོ།།ཡང་དག་པ་ཡུལ་དུ་མ་གྱུར་པ་ཉིད་ཀྱི་ཕྱིར་དོན་མེད་པའོ།།aདུས་མ་ཡིན་པར་གཉིད་ལོག་པ་ནི་ལུས་དང་སེམས་ལས་སུ་མི་རུང་བ་ཉིད་འདུ་བྱེད་པའི་ཕྱིར་ཕན་ཡོན་མེད་པའོ།།རྣམ་གྲངས་གཞན་ཡང་གཉིད་
419. ཀྱི་གནས་སྐབས་སེམས་མེད་པ་ནི་སྟོང་པ་ཡིན་ལ།གཉིད་ཀྱི་གནས་སྐབས་སེམས་དང་བཅས་པ་ནི་
420. ལྷག་aམ་སྟེ་སྔ་མ་བཞིན་ནོ།།བྱིས་པ་རྨོངས་པ་མི་གསལ་བ་མི་མཁས་པ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་བྱིས་པ་ཞེས་བྱ་བ་ནི་བསྟན་པ་ཡིན་ལ།ལྷག་མ་བཤད་པ་ཡིན་ཏེ།མི་ཤེས་པ་དང་།ཐེ་ཚོམ་དང་།ལོག་པའི་ཤེས་པ་དང་ལྡན་པའི་ཕྱིར་རོ།།ཚུལ་བཞིན་
421. ཡིན་པ་ལ་aམཁས་པ་ནི་མི་མཁས་པའོ།།རྣམ་གྲངས་གཞན་ཡང་གཉིས་ཏེ།བྱིས་པ་ནི་ཉེས་པར་བསམས་
422. པ་སེམས་པ་ལ་སོགས་པས་སོ།།རྨོངས་པ་དང་མི་གསལ་བ་དང་མི་མཁས་པ་ནི་ཐོས་པ་དང་།བསམས་
423. པ་དང་།བསྒོམས་པ་ལས་བྱུང་བའི་ཤེས་རབ་རྣམས་དང་མི་ལྡན་aཔའི་ཕྱིར་གོ་རིམས་བཞིན་ནོ།།ལྷན་ཅིག་སྐྱེས་པ་དང་།ཐོས་པ་དང་།བསམས་
424. པ་དང་།བསྒོམས་པ་
425. ལས་བྱུང་བའི་ཤེས་རབ་རྣམས་དང་མི་ལྡན་པའི་ཕྱིར་ཡང་བྱིས་པ་ནས་མི་མཁས་པའི་བར་རོ།།བྱིས་པའི་རང་བཞིན་ཅན།རྨོངས་པའི་རང་བཞིན་ཅན།ཤེས་རབ་འཆལ་aཔའི་རང་བཞིན་ཅན་ཞེས་བྱ་བ་ནི་མདོ་སྡེའི་དུམ་བུ་སྟེ།དེ་ནི་གོ་རིམས་བཞིན་དུ་མི་ཤེས་པ་དང་།ཐེ་ཚོམ་དང་།ལོག་པའི་ཤེས་པ་དང་ལྡན་པ་ལས་རིག་པར་བྱའོ།།གཞན་ཡང་ཤེས་རབ་མ་བྱང་བ་དང་།ཞན་པ་དང་།ལོག་པ་རྣམས་དང་གོ་རིམས་བཞིན་ནོ།།གཞན་ཡང་རང་གིས་aལེགས་པར་བཤད་པ་དང་།ཉེས་པར་བཤད་པའི་ཆོས་རྣམས་ཀྱི་
426. དོན་ཤེས་བར་མི་ནུས་པ་ཉིད་ཀྱི་ཕྱིར་བྱིས་པའི་རང་བཞིན་ཅན་ནོ།།ཐོས་ཀྱང་མི་ནུས་པ་ཉིད་ཀྱི་ཕྱིར་རྨོངས་པའི་རང་བཞིན་ཅན་ནོ།།ཕྱིན་ཅི་ལོག་ཏུ་མངོན་དུ་ཞེན་པའི་ཕྱིར་ཤེས་རབ་འཆལ་བའི་རང་བཞིན་ཅན་ནོ།།གྲོ་བཞིན་aསྐྱེས་དགེ་སྦྱོང་ངམ་བྲམ་ཟེ་གང་ལ་ལ་དག་གཟུགས་མི་རྟག་པ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་གཟུགས་མི་རྟག་པ་ནས་རྣམ་པར་ཤེས་པ་མི་རྟག་པ་ཉིད་ཀྱི་བར་གྱིས་ནི་ལུས་སྐྱེ་བ་དང་འཇིག་པ་ཉིད་སྟོན་པར་བྱེད་ལ།མི་བརྟན་པས་ནི་དུས་ཡུན་མི་རིང་བར་འཇིག་པ་ཉིད་དོ།།ཡང་aཡིད་བརྟན་
427. དུ་མི་རུང་བ་ལས་
428. ནི་དུས་མ་ངེས་པར་འཇིག་པ་ཉིད་དོ།།འགྱུར་བའི་ཆོས་ཅན་གྱིས་ནི་
429. གནས་སྐབས་མི་འདྲ་བ་ཉིད་ཀྱིས་
430. འཇིག་པ་ཉིད་ཡིན་ཏེ།གནས་སྐབས་མི་འདོད་པ་ཉིད་དུ་འགྲོ་བའི་ཕྱིར་རོ།།གཅིག་གིས་ནི་འདུས་བྱས་ཀྱི་མཚན་ཉིད་གཉིས་དང་ལྡན་པར་སྟན་aཔར་བྱེད་ལ།གཉིས་ཀྱིས་ནི་གནས་པའི་ཁྱད་པར་ཏེ།རྒྱུན་ནི་ཡུན་མི་རིང་བ་དང་།དུས་མ་ངེས་པ་ཉིད་ཀྱི་ཕྱིར་རོ།།བཞི་པས་ནི་གནས་པ་དེ་ཉིད་གཞན་དུ་འགྱུར་བ་ཉིད་དོ།།གཞན་ཡང་གཅིག་གིས་ནི་ལུས་མི་འཇིག་པར་འགོག་པར་བྱེད་ལ།གཉིས་པས་ནི་
431. ཡུན་རིང་པོ་aནས་འཇིག་པའོ།།གསུམ་པས་ནི་དུས་ངེས་པར་འཇིག་པའོ།།བཞི་པས་ནི་འགྱུར་བ་མེད་པར་འཇིག་པའོ།།གཞན་ཡང་གཅིག་གིས་ནི་སྐད་ཅིག་མར་འཇིག་པའི་མི་རྟག་པ་ཉིད་སྟོན་པར་བྱེད་ལ།གཉིས་ཀྱིས་ནི་རྒྱུན་གྱི་འཇིག་པའི་མི་རྟག་པ་ཉིད་དེ་རིས་མཐུན་པ་ལས་aཡུན་རིང་དུ་མི་གནས་པ་ཉིད་ཀྱི་ཕྱིར་དང་།དུས་མ་ཡིན་པར་འཆི་སྲིད་པའི་ཕྱིར་རོ།།བཞི་པས་ནི་འགྱུར་བའི་མི་རྟག་པ་ཉིད་དོ།།དང་པོ་ནི་རང་གི་སྒྲས་བསྟན་པ་ཡིན་ཏེ།དོན་དམ་པ་པ་ཡིན་པའི་ཕྱིར་རོ།།འདིར་སྨྲས་པ།མི་འཇིག་ཡུན་རིང་འཇིག་པ་དང་།།དུས་དང་aའགྱུར་བ་མེད་པ་བཀག།སྐད་ཅིག་དང་ནི་ཚེ་དང་ནི།།འགྱུར་ཟད་རྣམ་པ་གསུམ་ཡང་བསྟན།།།།བམ་པོ་གསུམ་པ།གཟུགས་གང་རྟག་པ་དང་།བརྟན་པ་དང་ཐེར་ཟུག་པ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་རྟག་པ་ནི་མི་རྟག་པ་ཉིད་མེད་པའི་aཕྱིར་རོ།།བརྟན་པ་ནི་སྐད་ཅིག་མར་འཇིག་པ་མེད་པའི་ཕྱིར་ཏེ་དུས་གཞན་དུ་གནས་པ་ཉིད་ཀྱིས་སོ།།ཐེར་ཟུག་ནི་རྒྱུད་འཇིག་པ་མེད་པའི་ཕྱིར་རོ།།མི་འགྱུར་བའི་ཆོས་ཅན་ནི་འགྱུར་བ་མེད་པའི་ཕྱིར་རོ།།ཡང་དག་པར་དེ་བཞིན་དུ་གནས་པར་འགྱུར་བ་ཞེས་བྱ་བ་ནི་ཇི་ལྟར་འདོད་aཔ་སྟེ།རྣམ་པ་སྔ་མ་མི་སྲིད་ན་ཕྱི་མ་འདྲི་བ་ཡིན་ནོ།།རྣམ་གྲངས་གཞན་ཡང་སྐད་ཅིག་མར་འཇིག་པ་ལ་སོགས་པ་མེད་པའི་ཕྱིར་ཡང་བརྟན་པ་ལ་སོགས་པར་རྟག་པ་ཉིད་འདྲི་བར་བྱེད་པ་ཡིན་ནོ།།རྣམ་གྲངས་གཞན་ཡང་རྟག་པ་ནི་ཐེར་ཟུག་གི་དོན་གྱིས་ཡིན་ལ།བརྟན་aཔ་ནི་མི་འགྱུར་བའི་དོན་གྱིས་ཡིན་ཏེ།ཚིག་གཉིས་ནི་ཚིག་གཉིས་ཀྱིས་རྣམ་པར་བཤད་པ་ཡིན་པར་ཡང་འོག་ནས་བསྟན་པར་བྱའོ།།འཕགས་པ་ཉན་ཐོས་ཤེས་ནས་དད་པ་གཞི་
432. དག་དང་ལྡན་པ་ནི་འཚོ་བ་དག་གིས་དབུལ་བ་མ་ཡིན་ཞེས་བྱ་བ་ནི་མདོ་སྡེའི་དུམ་aབུའོ།།དེ་ལ་འཕགས་པའི་ནོར་བདུན་དང་ལྡན་པའི་ཕྱིར་འཚོ་བ་དག་གིས་དབུལ་བ་མ་ཡིན་ནོ།།འཚོ་བ་མེད་པའི་འཇིགས་པ་སྤངས་པའི་ཕྱིར་བཀྲེན་པ་མ་ཡིན་ནོ།།ལོག་པའི་འཚོ་བ་སྤངས་པའི་ཕྱིར་ཕོངས་པ་མ་ཡིན་ནོ།།ནོར་དང་སེམས་དང་འཚོ་བ་ངན་པ་དང་ལྡན་aཔའི་ཕྱིར་ནི་དབུལ་བ་དང་།བཀྲེན་པ་དང་།ཕོངས་པ་ཉིད་དུ་རིག་པར་བྱའོ།།གལ་ཏེ་ཏིང་ངེ་འཛིན་འདུ་བྱེད་པས་ཟིན་ཞིང་ཞེས་བྱ་བ་ནི་མདོ་སྡེའི་དུམ་བུའོ།།འདུ་བྱེད་པས་ཟིན་པ་ནི་ཡུན་རིང་པོ་ནས་མངོན་དུ་འགྱུར་བའི་ཕྱིར་རོ།།ཆུ་བཞིན་དུ་འཚོར་
433. བ་ནི་མྱུར་བར་འབྲལ་aབའི་ཕྱིར་རོ།།ཆོས་ཉིད་ཀྱིས་ཟིན་པ་ནི་རྟག་ཏུ་བག་ཡོད་པས་བསྲུང་བར་བྱ་བ་ཉིད་ཀྱི་ཕྱིར་རོ།།ཞི་བ་མ་ཡིན་པ་ནི་དེའི་མི་མཐུན་པའི་ཕྱོགས་ས་འོག་མ་པའི་ཉོན་མོངས་པ་ཤིན་ཏུ་མ་ཐུལ་བའི་ཕྱིར་རོ།།གྱ་ནོམ་པ་མ་ཡིན་པ་ནི་རང་གི་ས་པའི་ཉོན་མོངས་པ་དང་འདྲེས་པ་ཉིད་ཀྱི་aཕྱིར་རོ།།ལམ་བག་ཡངས་སུ་གྱུར་པ་
434. ཐོབ་པ་མ་ཡིན་པ་ནི་ཤིན་ཏུ་མ་གོམས་པ་ཉིད་ཀྱི་རྒྱུས་རང་གི་ངང་གིས་མི་འབྱུང་བའི་ཕྱིར་རོ།།སེམས་རྒྱུད་གཅིག་ཏུ་གྱུར་པ་རྟོགས་པ་མ་ཡིན་པ་ནི་གཡོ་བ་དང་བཅས་པ་ཉིད་ཀྱི་ཕྱིར་རོ།།དེ་ལ་རྟག་ཏུ་བག་ཡོད་པས་བསྲུང་བར་བྱ་བ་ཉིད་ནི་
435. མ་aཞི་བ་ལ་སོགས་པའི་རྒྱུས་རིག་པར་བྱའོ།།དཀར་པོའི་ཕྱོགས་ནི་དེ་ལས་བཟློག་པར་རིག་པར་བྱའོ།།འདིར་སྨྲས་པ།མྱུར་དུ་མངོན་དུ་འགྱུར་བ་དང་།།མྱུར་དུ་འབྲལ་བར་མི་འགྱུར་དང་།།རྟག་ཏུ་བག་ཡོད་བསྲུང་བྱ་མིན།།དེ་ཡི་མི་མཐུན་ཕྱོགས་བཅོམ་ཕྱིར།།རང་གི་ཉོན་aམོངས་མ་འདྲེས་ཕྱིར།།ཤིན་ཏུ་གོམས་འབད་མེད་འབྱུང་ཕྱིར།།འདུ་བྱེད་ཟིན་ལ་སོགས་པ་མིན།།རྒྱུད་གཅིག་ཡིན་ཏེ་མི་གཡོའི་
436. ཕྱིར།།ལུང་ལས་ནི།མྱུར་བར་
437. མངོན་གྱུར་
438. ཉིད་ཀྱི་ཕྱིར།།མི་ཉམས་ཕྱིར་དང་རྟག་བསྲུང་ཕྱིར།།ཉོན་མོངས་མིན་ཕྱིར་དགེ་ཉིད་ཕྱིར།།ངང་གིས་aའབྱུང་ཕྱིར་ཡོངས་རྫོགས་ཕྱིར།།གོ་རིམས་བཞིན་དུ་འདུ་བྱེད་པས་མ་ཟིན་པ་ནས་རྒྱུད་གཅིག་ཏུ་གྱུར་པ་རྟོགས་པའི་བར་དུ་ཡིན་ནོ་ཞེས་འབྱུང་ངོ་།།དེ་དེ་ལྟར་སེམས་མཉམ་པར་གཞག་པ་ཡོངས་སུ་དག་པ་དང་ཞེས་བྱ་བ་ནི་
439. མདོ་སྡེའི་དུམ་བུའོ།།དེ་ལ་སེམས་ཡོངས་སུ་དག་པ་aནི་ཡོངས་སུ་བྱང་བའི་དོན་གྱིས་ཏེ།དེའི་མི་མཐུན་པའི་ཕྱོགས་ས་འོག་མ་པའི་དྲི་མ་སྤངས་པའི་ཕྱིར་རོ། །ཉོན་མོངས་པ་མེད་པ་ནི་ཉེ་བའི་ཉོན་མོངས་པ་དང་བྲལ་བའི་དོན་གྱིས་ཏེ།རང་གི་ས་པའི་ཉོན་མོངས་པས་ཉོན་མོངས་པ་ཅན་མ་ཡིན་པའི་ཕྱིར་རོ།།དྲང་པོར་གྱུར་པ་aནི་ལས་སུ་རུང་བའི་དོན་གྱིས་ཏེ།འབད་པ་མེད་པར་འབྱུང་བ་ཉིད་ཀྱི་ཕྱིར་རོ།།གནས་པ་ནི་མི་
440. གཡོ་བ་ཐོབ་པའི་དོན་གྱིས་ཏེ།བསམ་གཏན་བཞི་པ་ན་གཡོ་བ་མེད་པའི་ཕྱིར་རོ།།དེ་ལྟར་ཏིང་ངེ་འཛིན་དེ་ནི་དགེ་བ་ཉིད་དང་།ཇི་ལྟར་ན་དེ་དག་
441. དགེ་བ་ཉིད་དང་དབང་དུ་བྱ་བ་ཉིད་དང་།aཡོངས་སུ་གྲུབ་པ་ཉིད་རྣམ་གྲངས་ཀྱི་མཚན་ཉིད་དང་བཅས་པ་ཡོངས་སུ་བསྟན་པ་ཡིན་ནོ།།རེས་འགའ་ཚིག་གཉིས་ནི་གཞན་གཉིས་ཀྱི་རྣམ་པར་འཆད་དེ།དཔེར་ན་སེམས་མགུ་བ་དང་སེམས་ཉམས་བདེ་བ་ཞེས་བྱ་བ་ནི་སེམས་དགའ་བ་དང་།སེམས་སྒྲིབ་པ་མེད་པ་ཞེས་བྱ་བ་aའདིས་སོ་ཞེས་འབྱུང་བ་ལྟ་བུའོ།།རེས་
442. འགའ་ཚིག་གཅིག་གཞན་གཅིག་གིས་ཡིན་ཏེ།དཔེར་ན་ཡང་དག་ཕུལ་གྱི་
443. ཆོས་བསྟན་པ་ཀུན་ཏུ་ཤེས་པར་སྐལ་བ་ཡོད་ཅིང་ནུས་པ་ཡིན་ཞེས་འབྱུང་བ་ལྟ་བུ་སྟེ།འདི་ནི་དཔེར་བརྗོད་པ་ཙམ་དུ་ཟད་དོ།།འདིར་ཡང་སྨྲས་པ།མི་aམཐུན་ཕྱོགས་དྲི་གྲོལ་ཕྱིར་དང་།།ཉོན་མོངས་མེད་སྒྲིབ་མེད་འབྱུང་ཕྱིར།།གཡོ་བ་མེད་ཕྱིར་གཉིས་པོས་ནི།།ཡོངས་དག་ལ་སོགས་རིག་པར་བྱའོ
444. །།གཉིས་དང་གཉིས་ཀྱི་
445. ཏིང་འཛིན་གྱིས།།དགེ་བ་
446. ཉིད་དང་དེ་ཇི་ལྟ།།དབང་བྱ་ཉིད་དང་གྲུབ་པ་ཉིད།།མཚན་aཉིད་བཅས་པར་རབ་ཏུ་བསྟན།།རྣམ་གྲངས་གཞན་ཡང་ཡོངས་སུ་དག་པ་ནི་ཉོན་མོངས་པ་མེད་པ་དང་།ཉེ་བའི་ཉོན་མོངས་པ་དང་བྲལ་བ་ཉིད་ཀྱིས་ཏེ།གོ་རིམས་བཞིན་དུ་རྙེད་པ་དང་བཀུར་སྟི་དང་ཚིགས་སུ་བཅད་པ་དང་ལྡན་པའི་འདོད་པ་རྒྱུ་བདག་
447. དང་།སྲེད་པ་དང་།ལྟ་བ་aདང་།ང་རྒྱལ་དང་།ཐེ་ཚོམ་གྱི་ཉེ་བའི་ཉོན་མོངས་པ་དག་
448. དང་བྲལ་བའི་ཕྱིར་རོ།།ཡོངས་སུ་བྱང་བ་ནི་དྲང་པོར་གྱུར་པ་ལ་སོགས་པ་ཉིད་ཀྱིས་ཏེ།དེ་ལ་དྲང་པོར་གྱུར་པ་ནི་འབད་པ་མེད་པར་འབྱུང་བ་ཉིད་ཀྱིས་ཤིན་ཏུ་ཐུལ་པའི་ཕྱིར་རོ།།ལས་སུ་རུང་བ་aནི་མངོན་པར་ཤེས་པ་བསྒྲུབ་པར་རུང་བ་ཉིད་ཀྱི་ཕྱིར་རོ།།གནས་པ་ནི་ཡོངས་སུ་ཉམས་པར་མི་འགྱུར་བ་ཉིད་ཀྱི་ཕྱིར་རོ།།མི་གཡོ་བ་ཐོབ་པ་ནི་བསམ་གཏན་བཞི་པ་ནི་གཡོ་བ་ཐམས་ཅད་དང་བྲལ་བའི་ཕྱིར་རོ།།འདིར་ཡང་སྨྲས་པ།གཉིས་ཀྱིས་ཡང་
449. དག་ཡིན་ལ་ཚིག།aགཞན་དག་གིས་ནི་ཡོངས་བྱེད་ཉིད།།རྙེད་འདོད་ལ་སོགས་སྲེད་ལ་སོགས།།བྲལ་ཕྱིར་ཤིན་ཏུ་ཐུལ་བའི་ཕྱིར།།མངོན་ཤེས་ཡོན་ཏན་རང་
450. ཉིད་ཕྱིར།།ཉམས་མེད་ཕྱིར་གཡོ་ཟད་པའི་ཕྱིར།།དོན་གྲུབ་དག་གིས་གོ་རིམས་བཞིན།།ཉོན་མོངས་མེད་སོགས་ཉིད་aཤེས་བྱ།།རྣམ་གྲངས་གཞན་ཡང་ཡོངས་སུ་དག་པ་ནི་དེའི་མི་མཐུན་པའི་ཕྱོགས་སུ་འོག་མ་པ་སྤངས་པའི་ཕྱིར་རོ།།ཡོངས་སུ་བྱང་བ་ནི་དེ་ཐག་རིང་དུ་བྱས་པའི་ཕྱིར་རོ།།ཉོན་མོངས་པ་མེད་པ་ནི་རང་གིས་པའི་ཕྱོགས་ཉོན་མོངས་པ་དང་མ་འདྲེས་པའི་ཕྱིར་རོ།།ཉེ་བའི་ཉོན་aམོངས་པ་དང་བྲལ་བ་ནི་དེ་ཀུན་ཏུ་རྒྱུ་བ་ཐག་རིང་དུ་བྱས་པའི་ཕྱིར་རོ།།དྲང་པོར་གྱུར་པ་ནི་འབད་པ་མེད་པ་དང་ཇི་ལྟར་འདོད་པར་འབྱུང་བའི་ཕྱིར་རོ།།ལས་སུ་རུང་བ་ནི་མངོན་པར་ཤེས་པ་རུང་བ་ཉིད་ཀྱི་ཕྱིར་རོ།།གནས་པ་ནི་མི་ཉམས་པའི་ཆ་དང་མཐུན་པའི་ཕྱིར་རོ།།མི་གཡོ་བ་ཐོབ་aཔ་ནི་སྔ་མ་བཞིན་ནོ།།ཏིང་ངེ་འཛིན་དང་གནས་དང་ལྡང་།།ཞེས་བྱ་བ་ནི་སྡོམ་གྱི་ཚིགས་སུ་བཅད་པ་སྟེ།དེ་ལ་གནས་པ་ནི་ཇི་སྲིད་འདོད་པར་
451. རྗེས་སུ་འཇུག་པ་ཡིན་ནོ།།ལྡང་བ་ནི་མཉམ་པར་མ་བཞག་པའི་སེམས་མངོན་དུ་གྱུར་
452. པ་འམ་ས་གཞན་པའོ།།ཉམས་བདེ་བ་ནི་ལས་སུ་རུང་aབ་ཉིད་དང་ཉེ་བའི་ཉོན་མོངས་པ་དང་བྲལ་བ་ཉིད་དོ།།སྤྱོད་ཡུལ་ནི་དམིགས་པ་ཡིན་ནོ།།མངོན་པར་སྒྲུབ་
453. པ་ནི་སྐྱེད་པ་ཡིན་ནོ།།འཕྲོད་པ་ནི་རྙེད་པ་དང་མཐུན་པ་ཡིན་ནོ།།མི་འཕྲོད་པ་ནི་དེ་དང་མི་མཐུན་པ་ཡིན་ནོ།།གཉིས་ཀ་ནི་དེ་གཉིས་ཀ་དང་བཅས་པའོ།།སྐྱེ་བ་ནི་འཕེལ་བ་aཡིན་ནོ།།འབྲི་བ་ནི་འགྲིབ་པ་ཡིན་ནོ།།ཐབས་ནི་དེ་གཉིས་ཀའི་གཞི་
454. ཡིན་ནོ།།སྲེད་པ་ཡང་སྲིད་པར་འབྱུང་བར་བྱེད་པ་དགའ་བའི་འདོད་ཆགས་དང་ལྡན་པ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་མ་ལུས་པར་སྤང་བ་
455. ཞེས་བྱ་བ་ནི་བསྟན་པ་ཡིན་
456. ལ་ལྷག་མ་ནི་བཤད་པ་ཡིན་ཏེ།aགནས་སྐབས་ཐམས་ཅད་ཀྱི་སྤོང་བ་ཀུན་ཏུ་བསྟན་པའི་ཕྱིར་རོ།།གནས་སྐབས་ཐམས་ཅད་
457. ཀྱི་སྤོང་བ་ནི་སེལ་བའི་གནས་སྐབས་དང་།རྣམ་པར་གནོན་པའི་གནས་སྐབས་དང་།མཐོང་བའི་ལམ་གྱི་གནས་སྐབས་དང་།བསྒོམ་པའི་ལམ་གྱི་གནས་སྐབས་དང་།མི་སློབ་aཔའི་ལམ་གྱི་གནས་སྐབས་དང་།ཀུན་ནས་དཀྲིས་པ་དང་བྲལ་བའི་གནས་སྐབས་དང་།བག་ལ་ཉལ་བ་དང་བྲལ་བའི་གནས་སྐབས་སོ།།སྲེད་པ་ལངས་པ་ནི་ཀུན་ནས་དཀྲིས་པ་ཡིན་ཏེ།དེས་སེམས་རྣམ་པར་མ་ཞི་བར་འདུག་གོ།།དེའི་ཕྱིར་དེ་
458. དང་བྲལ་བ་ནི་རྣམ་པར་aཞི་བ་ཡིན་ནོ།།སྲེད་པ་ཉལ་བ་ནི་ས་བོན་གྱི་གནས་སྐབས་བག་ལ་ཉལ་བ་
459. ཡིན་ཏེ།དེ་ཡང་རྟག་ཏུ་རྒྱུད་ལས་
460. གནས་སོ།།དེའི་ཕྱིར་དེ་དང་བྲལ་བ་ནི་ནུབ་པ་ཡིན་ནོ།།རྣམ་པ་གཅིག་ཀྱང་མ་བརྗོད་ན་སྲིད་
461. པའི་གནས་སྐབས་ཐམས་ཅད་སྤོང་བའི་རབ་ཏུ་དབྱེ་བ་ཀུན་ཏུ་མ་བསྟན་པར་aའགྱུར་བས་སོ།།དེ་ལྟ་བུའི་ཚིག་རྣམས་ནི་རྣམ་གྲངས་སུ་བརྗོད་པ་ཡིན་ཀྱང་སྐྱོན་མེད་པར་སྔར་ཇི་སྐད་བསྟན་པ་ལྟ་བུ་ཡིན་ནོ།།རྟོག་གེ་པ་དང་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་རྣམ་པ་གཉིས་ཀྱིས་རྟོག་གེ་པ་ཡིན་ཏེ།མངོན་པར་རྟོགས་
462. པ་ཉིད་དང་།དེའི་སྤྱོད་ཡུལ་ལས་aམི་འདའ་བ་ཉིད་ཀྱིས་སོ།།དེས་ན་སྤྱོད་པ་པ་དང་།རྟོག་གེ་ལ་ཞུགས་པའི་ས་ལ་གནས་པ་ཞེས་བྱ་བ་སྨོས་སོ།།རྟོག་གེ་ལ་ཞུགས་པའི་ས་གང་ཞེ་ན།རང་གི་སྤོབས་པ་དང་ལྡན་པ་རྣམས་དང་།སོ་སོའི་སྐྱེ་བོ་རྣམས་ཀྱིས་མངོན་པར་རྟོགས་པ་དང་ལྡན་པ་གང་ཡིན་aཔ་སྟེ།དེ་ཁོ་ནའི་ལུང་དང་ལྡན་པ་ཡིན་ནོ།།ས་ནི་ཡུལ་ཞེས་བྱ་བའི་ཐ་ཚིག་གོ།།དེ་ལྟར་ན་
463. ཚིག་གཅིག་ནི་བསྟན་པ་ཡིན་ལ་གཉིས་ནི་བཤད་པ་ཡིན་ཞིང་།ཚིག་གསུམ་ནི་བསྟན་པ་ཡིན་ལ།གསུམ་པ་
464. ནི་བཤད་པ་ཡིན་པར་རིག་པར་བྱའོ།།གཞན་ཡང་ཏོག་གེ་པ་ནི་aརྣམ་གྲངས་ཉིད་དང་།མཚན་ཉིད་ཉིད་ཀྱིས་ཀུན་ཏུ་བསྟན་པ་ཡིན་ནོ།།དཔྱོད་
465. པ་བ་ཞེས་བྱ་བ་ནི་རྣམ་གྲངས་ཡིན་ཏེ།ཁྱད་པར་དུ་བྱ་བའི་ཕྱིར་ཏེ་དོན་དུ་གཉེར་བ་དེ་གང་ཡིན་པ་ཡང་རྟོག་པར་བྱེད་ཅེས་བྱ་བ་ཡིན་པས་དེར་ཐལ་བར་གྱུར་ན་མི་རུང་བས་སོ།།རྟོག་aགེ་ལ་ཞུགས་པའི་ས་ལ་གནས་པ་ཞེས་བྱ་བ་ནི་མཚན་ཉིད་ཡིན་ཏེ།དེ་ཡང་ཚེ་རབས་སྔ་མ་ལ་རྟོག་གེ་ལ་གོམས་པས་བསྒོམས་པའི་རྒྱུ་དང་།དེ་ཁོ་ན་མཐོང་བ་དང་བྲལ་བ་དང་།རྟོག་གེ་ལ་འདྲིས་པར་བྱས་པ་
466. ཐོག་མ་མེད་པ་ནས་ཞུགས་པའོ།།གཞན་ཡང་ལུང་ལས་ནི་རྟོག་གེ་aབ་སྔར་
467. རིག་པར་བྱ་སྟེ།དེའང་
468. ཕྱིར་བརྟག་རྟོག་ཕྱིར་དང་།།སྔོན་གོམས་ཕྱིར་མངོན་མ་བྱས་ཕྱིར།།ལུང་ལ་མི་བརྟེན་ཉིད་ཕྱིར་དང་།།བརྩོན་ཕྱིར་ཡིད་ལ་བྱེད་ཕྱིར་དང་།།སྔོན་ཕངས་ཕྱིར་དང་ཡོངས་གཟུང་
469. ཕྱིར།།ཡོངས་སུ་བྱ་བ་བྱས་པའི་ཕྱིར།།རྟོག་གེ་ཕུན་aསུམ་རྣམ་ལྔར་འདོད།།དེ་དེ་དང་ལྡན་པ་ནི་རྟོག་གེ་པ་ཡིན་ནོ་ཞེས་འབྱུང་ངོ་
470. །།དེ་ལ་ཡིད་ལ་བྱེད་ཕྱིར་ཞེས་བྱ་བ་ནི་བརྟག་པར་བྱ་བའི་གནས་ཡིད་ལ་བྱེད་པའི་ཕྱིར་རོ།།ཡོངས་གཟུང་
471. ཕྱིར་ཞེས་བྱ་བ་ནི་ཚད་མའི་རིག་པ་རྣམ་
472. པ་གསུམ་ཡོངས་སུ་གཟུང་
473. བའི་ཕྱིར་རོ།།དེ་ནི་aསོ་སོའི་སྐྱེ་བོ་རྣམས་ཀྱིས་ཡིན་ནོ།།འཆི་བ་ནི་བཟང་པོ་མ་ཡིན་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་སེམས་ཉམས་པ་དང་རྨོངས་པས་འཆི་བའི་ཕྱིར་དང་།བསོད་ནམས་མ་བྱས་པར་
474. འཆི་འཕོ་བའི་ཕྱིར་དང་།འགྲོ་བ་མི་འདོད་པར་འགྲོ་བའི་ཕྱིར་གོ་རིམས་བཞིན་དུ་aའཆི་བ་ནི་བཟང་པོ་མ་ཡིན།དུས་བྱེད་པ་ནི་བཟང་པོ་མ་ཡིན།ཚེ་ཕྱི་མ་ནི་བཟང་པོ་མ་ཡིན་ཞེས་བྱ་བར་རིག་པར་བྱའོ།།བཟློག་པའི་ཕྱིར་དགྲ་བཅོམ་པ་ནི་བཟློག་པ་སྟེ།སེམས་མ་ཉམས་པ་དང་།མ་རྨོངས་པ་འཆི་བའི་ཕྱིར་དང་།བསོད་ནམས་བྱས་ནས་འཆི་འཕོ་aབའི་ཕྱིར་དང་།ཕུང་པོ་ལྷག་མ་མེད་པ་
475. མྱ་ངན་ལས་འདས་པའི་
476. ཕྱིར་བཟང་པོ་གསུམ་ཡིན་ནོ།།ཚེར་མ་ཕྱུང་བ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་སོ་སོར་རྟོག་པའི་སྟོབས་ལ་བརྟེན་ནས་ཉོན་མོངས་པའི་ཀུན་ནས་དཀྲིས་པ་བསལ་བའི་ཕྱིར་ཚེར་མ་ཕྱུང་པ་རྣམས་ཡིན་ནོ།།aབསྒོམས་པའི་སྟོབས་ལ་བརྟེན་ནས་འཇིག་རྟེན་པའི་ལམ་གྱི་
477. ཉོན་མོངས་པའི་བག་ལ་ཉལ་འཇོམས་པའི་ཕྱིར་ཚེར་མ་དཀྲུགས་པ་རྣམས་ཡིན་ནོ།།མཐོང་བའི་ལམ་གྱིས་
478. བག་ལ་ཉལ་གྱི་ཕྱོགས་ཡང་དག་པར་བཅོམ་པའི་ཕྱིར་ཚེར་མ་དང་བྲལ་བ་རྣམས་ཡིན་ནོ།།བསྒོམ་aཔའི་ལམ་གྱིས་
479. བག་ལ་ཉལ་ཐམས་ཅད་ཡང་དག་པར་བཅོམ་པའི་ཕྱིར་ཚེར་མ་མེད་པ་རྣམས་ཡིན་ནོ།།གཞན་ཡང་འབྲས་བུ་དང་པོ་ལ་མཐོང་བས་སྤང་བར་
480. བྱ་བའི་བག་ལ་ཉལ་ཡང་དག་པར་བཅོམ་པའི་ཕྱིར་ཚེར་མ་ཕྱུང་
481. བ་རྣམས་ཡིན་ནོ།།གཉིས་པ་ལ་འདོད་པ་ན་aསྤྱོད་པའི་བསྒོམས་
482. པས་སྤང་བར་བྱ་བ་ཉུང་ཟད་ཅིག་ལུས་པའི་ཕྱིར་ཚེར་མ་དཀྲུགས་པ་རྣམས་ཡིན་ནོ།།གསུམ་པ་ལ་དེ་མཐའ་དག་སྤང་བའི་ཕྱིར་ཚེར་མ་དང་བྲལ་བ་རྣམས་ཡིན་ནོ།།བཞི་པ་ལ་
483. ཁམས་གསུམ་པའི་ཉོན་མོངས་པ་ཐམས་ཅད་སྤངས་པའི་ཕྱིར་ཚེར་མ་མེད་པ་aརྣམས་ཡིན་ནོ།།དད་པ་སྐྱེས་ནས་འགྲོ་བར་བྱེད།།སོང་ན་ཆོས་ཉན་པར་བྱེད་དོ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་ཉན་པར་བྱེད་དོ་ཞེས་བྱ་བ་ནི་ཚིག་འབྲུ་དང་དོན་གྱིས་སོ
484. །།སེམས་པར་བྱེད་པ་ནི་ཇི་ལྟར་ཐོས་པའི་དོན་ངེས་པར་སེམས་པའི་ཕྱིར་རོ།།འཇལ་བར་བྱེད་པ་ནི་aརིགས་
485. པ་སྟེ།ལེགས་པར་གསུངས་པ་ཉིད་ཀྱིས་ཁྱད་པར་དམིགས་ཀྱིས་འབྱེད་པའི་ཕྱིར་རོ།།ཉེ་བར་རྟོག་པར་བྱེད་པ་ནི་བསྒོམ་
486. པའི་རྣམ་པ་སྟེ།ཇི་ལྟར་གཟུང་བའི་དོན་སོ་སོར་རྟོག་པའི་ཕྱིར་རོ།།བདེན་པ་དེ་ཡང་ལུས་ཀྱིས་མངོན་སུམ་དུ་འདུ་
487. བྱེད་པ་ནི་གནས་གྱུར་པའི་ཚེ་ཡང་aདག་པ་ཇི་ལྟ་བ་བཞིན་དུ་མངོན་པར་རྟོགས་པའི་ཕྱིར་རོ།།ཤེས་རབ་ཀྱིས་སོ་སོར་འབིགས་པར་བྱེད་པ་ནི་བདག་གིས་
488. མངོན་སུམ་དུ་བྱས་སོ་ཞེས་འཇིག་རྟེན་ལས་འདས་པའི་ཡེ་ཤེས་ཀྱི་རྗེས་ལས་ཐོབ་པ་འཇིག་རྟེན་པའི་ཡེ་ཤེས་ཀྱིས་ངེས་པར་འཛིན་པའི་ཕྱིར་རོ།།གཞན་aཡང་ཉན་པས་ནི་ཐོས་པ་ལས་བྱུང་བའི་ཡེ་ཤེས་སྟོན་པར་བྱེད་དོ།།སེམས་པས་ནི་བསམས་
489. པ་ལས་བྱུང་བའོ།།འཇལ་བ་དང་ཉེ་བར་རྟོག་པ་གཉིས་ཀྱིས་ནི་མཐོང་བ་དང་།བསྒོམ་
490. པའི་ལམ་གྱི་
491. བསྒོམས་པ་ལས་བྱུང་བ་སྟེ།མཐོང་བའི་ལམ་གྱིས་ནི་དེ་བཞིན་ཉིད་སོ་aསོར་རྟོག་
492. པའི་ཕྱིར་སྒྲོ་འདོགས་པ་མེད་པ་
493. དང་སྐུར་པ་འདེབས་པ་མེད་པ་གཉིས་ཀྱིས་མཉམ་པ་ལ་འཇོག་པར་བྱེད་པའི་ཕྱིར་འཇལ་བར་བྱེད་པ་ཡིན་ནོ།།བསྒོམ་
494. པའི་ལམ་གྱིས་ནི་ཇི་ལྟར་འཇལ་བ་ལ་ཡང་དང་ཡང་དུ་རྟོག་པར་བྱེད་པའི་ཕྱིར་ཉེ་བར་རྟོག་པར་aབྱེད་པ་ཡིན་ནོ།།བདེན་པ་དེ་ཡང་ཞེས་བྱ་བ་ནི་གང་གི་དབང་དུ་མཛད་ནས་ཆོས་བསྟན་པའི་མྱ་ངན་ལས་འདས་པ་ཡིན་ནོ།།ལུས་ཀྱིས་མངོན་སུམ་དུ་བྱེད་ཅིང་ཞེས་བྱ་བ་ནི་གནས་གྱུར་པ་ཉིད་ཀྱིས་ཏེ།རྣམ་པར་གྲོལ་བ་ཐོབ་པའི་ཕྱིར་རོ།།ཤེས་རབ་ཀྱིས་སོ་སོར་འབིགས་པར་བྱེད་aདོ་ཞེས་བྱ་བ་ནི་རྣམ་པར་གྲོལ་བའི་ཡེ་ཤེས་ཀྱིས་སོ།།དེ་ལྟར་ན་དད་པ་ལ་བརྟེན་ནས་ཚོགས་དང་བཅས་པའི་ལམ་དང་།ལམ་གྱི་འབྲས་བུ་རྣམ་པར་གྲོལ་བ་དང་།རྣམ་པར་གྲོལ་བའི་ཡེ་ཤེས་ཀུན་ཏུ་སྟོན་པར་བྱེད་དོ།།གཞི་དེ་ལས་སྦྱིན་པ་པོ་དང་སྦྱིན་བདག་གི་
495. བསོད་aནམས་རྒྱུན་རྒྱས་པ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་སྦྱིན་པ་པོ་ནི་གཞན་གྱི་ནོར་ཡང་བདག་གིས་སྦྱིན་པར་བྱེད་པའོ
496. །།སྦྱིན་བདག་ནི་གང་གིས་ནོར་སྦྱིན་པར་བྱེད་པའོ
497. །།བསོད་ནམས་ཀྱི་ལས་བྱེད་པ་ན་རྒྱུད་ལ་བག་ཆགས་རྣམ་པ་གཉིས་གནས་ཏེ།འབྲས་aབུ་རྣམ་པར་སྨིན་པ་ཡིད་དུ་འོང་བ་འགྲུབ་པར་བྱེད་པ་དང་།དད་པ་ལ་སོགས་པ་དགེ་བའི་ཆོས་ཀྱི་རྒྱུ་མཐུན་པའི་འབྲས་བུ་འགྲུབ་པར་བྱེད་པ་སྟེ།ཡོན་གནས་ཀྱི་ཁྱད་པར་གྱིས་དེའི་སྦྱིན་པར་བྱ་བའི་དངོས་པོ་ཡོངས་སུ་སྤྱད་པའི་ཕྱིར་རོ།།དེ་གཉིས་བརྟས་
498. པའི་ཁྱད་པར་དུ་འགྲོ་བ་aནི་གོ་རིམས་བཞིན་དུ་བསོད་ནམས་རྒྱུན་རྒྱས་པ་དང་།དགེ་བ་རྒྱུན་རྒྱས་པ་ཚད་མེད་པ་
499. རིག་པར་བྱའོ།།དེ་རྒྱུན་རྒྱས་པ་ཡང་བདེ་བའི་རྒྱུན་ཡིན་པའི་ཕྱིར་བདེ་བ་འདྲེན་པ་ཞེས་བྱ་བ་ནི་ཕན་ཡོན་ཡོངས་སུ་སྟོན་པར་བྱེད་པ་ཡིན་ནོ།།གཞན་ཡང་སྦྱིན་པ་ལས་བྱུང་བའི་བསོད་ནམས་གང་ཡིན་aཔ་དང་།དེ་རབ་ཏུ་འཇུག་པར་བྱེད་པའི་དགེ་བ་ཡང་དག་པའི་ལྟ་བ་གང་ཡིན་པ་དེ་གཉིས་ཀྱིས་ཁམས་བརྟས་
500. པ་ནི་གོ་རིམས་བཞིན་དུ་བསོད་ནམས་རྒྱུན་རྒྱས་པ་དང་།དགེ་བ་རྒྱུན་རྒྱས་པ་ཡིན་ནོ།།དེ་གཉིས་ཀྱི་
501. འབྲས་བུ་ཡིད་དུ་འོང་བའི་ས་བོན་བརྟས་
502. པ་ནི་བདེ་བ་འདྲེན་པ་ཡིན་ནོ།།aགཞན་ཡང་སྦྱིན་པ་ལས་བྱུང་བའི་བསོད་ནམས་རྒྱུན་རྒྱས་པ་དེ་ཉིད་དགེ་བ་རྒྱུན་རྒྱས་པ་ཡིན་ཏེ།དགེ་བའི་རྒྱུ་མཐུན་པའི་འབྲས་བུའི་རྒྱུ་ཡིན་པའི་ཕྱིར་རོ།།བདེ་བ་འདྲེན་པ་ཡང་ཡིན་ཏེ།འབྲས་བུ་རྣམ་པར་སྨིན་པ་ཡིད་དུ་འོང་བའི་རྒྱུ་ཡིན་པའི་ཕྱིར་རོ།།རྫུ་འཕྲུལ་གྱི་ཡུལ་རྣམ་པ་aདུ་མ་ཉམས་སུ་མྱོང་བར་འགྱུར་བ་ཡིན་ཏེ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་རྫུ་འཕྲུལ་གྱི་ཡུལ་རྣམ་པ་དུ་མ་ཉམས་སུ་མྱོང་བར་འགྱུར་བ་ཡིན་ནོ་ཞེས་བྱ་བ་ནི་བསྟན་པ་ཡིན་ལ།ལྷག་མ་ནི་བཤད་པ་ཡིན་ནོ།།དབང་རྣམ་པ་ལྔ་ཐོབ་པས་དེ་ཉམས་སུ་མྱོང་བར་སྟོན་ཏེ།དབང་aརྣམ་པ་ལྔ་ནི་རྫུ་འཕྲུལ་ལ་དབང་བ་ནི་དེ་རྒྱས་པར་བྱེད་པ་དང་བསྡུས་པའི་ཕྱིར་རོ།།སྟོན་པ་དང་མི་སྟོན་པ་ལ་དབང་བ་ནི་ལུས་སྣང་བར་བྱེད་པ་དང་སྣང་བར་མི་བྱེད་པའི་ཕྱིར་རོ།།འགྲོ་བ་ལ་དབང་བ་ནི་ཐད་ཀ་དང་བླ་དང་འོག་ཐོགས་པ་ཅན་ལ་ཡང་འགྲོ་བའི་ཕྱིར་རོ།།གནས་པ་ལ་དབང་aབ་ནི་ཐོགས་པ་མེད་པ་ལས་ཀྱང་མི་ལྟུང་བའི་ཕྱིར་རོ།།འགྲོ་བ་དང་ཁམས་ཁྱད་པར་དུ་འཕགས་པ་གཉིས་སུ་རང་གི་ལུས་འཇུག་པ་ལ་དབང་བའོ།།རྩིག་པ་དང་རི་དང་ར་བ་སྨོས་པ་ནི་གཙུག་ལག་ཁང་དང་།རི་དང་།གྲོང་ན་གནས་པ་ན་རིག་པར་བྱའོ།།འཇིག་ཚོགས་འགོག་aཔ་མྱ་ངན་ལས་འདས་པ་ལ་སེམས་འཇུག་པར་བྱེད་ཅེས་བྱ་བ་ནི་མདོ་སྡེའི་དུམ་བུའོ།།དེ་ལ།མི་སྐྲག་ཕྱིར་དང་མངོན་དགའི་ཕྱིར།།རྩེ་གཅིག་མ་ཆགས་འབྱུང་བའི་ཕྱིར།།སེམས་ནི་འཇུག་པར་བྱེད་པས་ན།།གྲོལ་བྱེད་རབ་ཏུ་
503. ཤེས་པར་བྱ།།བཟློག་པའི་ཕྱིར་ནི་བཟློག་པ་ཡིན་ནོ།།aགཞན་དག་ན་རེ་འཇུག་པར་བྱེད་པ་ནི་ཐོས་པ་ལས་བྱུང་བའི་ཤེས་རབ་ཀྱིས་སོ།།དད་པར་བྱེད་པ་ནི་བསམས་
504. པ་ལས་བྱུང་བས་སོ།།ཀུན་ཏུ་གནས་པར་བྱེད་པ་ནི་འཇིག་རྟེན་པའི་བསྒོམས་པ་ལས་བྱུང་བས་སོ།།རྣམ་པར་གྲོལ་བར་བྱེད་པ་ནི་འཇིག་རྟེན་ལས་འདས་པས་སོ་aཞེས་ཟེར་རོ།།དེ་ལྟ་
505. ན་ནི་རྒྱུ་བསྟན་པ་ཡིན་གྱི་དོན་ནི་མ་ཡིན་ནོ།།ཚེ་དང་ལྡན་པ་འདུན་པས་ཀྱང་འོན་ཀྱང་བདག་འདུ་བྱེད་ཐམས་ཅད་ཞི་བར་གནས་པ་དང་།སྟོང་པ་ཉིད་དུ་དམིགས་པ་དང་།སྲེད་པ་ཟད་པ་དང་།འདོད་ཆགས་དང་བྲལ་བ་དང་།འགོག་པ་དང་།མྱ་ངན་ལས་འདས་aཔ་ལ་སེམས་འཇུག་པར་མི་བྱེད།དད་པར་མི་བྱེད་དོ་ཞེས་སྨྲས་པ་ནི་དེ་ལ་ཐོས་པ་ལས་བྱུང་བ་དང་བསམས་
506. པ་ལས་བྱུང་བའི་ཤེས་རབ་ཀྱང་མེད་པ་ནི་མ་ཡིན་ཏེ།གནས་བརྟན་བདག་ཀྱང་འདི་སྙམ་དུ་འདུ་བྱེད་ཐམས་ཅད་ནི་མི་རྟག་པ།ཆོས་ཐམས་ཅད་aནི་བདག་མེད་པ།ཞི་བ་ནི་མྱ་ངན་ལས་འདས་པའོ་སྙམ་དུ་སེམས་སོ་ཞེས་ཀྱང་འབྱུང་བའི་ཕྱིར་ཏེ།མང་དུ་ཐོས་པ་ཉིད་ཀྱི་
507. ཕྱིར་དང་།རྒྱུད་ཡོངས་སུ་སྨིན་པ་ཉིད་ཀྱི་ཕྱིར་རོ།།དེ་ལྟ་བས་ན་ཤེས་རབ་རྣམ་པ་གསུམ་ཆར་དང་ལྡན་པ་དག་ཡིན་ཡང་།ནམ་ཡང་མྱ་ངན་ལས་འདས་པ་aལ་སེམས་མི་འཇུག་སྟེ།ངའོ་སྙམ་པའི་ང་རྒྱལ་རགས་པ་བར་ཆད་དང་བཅས་པ་དང་།བར་ཆད་མེད་པར་ཀུན་ཏུ་རྒྱུ་བའི་ཕྱིར་རོ།།དེ་ཉིད་ཀྱི་ཕྱིར་འོ་ན་ང་དང་
508. ངའི་བདག་གང་ཡིན་སྙམ་དུ་ཡོངས་སུ་ཡི་ཆད་པའི་རྒྱུས་
509. ཡིད་ཕྱིར་ལྡོག་གོ།།གང་གི་ཚེ་ན་བསྒོམས་པ་ལས་བྱུང་བའི་aཤེས་རབ་ཀྱིས་ངའོ་སྙམ་པའི་ང་རྒྱལ་ཀུན་ཏུ་རྒྱུ་བ་དེ་གཉེན་པོས་བསལ་བ་དེའི་ཚེ་དེ་ལ་མི་སྐྲག་པ་ལ་སོགས་པ་དང་ལྡན་པའི་ཕྱིར་འཇུག་པར་བྱེད་པ་ནས་རྣམ་པར་གྲོལ་བར་བྱེད་པའི་བར་དུ་ཡིན་ནོ།།མིག་གི་དབང་པོ་བསྲུང་བའི་ཕྱིར་དང་།སྦ་བའི་ཕྱིར་དང་།དུལ་བར་གནས་པར་aབྱའི་
510. ཕྱིར་རབ་ཏུ་ཞུགས་པ་ཡིན་ནོ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་དྲན་པ་དང་།ཏིང་ངེ་འཛིན་དང་།ཤེས་རབ་ལ་བརྟེན་ནས་གོ་རིམས་བཞིན་དུ་མིག་གི་དབང་པོ་བསྲུང་བའི་ཕྱིར་དང་།སྦ་བའི་ཕྱིར་དང་།དུལ་བར་གནས་པར་བྱ་བའི་ཕྱིར་རབ་ཏུ་ཞུགས་པ་ཡིན་ནོ།།aགཞན་ཡང་
511. ཡུལ་གང་ལ་འཇུག་པར་བྱ་བ་དེ་ལ་བསྲུང་བར་བྱ་བའི་ཕྱིར་ཏེ།དྲན་པས་བྱིན་གྱིས་བརླབ་
512. པའི་ཕྱིར་རོ།།གང་ལ་འཇུག་པར་བྱ་བ་
513. མ་ཡིན་པ་དེ་ལས་ནི་སྦ་བའི་ཕྱིར་ཏེ།དེ་མི་འཇུག་པའི་ཕྱིར་རོ།།དེའི་སྒོ་ནས་ཉོན་མོངས་པས་ཀུན་ཏུ་རྒྱུའི་
514. བག་ལ་ཉལ་ཡང་དག་aཔར་གཞོམ་པའི་ཕྱིར་གཉེན་པོ་བསྒོམས་
515. པས་ན་དུལ་བར་གནས་པར་བྱ་བའི་ཕྱིར་རབ་ཏུ་ཞུགས་པ་ཡིན་པར་རིག་པར་བྱའོ།།དབང་པོ་དྲུག་པོ་འདི་དག་ཤིན་ཏུ་དུལ་བ་དང་།ཤིན་ཏུ་སྦས་པ་དང་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་ཉོན་མོངས་པའི་བག་ལ་ཉལ་ཐམས་ཅད་aཡང་དག་པར་བཅོམ་པའི་ཕྱིར་ཤིན་ཏུ་དུལ་བ་ཡིན་ནོ།།སོ་སོར་རྟོག་པའི་སྟོབས་ལ་བརྟན་
516. ནས་དྲན་པ་དང་ཤེས་བཞིན་གཉིས་ཀྱིས་ཉོན་མོངས་པའི་ཀུན་ནས་དཀྲིས་པ་མི་སྐྱེད་པའི་ཕྱིར་ཤིན་ཏུ་སྦས་པ་ཡིན་ལ།སྐྱེས་པ་དང་དུ་མི་ལེན་པའི་ཕྱིར་ཤིན་ཏུ་བསྲུངས་aཔ་ཡིན་ནོ།།འཇིག་རྟེན་པའི་བསྒོམ་པའི་སྟོབས་ལ་བརྟན་
517. ནས་ཤིན་ཏུ་བསྡམས་པ་ཡིན་ནོ།།འཇིག་རྟེན་ལས་འདས་པ་ལ་བརྟན་
518. ནས་ཤིན་ཏུ་བསྒོམས་པ་ཡིན་ནོ།།དེ་ལྟར་ན་
519. སེམས་དུལ་བ་ཐབས་དང་བཅས་པ་ཡོངས་སུ་བརྟན་
520. པ་ཡིན་ནོ།།འདིར་ཡང་སྨྲས་པ།དྲན་aཔས་མ་སྐྱེས་ཕྱིར་སྦས་ཤིང་།།ཤེས་བཞིན་གྱིས་ནི་སྐྱེས་ལས་བསྲུངས།།གནོན་དང་རྩ་བ་བཅོམ་གཉིས་ཀྱིས།།བསྡམས་དང་བསྒོམས་པ་ཡིན་པར་འདོད།།ལུང་ལས་ནི་འཇུག་པར་བྱ་བ་མ་ཡིན་པ་ལ་མི་འཇུག་པའི་ཕྱིར་ཤིན་ཏུ་སྦས་པ་ཡིན་ནོ།།འཇུག་པར་བྱ་བ་ལ་དྲན་aཔ་ཤིན་ཏུ་ཉེ་བར་གཞག་པས་འཇུག་པའི་ཕྱིར་ཤིན་ཏུ་བསྲུངས་པ་ཡིན་ནོ།།རང་ཉིད་ཡུལ་ལ་མི་རྒྱུག་པའི་ཕྱིར་ཤིན་ཏུ་བསྡམས་པ་ཡིན་ནོ།།རང་ཉིད་ཀུན་ནས་ཉོན་མོངས་པར་མི་འགྱུར་བའི་ཕྱིར་ཤིན་ཏུ་བསྒོམས་པ་ཡིན་ནོ།།དེ་ལྟར་ན་ཤིན་ཏུ་དུལ་བ་ཡིན་ནོ་ཞེས་འབྱུང་ངོ་།།དེ་བྱམས་aཔ་དང་ལྡན་པའི་སེམས་ཁོན་མེད་པ་འགྲན་ཟླ་མེད་པ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་སེམས་ཅན་ཕ་རོལ་དག་ལ་ཕན་པ་དང་བདེ་བའི་བསམ་པ་ནི་བྱམས་པའོ།།དེ་དང་མཚུངས་པར་ལྡན་པའི་སེམས་ནི་བྱམས་པ་དང་ལྡན་པའོ།།དེ་ནི་ཉེ་བའི་ཉོན་མོངས་པ་རྣམ་པ་aགསུམ་གྱི་གཉེན་པོ་ཡིན་པའི་ཕྱིར་ཁོན་མེད་པ་དང་འགྲན་ཟླ་མེད་པ་དང་།གནོད་པ་མེད་པའོ།།ཉེ་བའི་ཉོན་མོངས་པ་རྣམ་པ་གསུམ་ནི་སེམས་ཅན་མཉམ་པ་དང་ཁྱད་པར་དུ་འཕགས་པ་གནོད་པ་བྱེད་པ་དག་ལ་ཁོན་དུ་འཛིན་པ་དང་།གནོད་པ་མི་བྱེད་པ་དག་ལ་ཕྲག་དོག་དང་།aདེ་གཉིས་དང་ལྡན་པའི་
521. དམན་པ་དག་ལ་ནི་གང་གིས་ན་དེ་དག་ལ་གནོད་པར་འགྱུར་བའི་ཞེ་སྡང་ངོ་།།འབྲས་བུ་ཆེ་བ་ཉིད་ཡིན་པའི་ཕྱིར་ཡངས་པའོ།།གཟུགས་ན་སྤྱོད་པ་ཉིད་ཡིན་པའི་ཕྱིར་རྒྱ་ཆེན་པོར་གྱུར་པའོ།།སེམས་ཅན་དཔག་ཏུ་མེད་པ་ལ་དམིགས་པ་ཉིད་ཡིན་པའི་ཕྱིར་ཚད་མེད་aཔའོ།།མི་མཐུན་པའི་ཕྱོགས་ཤིན་ཏུ་ཐུལ་བའི་ཕྱིར་ཤིན་ཏུ་བསྐོམས་
522. པའོ།།དེ་ལྟར་ན་གཉེན་པོ་ཉིད་དང་།འབྲས་བུ་ཉིད་དང་།ས་ཉིད་དང་།དམིགས་པ་ཉིད་དང་།རྣམ་པར་དག་པ་ཉིད་ཀྱི་སེམས་དེ་ཡོངས་སུ་བསྟན་པ་ཡིན་ནོ།།ཕྱོགས་aགཅིག་ཏུ་ཞེས་བྱ་བ་ནི་གནས་ཀྱི་
523. གནས་པ་པོ་བསྟན་པ་ཡིན་ཏེ།དཔེར་ན་ཁྲི་དག་འབོད་དོ།།རི་དགས(་དྭགས)ཚིག་གོ་ཞེས་བྱ་བ་ལྟ་བུའོ།།མོས་ཏེ་ཞེས་བྱ་བ་ནི་མོས་པ་ཡིད་ལ་བྱེད་པ་ཉིད་སྟོན་པ་ཡིན་ནོ།།ཁྱབ་པར་བྱས་ནས་ཞེས་བྱ་བ་ནི་ཁྱབ་པར་སྟོན་པ་ཡིན་ཏེ།ཅིག་ཅར་དུ་aམཐའ་དག་ལ་མོས་པའི་ཕྱིར་རོ།།རྫོགས་པར་བྱས་ཏེ་ཞེས་བྱ་བ་ནི་དངོས་གཞིའི་སྙོམས་པར་འཇུག་པ་མངོན་དུ་གྱུར་པ་ཡིན་པར་དེ་
524. སྟོན་པ་ཡིན་ནོ།།གནས་སོ་ཞེས་བྱ་བ་ནི་དུས་གཞན་དུ་ཡང་རྗེས་སུ་འཇུག་པར་སྟོན་པ་ཡིན་ནོ།།བརྩོན་འགྲུས་བརྩམས་ཤིང་aཞུམ་པ་མེད་པ་ཡིན།ལུས་ཤིན་ཏུ་སྦྱངས་ཤིང་ཉེས་པར་བརྩམས་པ་མེད་པ་ཡིན་ཞེས་བྱ་བ་ནི་མདོ་སྡེའི་དུ་མ[་དུམ]བུའོ།།དེ་ལ་ཚིག་
525. ཕྱི་མས་རྣམ་པར་བཤད་པ་དང་བཅས་པའི་ཚིག་བཞི་པོ་དག་ནི་གོ་རིམས་བཞིན་དུ་སེམས་རྣམ་པ་བཞིའི་གཉེན་པོར་རིག་པར་བྱའོ།།aསེམས་རྣམ་པ་བཞི་ནི་ཧ་ཅང་ཞུམ་པ་དང་།ཧ་ཅང་རབ་ཏུ་བཟུང་བ་དང་།ནང་དུ་བསྡུས་པ་དང་།ཕྱི་རོལ་དུ་རྣམ་པར་གཡེངས་པ་སྟེ།དེ་ཁོ་ནའི་གཉེན་པོར་སྤོང་བའི་འདུ་བྱེད་རྣམ་པ་གཉིས་གཉིས་ཡིན་ནོ།།གཞན་ཡང་ཞི་གནས་དང་རབ་ཏུ་འཛིན་པའི་ཉེ་བའི་ཉོན་aམོངས་པའི་གཉེན་པོར་ཚིག་གཉིས་ཏེ།ཞུམ་པ་དང་།རྒོད་པའི་གཉེན་པོ་ཡིན་པའི་ཕྱིར་རོ།།བཏང་སྙོམས་ཀྱི་ཉེ་བའི་ཉོན་མོངས་པའི་གཉེན་པོ་ཡང་ཚིག་གཉིས་ཡིན་ནོ།།དེ་
526. གཉིས་ཀྱང་གང་གིས་ན་དྲན་པ་ཀུན་ཏུ་རྨོངས་པར་འགྱུར་བའི་མ་རིག་པ་དང་།གང་གིས་ན་རོ་aམྱང་བ་ལ་སེམས་རྣམ་པར་གཡེངས་པར་འགྱུར་བའི་སྲེད་པའོ།།གཞན་ཡང་སྐྱོན་རྣམ་པ་
527. བཞིའི་གཉེན་པོར་ཚིག་བཞི་དག་ཡིན་ནོ།སྐྱོན་རྣམ་པ་བཞི་ནི་བརྩོན་འགྲུས་མ་བརྩམས་ན་སེམས་ཞུམ་པར་འགྱུར་བ་དང་།ཧ་ཅང་བརྩམས་ན་ལུས་དུབ་བར་འགྱུར་བ་དང་།བརྗེད་ངས་བ་aདང་སེམས་ཉམས་པ་སྟེ་གང་གིས་ན་ལུས་ཉེས་པར་
528. བརྩམས་པ་དང་།དྲན་པ་ཀུན་ཏུ་རྨོངས་པ་དང་སེམས་རྩེ་གཅིག་པ་མ་ཡིན་པ་སྟེ་ཡུལ་
529. རྣམ་པར་གཡེངས་པའི་ཕྱིར་རོ།།དེ་ཉིད་ཀྱི་ཕྱིར་དེའི་གཉེན་པོ་ཉིད་ཡང་དག་པར་བསྟན་པའི་ཕྱིར་བརྩོན་འགྲུས་ལ་སོགས་པ་ཚིག་ཕྱི་མས་aཁྱད་པར་དུ་བྱེད་པ་ཡིན་པར་རིག་པར་བྱའོ།།ཚུལ་བཞིན་ཡིད་ལ་བྱེད་པ་ནི་མིག་སྐྱེས་ཤིང་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་དོན་མངོན་སུམ་དུ་གྱུར་པའི་ཕྱིར་ཟག་པ་མེད་པའི་ཤེས་རབ་ནི་མིག་གོ།།ཐེ་ཚོམ་མེད་པའི་ཕྱིར་ཤེས་པའོ།།ཡང་དག་པ་མངོན་
530. དུ་གྱུར་པའི་ཕྱིར་aརིག་པའོ།།རྣམ་པར་དག་པའི་ཕྱིར་བློ་སྟེ།ངེས་པའི་ཚིག་གི་ཆོས་ཉིད་ཀྱི་རྒྱུས་ན་རྣམ་པར་དག་པའི་ཕྱིར་བློ་ཡིན་ནོ།།མིག་ལ་ཞན་
531. པ་དང་།ནོར་བ་དང་།རྙོག་པ་ཉིད་མེད་པར་
532. ཡང་དག་པར་བསྟན་པའི་ཕྱིར་རྣམ་པ་
533. གསུམ་གྱི་ཁྱད་པར་དུ་བྱེད་པ་ཡིན་ནོ།།གཞན་ཡང་ཕྱི་རོལ་པ་aརྣམས་ཀྱི་ལྟ་བ་ནི་བདེན་པ་རྣམས་ལ་ངན་པར་ལྟ་བ་དང་།ཐེ་ཚོམ་དང་།མ་རིག་པ་རྣམས་ཀྱི་
534. གཉེན་པོ་མ་ཡིན་པ་དང་།ཟག་པ་དང་བཅས་པ་ཡིན་པས་དེ་ལས་ཁྱད་པར་དུ་བྱ་བའི་ཕྱིར་མིག་ལ་སོགས་པ་སྨོས་སོ།།གཞན་ཡང་བཟླས་པ་གསུམ་དག་ལ་ཐོག་མར་མཐོང་བ་ནི་aམིག་གོ།།ཇི་ལྟར་མཐོང་བ་ལ་རྣམ་པར་དཔྱོད་པ་ནི་ཤེས་པའོ།།གཉིས་པོ་དེ་ཉིད་ཇི་སྙེད་ཡོད་པ་ཅན་ཉིད་ལ་བརྟེན་ནས་རིག་པ་སྟེ།ཇི་སྙེད་ཡོད་པ་ལ་འཛིན་པའི་ཕྱིར་རོ།།ཇི་ལྟར་ཡོད་པ་ཅན་ཉིད་ལ་བརྟེན་ནས་བློ་སྟེ།ཡང་དག་པ་ཇི་ལྟ་བ་བཞིན་དུ་རྟོགས་པའི་ཕྱིར་aརོ།།གཞན་ཡང་ཆོས་མ་ཐོས་པ་རྣམས་ལ་རྗེས་སུ་དཔག་པ་དགག་པའི་ཕྱིར་མིག་ཅེས་བྱ་བ་གསུངས་སོ།།མོས་པ་ལས་བྱུང་བའི་མཐོང་བ་དགག་པའི་ཕྱིར་ཤེས་པས་སོ
535. །།མངོན་པའི་ང་རྒྱལ་དགག་པའི་ཕྱིར་རིག་པའོ།།ཟག་པ་དང་བཅས་པ་ཉིད་དགག་པའི་ཕྱིར་བློ་སྟེ།རྣམ་aཔར་དག་པའི་དོན་གྱིས་སོ།།ཁ་ཅིག་ན་རེ་བཟོད་པ་ནི་མཐོང་བ་ཉིད་ཡིན་པའི་ཕྱིར་མིག་ཡིན་
536. ལ།ཤེས་པ་ནི་ཤེས་པ་ཉིད་ཡིན་ནོ་ཞེས་ཟེར་ཏེ།དེ་ནི་བཟླས་པ་གསུམ་དག་ལ་འཐད་པ་མ་ཡིན་ཏེ།དེ་དག་ནི་མཐོང་བ་དང་།བསྒོམ་
537. པ་དང་།མི་སློབ་བའི་ལམ་གྱིས་aབསྡུས་པའི་ཕྱིར་རོ།།དགེ་སློང་དག་འདི་ནི་ཁྱེད་ལ་ཕན་པའི་ཕྱིར་དང་ཞེས་བྱ་བ་ནི་མདོ་སྡེའི་དུམ་
538. བུའོ།།ཕན་པའི་ཕྱིར་ནི་འདོད་པ་བསོད་ཉམས་ཀྱི་རྗེས་སུ་སྦྱོར་བའི་མཐའ་ཡོངས་སུ་སྤང་
539. པ་ཡིན་ནོ།།བདེ་བའི་ཕྱིར་ནི་བདག་ཉིད་དུབ་པར་གནས་པའི་རྗེས་སུ་སྦྱོར་བའི་aམཐའ་ཡོངས་སུ་སྤོང་བ་ཡིན་ནོ།།ཕན་པ་དང་བདེ་བའི་ཕྱིར་ནི་གཉིས་ཀའི་མཐའ་སྤངས་ནས་དབུ་མ་པའི་ལམ་བསྒོམ་པ་ཡིན་ནོ།།གཞན་ཡང་ཕན་པའི་ཕྱིར་ནི་སྡུག་བསྔལ་དང་བཅས་པའི་ཉེ་བའི་ཉོན་མོངས་པའི་གཉེན་པོ་བསྟེན་
540. པ་ཡིན་ནོ།།བདེ་བའི་ཕྱིར་ནི་ཉོན་མོངས་པ་རྣམས་aམེད་པར་སྡུག་བསྔལ་གྱི་
541. གཉེན་པོ་བསྟེན་
542. པ་ཡིན་ནོ།།ཕན་པ་དང་བདེ་བའི་ཕྱིར་ནི་བདེ་བ་དང་བཅས་པའི་ཉོན་མོངས་པའི་གཉེན་པོ་བསྟེན་
543. པ་ཡིན་ནོ།།གཞན་ཡང་ཕན་པའི་ཕྱིར་ནི་ལྷག་པའི་སེམས་མཐོང་བའི་ཆོས་ལ་བདེ་བར་གནས་པ་རྣམས་མ་རྟོགས་པར་ཉོན་མོངས་པ་ཟད་པའི་aལམ་མོ།།བདེ་བའི་ཕྱིར་ནི་འདིར་ཉོན་མོངས་པ་ཟད་པའི་ལམ་མ་གཏོགས་
544. པའི་ལྷག་པའི་སེམས་མཐོང་བའི་ཆོས་ལ་བདེ་བར་གནས་པའི་ལམ་མོ།།ཕན་པ་དང་བདེ་བའི་ཕྱིར་ནི་ལྷག་པའི་སེམས་མཐོང་བའི་ཆོས་ལ་བདེ་བར་གནས་པ་རྣམས་དང་བཅས་པའི་ཉོན་མོངས་པ་aཟད་པའི་ལམ་མོ།།གཞན་ཡང་ཕན་པའི་ཕྱིར་ནི་སློབ་པ་རྣམས་ཀྱི་
545. དཀའ་བའི་ལམ་མོ།།བདེ་བའི་ཕྱིར་ནི་མི་སློབ་པ་རྣམས་ཀྱི་སླ་བའི་
546. ལམ་ཡིན་ནོ།།ཕན་པ་དང་བདེ་བའི་ཕྱིར་ནི་སློབ་པ་རྣམས་ཀྱི་སླ་བའི་ལམ་ཡིན་ཏེ་གོ་རིམས་བཞིན་ནོ།།ཤིང་ཐགས་བཙུགས་པ་ནི་ཞེས་aབྱ་བ་ནི་མདོ་སྡེའི་དུམ་བུའོ།།དེ་ལ་ཟབས་རིང་བ་ནི་ཟབས་
547. རིང་དུ་བཙུགས་
548. པ་ཡིན་པའི་ཕྱིར་རོ།།ལེགས་པར་བཙུགས་པ་ནི་བློ་ནས་ལེགས་པར་བརྟན་པོར་བྱས་པའི་ཕྱིར་རོ།སྲ་བ་ནི་མི་འདྲུལ་བའི་ཕྱིར་རོ།།བརྟན་པ་ནི་ཡུན་རིང་དུ་གནས་པའི་ཤིང་
549. ཡིན་པའི་ཕྱིར་aརོ།།མཁྲེགས་པ་དང་ལྡན་པ་ནི་ཤུན་པ་མེད་པ་དང་།ཁོང་ན་ལུང་
550. མེད་པའི་ཕྱིར་རོ།།མི་གཡོ་བ་ནི་མི་འགུལ་བའི་ཕྱིར་ལ།མི་འཆག་
551. པ་ནི་མི་ཆོགས་
552. པའི་ཕྱིར་ཏེ།ཟབས་རིང་བ་དང་ལེགས་པར་བཙུགས་པའི་གཞིའི་ཁྱད་པར་གྱིས་ནི་མི་གཡོ་བ་ཡིན་ལ།སྲ་བ་དང་བརྟན་aཔ་དང་མཁྲེགས་
553. པ་དང་ལྡན་པའི་རང་བཞིན་གྱི་ཁྱད་པར་གྱིས་མི་འཆག་
554. པ་ཡིན་པས་གཞི་དང་རང་བཞིན་གྱི་
555. ཁྱད་པར་དེ་གཉིས་དང་གོ་རིམས་བཞིན་ནོ།།དེ་ལྟར་ན་དེ་དག་ནི་རྣམ་པ་གཉིས་དང་།གསུམ་དང་།གཉིས་ཀྱི་གཞི་ཉིད་དང་།རང་བཞིན་ཉིད་དང་།དེས་བྱས་aཔའི་ཕན་ཡོན་གྱི་ཕྱིར་ཕུན་སུམ་ཚོགས་པ་ནི་ཕྱི་རོལ་པ་རྣམས་ཀྱི་གནས་མི་ཐོད་
556. པ་ཡིན་ནོ།།ལོངས་སྤྱོད་བསྐྱོད་པ་དང་བརྩོན་འགྲུས་ཀྱིས་ཐོབ་པ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་བསྐྱོད་པ་དང་བརྩོན་འགྲུས་ཀྱིས་ཐོབ་པ་ཞེས་བྱ་བ་ནི་སེམས་ཀྱི་
557. རྩལ་གྱིས་aབསྒྲུབས་པ་ཉིད་དུ་ཡོངས་སུ་བསྟན་པ་ཡིན་ཏེ།གཉིད་ཀྱི་བདེ་བ་དང་།གློས་འབེབས་པ་དང་།ཉལ་བའི་བདེ་བ་གཉིས་ཀྱི་
558. གཉེན་པོར་གོ་རིམས་བཞིན་ནོ།།ལག་མཐུས་བསྒྲུབས་པ་ཞེས་བྱ་བ་ནི་ལུས་ཀྱི་རྩལ་གྱིས་བསྒྲུབས་
559. པ་ཉིད་ཡིན་ནོ།།རྡུལ་མེད་མེད་
560. དྲི་མ་ཆགས་aཆགས་སུ་བསྒྲུབས་པ་ཞེས་བྱ་བ་ནི་ངལ་བས་བསྒྲུབས་པ་ཡིན་ནོ།།ཆོས་དང་ལྡན་ཞིང་ཆོས་ཀྱིས་ཐོབ་པ་ཞེས་བྱ་བ་ནི་རིགས་པས་བསྒྲུབས་པ་ཉིད་ཡིན་ཏེ།ཡང་དག་པའི་འཚོ་བ་དང་མ་བྲལ་བ་ཉིད་ཀྱི་ཕྱིར་ཆོས་དང་ལྡན་ཞིང་ངོ་།།བསོད་ནམས་ཀྱིས་ཐོབ་པའི་ཕྱིར་ཆོས་ཀྱིས་ཐོབ་པའོ།།aགཞན་ཡང་སངས་རྒྱས་ལ་སོགས་པར་
561. གཏོགས་པ་ཉིད་མ་ཡིན་པའི་ཕྱིར་ཆོས་དང་ལྡན་ཞིང་ངོ་།།ལོག་པའི་འཚོ་བས་ཐོབ་པ་མ་ཡིན་པའི་ཕྱིར་ཆོས་ཀྱིས་ཐོབ་པའོ།།ཕན་ཡོན་ཚེ་ཕྱི་མ་ལ་འགྲོ་བ་གང་
562. མར་འགྱུར་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་འགྲོ་བ་འོག་མ་ནི་aངན་སོང་རྣམས་ཡིན་ནོ།།དེའི་འགྲོ་བ་གོང་མར་གྱུར་པ་ནི་མི་རྣམས་ཏེ།དེར་འགྲོ་བར་བྱེད་པའི་ཕན་ཡོན་ནི་འགྲོ་བ་གང་
563. མར་འགྱུར་བའོ།།དེ་ལས་ཀྱང་གང་ཞིག་མིའི་སྐལ་བ་
564. བཟང་པོའི་འབྲས་བུ་
565. སྨིན་པར་བྱེད་པ་དེ་ནི་སྐལ་བ་
566. བཟང་པོར་འགྱུར་བའོ།།དེ་ལས་ཀྱང་གང་aཞིག་ལུས་དང་ལོངས་སྤྱོད་ཡིད་དུ་འོང་བའི་འབྲས་བུ་སྨིན་པར་བྱེད་པ་དེ་ནི་རྣམ་པར་སྨིན་པ་བདེ་བར་
567. འགྱུར་བའོ།།གང་ཞིག་ལྷར་སྐྱེ་བར་བྱེད་པ་དེ་ནི་མཐོ་རིས་འགྲུབ་པར་བྱེད་པའོ།།གཞན་ཡང་འགྲོ་བ་གོང་མར་འགྱུར་བ་དེ་ཉིད་ལྷག་མས་གསལ་བར་བྱེད་པ་ཡིན་ནོ།།སྐྱེས་བུ་དམ་aཔའི་འགྲོ་བ་བདུན་དག་གང་ཞེ་ན་ཞེས་བྱ་བ་ནི་མདོ་སྡེའི་དུམ་བུའོ།།འདིར་འགྲོ་བ་ཅི་ཞེ་ན་འཇིག་རྟེན་ཕ་རོལ་དུ་འགྲོ་བའི་སྐྱེ་བ་གཞན་གྱི་
568. གནས་སྐབས་སོ།།བདུན་ཉིད་ནི་མྱ་ངན་ལས་འདས་པ་འཐོབ་པའི་དུས་ཀྱིས་དབྱེ་བ་ལས་སོ།།འཕགས་པ་མ་ཡིན་པ་ཡང་aསྲིད་པ་བདུན་དག་གིས་སམ།ལན་ཅིག་ཕྱིར་འོང་བས་ཡོངས་སུ་མྱ་ངན་ལས་འདས་པའི་ཕྱིར་ལ།བར་མ་དོར་ཡོངས་སུ་མྱ་ངན་ལས་འདའ་བ་ནི་མ་ཡིན་པ་ནས་གོང་དུ་འཕོ་བའི་བར་དུ་ཡང་མི་འགྱུར་བས་འདི་དག་ཁོ་ན་སྐྱེས་བུ་དམ་པའི་འགྲོ་བ་བདུན་དག་ཡིན་ནོ།།མྱ་ངན་ལས་aའདས་པའི་
569. ཡང་འགྲོ་བ་ཀུན་ཏུ་གཅོད་པ་ཡིན་པའི་ཕྱིར་འགྲོ་བ་མ་ཡིན་ནོ།།འོ་ན་ཚིགས་སུ་བཅད་པ་ལས།དགྲ་བཅོམ་འགྲོ་བ་མྱ་ངན་འདས།།ཞེས་གང་གསུངས་པ་ཇི་ལྟ་བུ་ཞེ་ན།དེ་ལས་ནི་རྟོན་
570. པ་ལ་འགྲོ་བ་ཞེས་བྱ་བར་བསྟན་པ་ཡིན་ནོ།།བདག་མ་བྱུང་ཡང་རུང་བདག་aགི་ཡང་སྲིད་པ་མ་བྱུང་ཡང་རུང་ཞེས་བྱ་བ་རྣམ་པ་འདི་གཉིས་ཀྱིས་ནི་མྱ་
571. ལས་འདས་པ་ལ་འདོད་པའི་ཕྱིར་མཚན་མ་མེད་པ་ལ་སྦྱོར་བ་ཡིན་ནོ།།བདག་མི་འབྱུང་བར་འགྱུར།བདག་གི་ལུས་འདི་མི་འབྱུང་བར་འགྱུར་རོ་ཞེས་བྱ་བ་ཡིན་ཏེ།མི་རྟག་པའི་རྣམ་པ་གཉིས་ཀྱིས་
572. aསྐྱེ་བ་སུན་འབྱིན་པའི་ཕྱིར་སྨོན་པ་མེད་པ་ལ་སྦྱོར་བ་ཡིན་ནོ།།རྣམ་གྲངས་གཞན་ཡང་སྨོན་པ་དང་ངེས་པའི་དུས་གཉིས་སུ་མྱ་ངན་ལས་འདས་པ་ལ་སེམས་རབ་ཏུ་འཇུག་པར་བྱེད་པའི་ཕྱིར་གཉིས་ཀ་ཡང་མཚན་མ་མེད་པ་ལ་སྦྱོར་བ་ཁོ་ན་ཡིན་ནོ།།དེ་ལྟར་ན་གང་ཡོད་པ་ཞེས་བྱ་བ་aནི་ཕུང་པོ་ཙམ་མོ།།གང་འབྱུང་བ་ཞེས་བྱ་བ་ནི་འདུས་བྱས་སོ།།དེ་སྤོང་ངོ་ཞེས་བྱ་བ་ནི་འདུས་བྱས་མི་རྟག་པ་ཙམ་འགོག་པར་མཐོང་བའི་ཕྱིར་བཏང་སྙོམས་འཐོབ་ཀྱི་
573. བདག་མི་འབྱུང་བར་འགྱུར་རོ་སྙམ་དུ་དངང་
574. བར་མི་འགྱུར་རོ།།ལེན་པ་མེད་པར་མྱ་ངན་ལས་འདས་པ་ནི་ཁ་ཅིག་
575. aལས་ནི་ཕུང་པོའི་ལྷག་མ་མེད་པ་ཡིན་པར་འབྱུང་སྟེ།དཔེར་ན་རྣམ་པར་གྲོལ་བའི་རྒྱུས་ལེན་པ་མེད་པར་ཡོངས་སུ་མྱ་ངན་ལས་འདས་པ་ཡིན་ནོ་ཞེས་འབྱུང་བ་ལྟ་བུའོ།།ཁ་ཅིག་ལས་ནི་ཕུང་པོའི་ལྷག་མ་དང་བཅས་པ་ཡིན་པར་འབྱུང་སྟེ།དཔེར་ན་ཀྱེ་མ་དགེ་སློང་ཉེ་བར་ཞི་བ་ཟག་aཔ་མེད་པ་དང་ལྡན་པ།འདོད་ཆགས་དང་བྲལ་བ་མི་ལྡན་པར་གྱུར་པ།ལེན་པ་མེད་པར་མྱ་ངན་ལས་འདས་པ་འདི་ནི་ལེགས་སོ་ཞེས་འབྱུང་བ་ལྟ་བུའོ།།འདི་
576. ནི་ཕུང་པོའི་ལྷག་མ་མེད་པ་ལ་བྱ་བར་མངོན་ཏེ།ཚེ་ཕྱི་མའི་འགྲོ་བའི་དབང་དུ་མཛད་པའི་ཕྱིར་དང་།ཤར་aཕྱོགས་སུ་འགྲོ་བར་མི་སྨྲ་ཞིང་ཞེས་བྱ་བ་རྒྱས་པར་གསུངས་པའི་
577. ཕྱིར་རོ།།ཡོད་པ་ལ་ཡོད་པ་ཉིད་དང་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ།སྟོང་པ་ཉིད་ཀྱིས་ཡོད་པ་ལ།།ཡོད་ཉིད་མེད་ལ་མེད་ཉིད་རིག།དེ་ནས་ཇི་ལྟར་གང་ཡོད་ལ།།གཉིས་ཀྱིས་
578. བླ་བཅས་བླ་མེད་aརིག།གཉིས་ཀྱིས་
579. ཞེས་བྱ་བ་ནི་མཚན་མ་མེད་པ་དང་སྨོན་པ་མེད་པ་གཉིས་ཀྱིས་སོ།།སྟོང་པ་ཉིད་ལ་སོགས་པའི་ཏིང་ངེ་འཛིན་རྣམས་ཀྱི་གོ་རིམས་ཀྱང་དེ་ཉིད་ཀྱི་ཕྱིར་རོ།།ཡོད་པ་དང་མེད་པའི་དངོས་པོ་
580. ཤེས་པ་ནི་ཡོད་པ་ལ་བླ་མ་དང་བཅས་པ་དང་བླ་མ་མེད་པ་གཉིས་སུ་ཤེས་aཔར་ནུས་ཀྱི།གྱི་ན་ནི་མ་ཡིན་ལ།ཤེས་ན་ཡོད་པ་བླ་མ་དང་བཅས་པ་ཡིན་ན་ནི་ཡིད་ཀྱིས་སྨོན་པར་མི་བྱེད་ལ།བླ་ན་མེད་པ་ཡིན་ན་ནི་སྨོན་པར་བྱེད་དོ།།གཞན་ཡང་སྨྲས་པ།བདག་འཛིན་ཕྱིར་དང་སྲིད་ལ་སྲིད
581. །།དེས་ན་སྲེད་ཟད་
582. མི་འདོད་དེ།།གསུམ་པོ་དེ་ཡི་གཉེན་aཔོར་ནི།།སྟོང་ཉིད་ལ་སོགས་ཏིང་
583. འཛིན་རྣམས།།གཅིག་གིས་ཡོད་དང་མེད་པ་དང་།གཉིས་ཀྱིས་
584. ཡོད་ལ་སྐྱོན་ཡོན་རིག།དེ་ཕྱིར་གསུམ་སྟེ་དེ་དག་གི
585. །རིམ་པ་སྔ་མས་ཕྱིར་མ་དྲངས།།དེ་ལྟར་ན་ཡོད་པ་
586. ལ་སྐྱོན་ཡོན་ཞེས་བྱ་བ་ནི་འདུས་བྱས་དང་འདུས་མ་བྱས་ལ་སྟེ་aགོ་རིམས་བཞིན་ནོ།།ལུང་ལས་ནི།མེད་དང་དེ་བཞིན་སྐྱོན་ལྡན་དང་།།དེ་བཞིན་ཡོན་ཏན་ལྡན་དངོས་ལ།།ཡོད་འཛིན་ཡོན་ཏན་ལྡན་འཛིན་དང་།།ཡོན་ཏན་མི་ལྡན་འཛིན་གཞོམ་ཕྱིར།།གོ་རིམས་བཞིན་དུ་སྟོང་པ་ཉིད་ལ་སོགས་པའི་ཏིང་ངེ་འཛིན་རྣམས་སོ་ཞེས་aའབྱུང་ངོ་།།ལེགས་པར་མཐོང་བ་ལེགས་པར་རིག་པ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་ལེགས་པར་མཐོང་བ་ནི་བསྟན་པ་ཡིན་ལ།ལྷག་མ་ནི་བཤད་པ་ཡིན་ནོ།།དེ་ལ་
587. ལེགས་པར་རིག་པ་ནི་ཐོས་པ་ལས་བྱུང་བའི་ཤེས་རབ་ཀྱིས་སོ།།ལེགས་པར་ཡིད་ལ་བྱས་པ་aནི་བསམས་
588. པ་ལས་བྱུང་བས་སོ།།ལེགས་པར་བསྟེན་
589. པ་ནི་འཇིག་རྟེན་པའི་བསྒོམས་པ་
590. ལས་བྱུང་བ་སྟེ།དགའ་བ་དང་བཅས་པ་ཡིན་པའི་ཕྱིར་རོ།།ལེགས་པར་རྟོགས་པ་ནི་འཇིག་རྟེན་ལས་འདས་པ་སྟེ་དོན་དམ་པ་ལ་འཇུག་པའི་ཕྱིར་རོ།།དེ་ལྟར་aན་ལེགས་པར་མཐོང་བ་ཡིན་ནོ།།འདུན་པ་སྐྱེད་
591. པར་བྱེད་རྩོལ་བར་བྱེད་ཅེས་བྱ་བ་ནི་མདོ་སྡེའི་དུམ་བུའོ།།མཉམ་པར་མ་བཞག་པའི་སྦྱོར་བ་སྤང་བ་ལ་སོགས་པར་འདོད་པ་ཉིད་ཀྱི་ཕྱིར་དང་།དེའི་ཐབས་ཡོངས་སུ་བཟུང་བ་ཉིད་ཀྱི་ཕྱིར་དང་།དེ་ལན་མང་དུ་བྱ་བ་དང་།བརྟན་aཔོར་བྱ་བ་ཉིད་ཀྱི་ཕྱིར་དང་།མཉམ་པར་གཞག་པའི་སྦྱོར་བ་ཞུམ་པ་དང་།རྒོད་པའི་གཉེན་པོའི་བསྒོམ་པ་ཉིད་ཀྱི་ཕྱིར་དེ་དག་གོ་རིམས་བཞིན་དུ་རིག་པར་བྱའོ།།གཞན་ཡང་སྤང་བ་ལ་སོགས་པར་འདོད་པ་ཉིད་ཀྱི་ཕྱིར་དང་།དེ་དག་ལ་སྦྱོར་བ་ཉིད་ཀྱི་ཕྱིར་དང་།དེ་ལ་བརྩོན་aཔའི་ལུས་དང་སེམས་དུབ་པར་གྱུར་ན་བརྩོན་འགྲུས་རྒྱུན་མི་ཆད་
592. པ་ཉིད་ཀྱི་ཕྱིར་དང་།ཞི་གནས་དང་ལྷག་མཐོང་གི་ཉེ་བའི་ཉོན་མོངས་པ་སྤངས་པ་
593. ཉིད་ཀྱི་ཕྱིར་ཡང་གོ་རིམས་བཞིན་ནོ།།གཞན་ཡང་རྩོལ་
594. བར་བྱེད་པ་ནི་སོ་སོར་རྟོགས་
595. པའི་དུས་ན་བརྩོན་འགྲུས་བརྩམས་པ་ལ་aབརྟེན་པ་ཉིད་ཀྱི་ཕྱིར་དང་།བསྒོམ་
596. པའི་དུས་ན་
597. ཏིང་ངེ་འཛིན་ལ་བརྟེན་པ་ཉིད་ཀྱི་ཕྱིར་ཏེ།སེམས་ཞུམ་པ་རབ་ཏུ་བཟུང་ནས་ནང་དུ་རབ་ཏུ་འཇོག་པའི་ཕྱིར་ན་དགེ་སློང་མའི་མདོ་སྡེ་ལས་འབྱུང་བ་བཞིན་ནོ།།འདུས་པ་དང་ལྡན་པ་ཚོགས་དང་ལྡན་པ་ཞེས་བྱ་བ་ནི་མདོ་སྡེའི་དུམ་aབུའོ
598. །།འཁོར་དང་།བློ་དང་།ཡིད་ཆེས་པ་དང་།མཆོད་པ་ཕུན་སུམ་ཚོགས་པ་ཉིད་དུ་སྟོན་ཏོ།།འདུས་པ་དང་ལྡན་པ་ཚོགས་དང་ལྡན་པ་ཞེས་བྱ་བ་ནི་འཁོར་ཕུན་སུམ་ཚོགས་པ་ཉིད་ཡིན་ཏེ།ཉན་པ་པོའི་ཚོགས་འདུས་པ་དང་འཁོད་པ་དང་གོ་རིམས་བཞིན་ནོ།།ཚོགས་ཀྱི་aསློབ་དཔོན་ཞེས་བྱ་བ་ནི་བློ་ཕུན་སུམ་ཚོགས་པ་ཉིད་ཡིན་ཏེ།དེ་རྣམས་ལ་རང་གི་བསྟན་བཅོས་ཀྱི་
599. རྗེས་སུ་སྟོན་པའི་ཕྱིར་རོ།།སྐྱེ་བོ་མང་པོས་དགེ་བའི་རང་བཞིན་དུ་ཀུན་ཏུ་ཤེས་པ་ཞེས་བྱ་བ་ནི་ཡིད་ཆེས་པ་ཕུན་སུམ་ཚོགས་པ་ཡིན་ཏེ།མང་པོ་རྣམས་ཀྱིས་རྟོགས་པ་ལ་ཡིད་aཆེས་པ་ཉིད་ཡིན་པའི་ཕྱིར་རོ།།ཚོགས་ཆེན་པོས་མདུན་གྱིས་བདར་བ་ཞེས་བྱ་བ་ནི་མཆོད་པ་ཕུན་སུམ་ཚོགས་པ་ཉིད་ཡིན་ནོ།།དམག་ལྡན་ཆོས་འདི་ནི་ཟབ་པ་ཞེས་བྱ་བ་ནི་མདོ་སྡེའི་དུམ་བུའོ།དེ་ཡང་དེ་ལས་བཅོམ་ལྡན་འདས་ཀྱིས་ཆོས་བདག་མེད་པ་ཐུགས་སུ་ཆུད་པ་གང་aཡིན་པ་དེའི་དབང་དུ་མཛད་པ་ཡིན་པའི་ཕྱིར་རོ།།དེ་ནི་སྔོན་
600. ཤེས་རབ་མ་སྦྱངས་བས་རང་གིས་མཐོང་བར་དཀའ་བ་ཡིན་ཏེ་དེས་ན་ཟབ་པའོ།།སྟོན་པ་ན་ཁོང་དུ་ཆུད་པར་དཀའ་བ་ཡིན་ཏེ།དེས་ན་ཟབ་པར་སྣང་བའོ།།རང་གི་རྟག་
601. པར་མི་ནུས་པ་ཡིན་ཏེ།དེས་ན་མཐོང་aབར་
602. དཀའ་བའོ།།སྟོན་པ་ན་རྟོག་གེའི་སྤྱོད་ཡུལ་མ་ཡིན་ཏེ།དེས་ན་ཁོང་དུ་ཆུད་པར་དཀའ་བ་སྟེ།དེ་ནི་རྟོག་གེ་ལ་མ་གྲགས་པ་ཉིད་ཡིན་པའི་ཕྱིར་རོ།།གཞན་ཡང་འདིར་བདག་མེད་པ་སྟོན་པ་ཁོ་ན་ཆོས་ཡིན་ཏེ།དོན་དམ་པར་མཐོང་བར་དཀའ་བ་ཉིད་ཀྱི་ཕྱིར་ཟབ་aཔའོ།།ཀུན་རྫོབ་ཀྱི་དོན་དུ་
603. ཁོང་དུ་ཆུད་པར་དཀའ་བ་ཉིད་ཀྱི་ཕྱིར་ཟབ་པར་སྣང་བའོ།།དོན་དམ་པར་བརྟག་པར་མི་ནུས་པ་ཉིད་ཀྱི་ཕྱིར་མཐོང་བར་
604. དཀའ་བའོ།།ཀུན་རྫོབ་ཀྱི་དོན་དུ་རྟོག་གེ་སྤྱོད་པ་མ་ཡིན་པ་ཉིད་ཀྱི་
605. ཕྱིར་ཁོང་དུ་ཆུད་པར་དཀའ་བ་སྟེ།དོན་དམ་པའི་དབང་དུ་aམཛད་པས་དེའི་རྟོག་གེ་ལ་རྒྱུ་བ་མ་ཡིན་པའི་ཕྱིར་རོ།།དེ་ལྟར་ན་ཇི་ལྟར་ན་ཟབ་པ་ཟབ་པར་སྣང་བ་དང་།རྒྱུ་གང་གི་ཡིན་པ་དེ་ཚིག་གཉིས་དང་གཉིས་ཀྱིས་
606. ཡོངས་སུ་བསྟན་པ་ཡིན་ནོ།།ད་ནི་དེ་ལྟ་བུའི་ཆོས་དེ་སུས་རིག་པར་ནུས་ཤེ་ན།ཞིབ་མོར་བརྟགས་པའི་མཁས་པ་aདང་མཛངས་
607. པས་རིག་པར་ཞེས་བྱ་བ་སྨྲས་ཏེ།དེ་ལ་ཞིབ་མོ་ནི་དེ་ཁོ་ནའི་དོན་ལ་འཇུག་པའི་ཕྱིར་ལ།བརྟགས་པ་ནི་དོན་མཐའ་དག་ལ་འཇུག་པའི་ཕྱིར་ཏེ།ཇི་ལྟ་བ་བཞིན་དང་ཇི་སྙེད་ཡོད་པ་ཉིད་ཅན་གྱི་
608. རྒྱུས་སོ།།དེ་གཉིས་ཀྱང་རྣམ་པ་གཉིས་ཏེ།མཁས་པ་རྣམས་aཏེ་སོ་སོའི་སྐྱེ་བོ་གང་དག་སྔོན་བློ་ཡོངས་སུ་སྨིན་པར་བྱས་པ་སྐྱེ་བས་ཐོབ་པ་དེ་གཉི་གའི་
609. དོན་ལ་འཇུག་ནུས་པའི་ཤེས་རབ་དང་ལྡན་པ་རྣམས་དང་།མཛངས་
610. པ་རྣམས་ཏེ་བདེན་པ་མཐོང་བ་རྣམས་སོ།།དེ་རྣམས་ནི་དེ་གཉིས་ཀའི་དོན་ལ་ཞུགས་པའི་ཤེས་རབ་
611. ཅན་ཉིད་ཡིན་aཔའི་ཕྱིར་མཛངས་
612. པ་རྣམས་སོ།།དེ་བཞིན་གཤེགས་པས་ཕན་ཡོན་བཅུ་གཟིགས་ནས་འདུལ་བ་ལ་ཉན་ཐོས་རྣམས་ཀྱི་བསླབ་པའི་གཞི་འཆའ་བར་མཛད་དོ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་བསླབ་པ་ནི་གང་ཡིན།བསླབ་པའི་གཞི་ནི་གང་ཡིན་ཞེ་ན།aཡང་དག་པར་བླང་བ་དང་།རྗེས་སུ་བསྲུང་
613. བ་དང་།སོར་ཞུགས་པ་རྣམས་ནི་བསླབ་པ་ཡིན་ནོ།།བྱ་བ་མ་ཡིན་པ་དང་།བྱ་བ་ཡང་དག་པར་བླང་བར་བྱ་བ་དང་།རྗེས་སུ་བསྲུང་བར་བྱ་བ་དང་།སོར་གཞུག་
614. པར་བྱ་བ་ནི་བསླབ་པའི་གཞི་ཡིན་ནོ།།གཞན་ཡང་སྤང་aབ་དང་།བླང་བ་དང་།སོ་སོར་བཤགས་པ་དང་།ཉིན་དང་
615. མཚན་དུ་སློབ་པ་ནི་བསླབ་པ་ཡིན་ཏེ།།སྒྲ་གཅན་ཟིན་གྱི་མདོ་སྡེ་ལས་འབྱུང་
616. བ་བཞིན་ནོ།།ཚུལ་ཁྲིམས་ཀྱི་ཡན་ལག་རྣམས་ནི་བསླབ་པའི་
617. གཞི་ཡིན་ནོ།།གཞན་ཡང་བསླབ་པ་ཉིད་གཞི་ཡིན་ཏེ།བསླབ་པ་aའདོད་པ་རྣམས་ཁྱད་པར་དུ་འགྱུར་བའི་ཕྱིར་རོ།།དགེ་འདུན་བསྡུ་བའི་ཕྱིར་ནི་བསླབ་པ་དང་
618. མཐུན་པ་ཉིད་ཀྱིས་སོ།།དགེ་འདུན་ལེགས་པར་བྱ་བའི་ཕྱིར་ནི་མཛེས་པ་ཉིད་ཀྱིས་སོ།།དགེ་འདུན་བདེ་བར་བྱ་བའི་ཕྱིར་ནི་ཡང་དག་པར་བླང་
619. བ་སྒྲུབ་པ་མཆོག་ཏུ་དགའ་བ་མང་བ་ཉིད་aཀྱིས་སོ།།མངོན་པར་མ་དད་པ་རྣམས་དད་པར་བྱ་བའི་ཕྱིར་ནི་མཛེས་པ་ཉིད་ཀྱིས་དད་པ་སྐྱེས་པས་སོ།།མངོན་པར་དད་པ་རྣམས་ཕྱིར་ཞིང་འབྱུང་བར་བྱ་བའི་ཕྱིར་ནི་དེ་ཉིད་ཀྱིས་
620. དེ་འཕེལ་བར་བྱེད་པ་ཉིད་ཀྱིས་སོ།།གང་ཟག་གནང་
621. མི་བཀུར་བ་རྣམས་ཚར་གཅད་
622. པའི་ཕྱིར་aབསླབ་པ་ལས་འདའ་བས་
623. མི་མཛེས་པ་རྣམས་ཏེ།བསླབ་པ་ནི་འདོད་པ་རྣམས་གནས་ནས་དབྱུང་བ་དང་བསྐྲད་པ་ཉིད་ཀྱིས་སོ།།ངོ་ཚ་ཤེས་པ་རྣམས་བདེ་བར་གནས་པར་བྱ་བའི་ཕྱིར་ནི་བསླབ་པ་འདོད་པ་རྣམས་ཚུལ་ཁྲིམས་མཚུངས་པ་ཉིད་ཀྱིས་བསྐྱོད་པ་མེད་པར་aའགྲོགས་ན་བདེ་བ་ཉིད་ཀྱིས་སོ།།མཐོང་བའི་ཆོས་ཀྱི་ཟག་པ་རྣམས་བསྡམས་པའི་ཕྱིར་ནི།ད་ལྟར་བྱུང་བའི་ཟག་པ་རྣམས་བཟློག་པའི་ཕྱིར་བསླབ་པའི་གཞི་འཆའ་བའོ།།ཚེ་རབས་ཕྱི་མའི་ཟག་པ་རྣམས་
624. བཟློག་པའི་ཕྱིར་ནི་མ་འོངས་པའི་གང་ཟག་ལ་མི་འཇུག་པར་aབྱ་བའི་ཕྱིར་བསླབ་པའི་
625. གཞི་འཆའ་བའོ།།ཚངས་པར་སྤྱོད་པ་རྗེས་སུ་གཟུང་
626. བའི་ཕྱིར་དང་།ཚངས་པར་སྤྱོད་པ་ཡུན་རིང་དུ་གནས་པར་བྱ་བའི་ཕྱིར་ཏེ།ངའི་
627. ཚངས་པར་སྤྱོད་པ་ཡུན་རིང་དུ་གནས་པར་འགྱུར་བ་ནི་ཚངས་པར་སྤྱོད་པ་བརྡ་ཅན་དང་དོན་དམ་པའི་རྗེས་སུ་འཇུག་པ་aསྟེ།རབ་ཏུ་བྱུང་བ་དང་རྟོག་
628. པར་བརྒྱུད་པ་གཉིས་སོ།།དེ་རྣམས་ལས་གཅིག་ནི་བསྟན་པ་མི་ཕྱེད་པར་བྱ་བའི་དབང་དུ་མཛད་ནས་སོ།།གཅིག་ནི་ཁ་ན་མ་ཐོ་བ་མེད་པ་
629. ཉིད་ཀྱིའོ།།གཅིག་ནི་རྒྱུ་ཕུན་སུམ་ཚོགས་པའིའོ།།གཉིས་ནི་ཟང་ཟིང་གི་ལོངས་སྤྱོད་ཕུན་སུམ་ཚོགས་པའིའོ།།aགཉིས་ནི་ཆོས་ཀྱི་ལོངས་སྤྱོད་ཕུན་སུམ་ཚོགས་པའིའོ།།གཉིས་ནི་མྱ་ངན་ལས་འདས་པ་འཐོབ་པ་ཕུན་སུམ་ཚོགས་པའིའོ།།གཅིག་ནི་བསྟན་པའི་དོན་ཆེ་བ་ཉིད་
630. ཕུན་སུམ་ཚོགས་པའིའོ།།དགེ་སློང་དགྲ་བཅོམ་པ་ཟག་པ་ཟད་པའི་སྡུག་བསྔལ་གང་ཡིན་པ་དེ་འགག་པ་ཞེས་aབྱ་བ་ནི་མདོ་སྡེའི་དུམ་བུའོ།།དེ་ལ་ཡང་འབྱུང་བ་པའི་སྡུག་བསྔལ་གང་ཡིན་པ་དེ་འགགས་པ་སྟེ།འཇུག་པའི་གགས་སུ་གྱུར་པའི་ཕྱིར་རོ།།དེ་ཉེ་བར་ཞི་བ་ནི་གཏན་དུ་མི་སྐྱེ་བའི་ཆོས་ཉིད་ཡིན་པའི་ཕྱིར་རོ།།འཇིག་རྟེན་པའི་འགོག་པ་ལས་ཁྱད་པར་དུ་བྱ་བའི་ཕྱིར་aཉེ་བར་ཞི་བ་སྨོས་ཏེ།བསྲབས་པའི་དངོས་པོར་ཉེ་བར་ཞི་བ་ལས་ཁྱད་པར་དུ་བྱ་བའི་ཕྱིར་འགོག་པ་སྨོས་སོ།།ཚེ་འདི་པའི་གང་ཡིན་པ་དེ་ནི་བསིལ་བར་གྱུར་པ་སྟེ།ཉོན་མོངས་པའི་བག་ལ་
631. ཉལ་གྱི་དྲོད་དང་བྲལ་བའི་ཕྱིར་ན་བུམ་པའི་གྱོ་མོ་ཚ་བ་བསིལ་བར་གྱུར་པ་བཞིན་ནོ།།aདེ་ནུབ་པ་ནི་ཕུང་པོའི་ལྷག་མ་མེད་པའི་མྱ་ངན་ལས་འདས་པར་རོ།།གཞན་ཡང་འཇིག་རྟེན་པའི་འདོད་ཆགས་དང་བྲལ་བ་རྣམས་ནི་ས་འོག་མ་པའི་སྡུག་བསྔལ་འགག་
632. པ་ཡིན་གྱི་ཉེ་བར་ཞི་བ་ནི་མ་ཡིན་ཏེ།ཕྱིས་སྐྱེ་བའི་ཆོས་ཉིད་ཡིན་པའི་ཕྱིར་རོ།།བསིལ་
633. བར་གྱུར་པ་aཡང་མ་ཡིན་ཏེ།བག་ལ་ཉལ་ལུས་པའི་ཕྱིར་རོ།།ས་གོང་མ་པ་ཡང་མ་ནུབ་པ་ཡིན་ནོ།།དགྲ་བཅོམ་པའི་ནི་དེ་ལས་བཟློག་ནས་ཉེ་བར་ཞི་བ་དང་ནུབ་པའི་བར་དུ་ཡིན་ནོ།།གཞན་ཡང་འཇིག་རྟེན་པ་རྣམས་ཀྱི་འགོག་པ་ནི་ཞི་བ་མ་ཡིན་ཏེ།ས་འོག་མའི་སྡུག་བསྔལ་aགྱི་སྡུག་བསྔལ་དང་བཅས་པ་ཡིན་པའི་ཕྱིར་རོ།།བག་ལ་ཉལ་མ་སྤངས་པས་གྱ་ནོམ་པ་ཡང་མ་ཡིན་ནོ།།ཡང་འཇུག་པ་ཉིད་ཀྱིས་ངེས་པར་འབྱུང་བ་ཡང་མ་ཡིན་ནོ།།དེ་ལས་བཟློག་
634. ནས་འཕགས་པ་རྣམས་ཀྱི་སྡུག་བསྔལ་འགོག་པའི་ཞི་བ་དང་།aགྱ་ནོམ་པ་དང་།ངེས་པར་འབྱུང་བ་ཡིན་ནོ།།དེའི་རྣམ་པ་དང་མཐུན་པར་དགྲ་བཅོམ་པའི་སྡུག་བསྔལ་འགགས་པ་དང་ནུབ་པ་ཞེས་བྱ་བའི་བར་ཡིན་པར་བསྟན་ཏོ།།བྲམ་ཟེ་ནི་འདི་ལྟ་སྟེ་སོམ་ཉི་མེད་ཅིང་ཞེས་བྱ་བ་ནི་མདོ་སྡེའི་དུམ་བུའོ
635. །།འདི་ལས་ནི་ཡེ་ཤེས་དང་སྤངས་aཔ་ཕུན་སུམ་ཚོགས་པས་དོན་དམ་པའི་བྲམ་ཟེའི་མཚན་ཉིད་བསྟན་ཏོ།།སོམ་ཉི་མེད་པ་ཉིད་ཀྱིས་ནི་ཡེ་ཤེས་ཕུན་སུམ་ཚོགས་པ་སྟེ།དོན་དམ་པ་དང་རང་གིས་ཐོབ་པ་ལས་
636. སོམ་ཉི་མེད་པའི་ཕྱིར་རོ།།ལྷག་མས་ནི་སྤངས་པ་ཕུན་སུམ་ཚོགས་པ་སྟེ།ངན་སོང་པ་དང་ཡང་འབྱུང་བ་aཔའི་ཀུན་ནས་ཉོན་མོངས་པ་སྤངས་པའི་ཕྱིར་རོ།།འགྱོད་པ་ཆད་པ་ཉིད་ཀྱིས་ནི་ཉོན་མོངས་པར་འགྱུར་བའི་ལས་སྤངས་པའི་ཕྱིར་ངན་སོང་བའི་ཀུན་ནས་ཉོན་མོངས་པ་སྤངས་པར་ཡོངས་སུ་སྟོན་ཏོ།།ལྷག་མས་ནི་ཡང་འབྱུང་བ་པའི་ཀུན་ནས་ཉོན་མོངས་པ་སྤངས་པ་ཡིན་ཏེ།འདུན་aཔ་དང་འདོད་ཆགས་སྤངས་པར་ཡོངས་སུ་བསྟན་པའི་ཕྱིར་རོ།།འབྱུང་བ་དང་འཇིག་པ་ལ་སྲེད་པ་ནི་འབྱུང་བར་འགྱུར་བར་བྱའོ།།མི་འབྱུང་བར་འགྱུར་བར་བྱའོ་སྙམ་དུ་འདུན་པའོ།།ཆགས་པ་ནི་དེ་ཉིད་ལ་འདོད་པ་དང་གཟུགས་དང་གཟུགས་མེད་པའི་འདོད་ཆགས་རྣམས་aསོ།།སྲེད་པ་ཐམས་ཅད་རྣམ་སྤངས་ནས།།འདུ་བྱེད་ཐམས་ཅད་ཟད་ཕྱིར་དང་།།ཕུང་པོ་ཐམས་ཅད་ཡོངས་ཤེས་ན།།ཡང་སྲེད་པར་ནི་
637. འདོད་མི་འགྱུར།།ཞེས་བྱ་བའི་ཚིགས་སུ་བཅད་པ་འདི་དང་།ལས་དང་སྲིད་
638. དང་དེ་བཞིན་མ་རིག་པ།།ཚེ་རབས་ཕྱི་མའི་འདུ་བྱེད་རྣམས་aཀྱི་རྒྱུ།།ཞེས་བྱ་བ་འདི་དང་
639. ཡང་སྦྱར་བར་བྱ་སྟེ།གོ་རིམས་ཐ་དད་པ་ཙམ་ཞིག་ཁྱད་པར་ཡོད་དོ།།གཞན་ཡང་སོམ་ཉི་མེད་པ་ཉིད་ཀྱིས་ནི་ཤེས་ནས་ཐ་
640. དད་པ་གསུམ་འཐོབ་པར་སྟོན་ལ།འགྱོད་པ་ཆད་པ་ཉིད་ཀྱིས་ནི་འཕགས་པ་དགྱེས་པའི་ཚུལ་ཁྲིམས་འཐོབ་པར་སྟོན་ཏེ།aདེ་ལྟར་ན་མཐོང་བའི་ལམ་གྱིས་བྲམ་ཟེའི་ཚུལ་གྱིས་ནི་སློབ་པའི་བྲམ་ཟེའི་མཚན་ཉིད་ཡོངས་སུ་བསྟན་ཏོ།།ལྷག་མས་ནི་མི་སློབ་པའི་བྲམ་ཟེའི་མཚན་ཉིད་ཡོངས་སུ་བསྟན་ཏེ།འདུན་པ་དང་འདོད་ཆགས་སྤངས་པར་ཡོངས་སུ་བསྟན་པའི་ཕྱིར་རོ།།འབྱུང་བ་དང་འཇིག་པ་aལ་སྲེད་པ་དང་བྲལ་བ་ཞེས་བྱ་བ་ནི་གསོན་པ་དང་འཆི་བ་ལ་མངོན་པར་མི་དགའ་བའི་ཕྱིར་འདུན་པ་སྤངས་པ་ཡིན་ཏེ།ཇི་སྐད་དུ།འཆི་ལ་མངོན་པར་མི་དགའ་ལ།།གསོན་ལ་འང་མངོན་པར་མི་དགའོ།།ཞེས་ཚིགས་སུ་བཅད་པ་འདི་
641. གསུངས་པ་ལྟ་བུའོ།།ཆགས་པ་aརྒྱས་པར་མི་འགྱུར་བ།།ཞེས་བྱ་བ་ནི་འདོད་པ་དང་གཟུགས་དང་གཟུགས་མེད་པའི་འདོད་ཆགས་སྤངས་པ་ཡིན་ནོ།།རྣམ་གྲངས་གཞན་ཡང་མངོན་པའི་ང་རྒྱལ་ཅན་གྱི་ཉེ་བའི་ཉོན་མོངས་པའི་
642. གཉེན་པོར་བྲམ་ཟེ་ཉིད་ལ་མངོན་པའི་ང་རྒྱལ་མེད་པ་ཉིད་དུ་ཡོངས་སུ་བསྟན་པ་aཡིན་ནོ
643. །།མངོན་པའི་ང་རྒྱལ་ཅན་ནི་ཟབ་མོ་སྟོང་པ་ཉིད་དང་ལྡན་པ་རྟེན་ཅིང་འབྲེལ་པར་འབྱུང་བ་རྐྱེན་འདི་པ་ཉིད་དང་མཐུན་པའི་གཏམ་བརྗོད་པ་ན་སོམ་ཉི་ཟལ།ཕྱིས་ཀྱང་ཡིད་ལ་གཅགས་པར་འགྱུར་ཏེ།ཇི་སྐད་དུ་ལྷའི་མདོ་ལས་གསུངས་པ་ལྟ་བུ་ཡིན་ཞིང་།ལུས་སམ་aསྙོམས་པར་འཇུག་པ་ལ་སྲེད་པ་ཀུན་ཏུ་རྒྱུ་ལ།འདོད་ཆགས་ཀྱི་བག་ལ་ཉལ་ཡང་རྟག་ཏུ་རྗེས་སུ་འབྲང་བ་ཁོ་ན་ཡིན་ནོ།།མི་རྟག་པའི་འདུ་ཤེས་ཞིང་པ་ལ་སོགས་པའི་དཔེ་དང་བཅས་པ་ནི་མདོ་སྡེའི་དུམ་བུའོ།།འདིར་ཞིང་པའི་དཔེས་ནི་མི་རྟག་པའི་འདུ་ཤེས་བག་ལ་ཉལ་aགྱི་གཉེན་པོ་ཉིད་དུ་ཡོངས་སུ་བསྟན་ལ།རྩ་བལ་བ་ཛའི་དཔེས་ནི་ཀུན་ནས་དཀྲིས་པའི་གཉེན་པོ་ཉིད་དུ་ཡོངས་སུ་བསྟན་པ་ཡིན་ཏེ།ཉོན་མོངས་པ་མ་བྱུང་བ་དང་།བྱུང་བའི་དབང་དུ་བྱས་པའི་ཕྱིར་རོ།།ཨ་མྲའི་དོག་པའི་དཔེས་ནི་དེ་ལས་གཞན་བག་ལ་ཉལ་གྱི་གཉེན་པོ་aསྨོན་པ་མེད་པ་དང་།མཚན་མ་མེད་པའི་འདུ་ཤེས་དག་འདྲེན་པར་བྱེད་པ་ཉིད་ཡིན་ནོ
644. །།སྤྱི་རྟེན་གྱི་
645. ནི་དེ་ལས་གཞན་པ་ཀུན་ནས་དཀྲིས་པའི་གཉེན་པོ་མི་སྡུག་པ་ལ་སོགས་པའི་འདུ་ཤེས་དག་ཏུ་
646. ཀུན་ཏུ་འཛིན་པར་བྱེད་པ་ཉིད་ཡིན་ཏེ།ཡོངས་སུ་མི་ཉམས་པར་འགྱུར་བའི་ཕྱིར་aརོ།།གླང་པོ་ཆེའི་རྗེས་ཀྱིས་ནི་དེ་དག་མི་རྟག་པའི་འདུ་ཤེས་ཀྱིས་སྤྱོད་ཡུལ་གྱི་ནང་དུ་ཆུད་པ་ཉིད་ཡིན་ཏེ།མི་རྟག་པ་ཉིད་དུ་ཡོངས་སུ་རྟག་
647. པར་བྱ་བ་ཉིད་ཡིན་པའི་ཕྱིར་རོ།།འབབ་ཆུ་རྣམས་ཀྱིས་ནི་དེ་ལས་གཞན་པ་སུན་འབྱིན་པའི་རྣམ་པ་
648. དག་དེར་ཐུག་པ་ཉིད་aཡིན་ཏེ།འདུ་བྱེད་ཀྱི་སྡུག་བསྔལ་ཉིད་ལ་འཇུག་པ་ཉིད་ཡིན་པའི་ཕྱིར་རོ།།ཉི་མ་དང་ཁམས་ཀྱི་
649. རྒྱལ་པོས་ནི་མི་སློབ་པའི་གནས་སྐབས་ན་གོ་རིམས་བཞིན་དུ་མི་བརྗེད་པའི་ཆོས་ཉིད་དུ་བྱེད་པ་དང་།འཇིག་རྟེན་པའི་འདུ་ཤེས་གཞན་ལ་དབང་སྒྱུར་
650. བ་ཉིད་ཡིན་ནོ།།དེ་ལྟར་ན་ཇི་aལྟར་མི་རྟག་པའི་འདུ་ཤེས་ནི་མཐའ་དག་གི་གཉེན་པོ་ཡིན་པ་ཡང་ཡིན་ཏེ།བག་ལ་ཉལ་བ་
651. དང་།ཀུན་ནས་དཀྲིས་པའི་གཉེན་པོ་ཉིད་ཡིན་པའི་ཕྱིར་རོ།།ཇི་ལྟར་ན་གཉེན་པོའི་རྩ་བ་ཡིན་པ་ཡང་ཡིན་ཏེ།གཉེན་པོ་གཞན་འདྲེན་པའི་ཕྱིར་རོ།།ཇི་ལྟར་ན་ཀུན་ནས་aདཀྲིས་པའི་གཉེན་པོ་གཞན་ལས་ཁྱད་པར་རྣམ་པ་གསུམ་དག་གིས་ཁྱད་པར་དུ་འཕགས་པ་ཡིན་པ་ཡང་ཡིན་ནོ།།ཇི་ལྟར་ན་གཉེན་པོ་བླ་ན་མེད་པ་ཉིད་ཡིན་པ་དེ་ཡང་ཡོངས་སུ་བསྟན་པ་ཡང་ཡིན་ཏེ།མ་རིག་པ་དང་རིག་པ་གཞན་ཐམས་ཅད་ཟིལ་གྱིས་
652. གནོན་པའི་ཕྱིར་རོ།།aརྣམ་པ་ཉི་ཤུ་པོ་འདི་དག་དང་ལྡན་པས་གཏམ་བྱའོ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་དུས་སུ་ཞེས་བྱ་བ་ནི་ཉན་འདོད་པ་ཉིད་དང་བཤད་པའི་འོས་སུ་གྱུར་པ་ཉིད་དུ་ཤེས་ནས་ཏེ།།ཀཏྱའི་བུ་
653. མོ་སྨྱུག་མ་ཅན་བཞིན་ནོ།།བསྒྲིམ་པ་ཞེས་བྱ་བ་ནི་བརྙས་པ་མེད་པ་སྟེ།སེང་གེ་aམཆོང་བ་བཞིན་ནོ།།གོ་རིམས་ཞེས་བྱ་བ་ནི་དུས་སྔར་བྱ་བ་སྦྱིན་པ་ལ་སོགས་པ་དང་།ཡང་དག་ཕུལ་ཅན་གྱི་གཏམ་ལས་བརྩམས་ནས་སོ།།མཚམས་སྦྱར་བ་ཞེས་བྱ་བ་ནི་མདོ་སྡེ་རྣམ་པར་བཤད་པ་ལས་བརྩམས་ནས་སོ།།རྗེས་སུ་མཐུན་པ་ཞེས་བྱ་བ་ནི་དྲི་
654. བ་ལུང་aབསྟན་པ་ལས་བརྩམས་ནས་ཏེ།མགོ་གཅིག་ཏུ་ལུང་བསྟན་པ་ལ་སོགས་པ་རྣམས་ལ་དེ་བཞིན་དུ་ལུང་སྟོན་པའི་ཕྱིར་རོ།།དགའ་བར་བྱ་བ་ནི་དད་པ་ཅན་རྣམས་ལའོ།།འདོད་པར་བྱ་བ་ནི་སྔར་གནས་པ་དང་ཞེ་
655. འགྲས་པ་རྣམས་ལའོ།།
656. སྤྲོ་བ་མི་བསྐྱེད་པ་དང་aམི་སྨད་པ་ནི་གང་སུ་དག་འདི་འདྲ་བ་ཐམས་ཅད་ནི་ཡང་དག་པ་ལ་ཞུགས་པ་དག་གོ་ཞེའམ།ལོག་པ་ལ་ཞུགས་པ་དག་གོ་ཞེས་བྱ་བ་ལྟ་བུ་སྟེ།ཇི་སྐད་དུ་ཉོན་མོངས་པ་མེད་པའི་མདོ་ལས་གསུངས་པ་ལྟ་བུའོ
657. །།གདུལ་བའི་
658. ཁྱད་པར་མངོན་པར་མི་ཤེས་པ་དེ་ལྟ་བུར་aབྱེད་པ་ནི་དེས་གདུལ་བ་མ་ཡིན་པ་རྣམས་སྙིང་ན་བར་འགྱུར་རོ།།རིགས་
659. པ་ནི་ཚད་མ་དང་མི་འགལ་བའི་ཕྱིར་རོ།།འབྲེལ་པ་ནི་སྔ་ཕྱི་འབྲེལ་བའི་ཕྱིར་རོ།།མ་འདྲེས་པ་ནི་གཏམ་གཞན་དུ་འཕྲོ་བ་སྤངས་པའི་ཕྱིར་རོ།།ཆོས་དང་ལྡན་པ་ནི་དགེ་བ་དང་མཐུན་aཔའི་ཕྱིར་རོ།།འཁོར་ཇི་ལྟ་བ་བཞིན་ནི་གདུལ་བ་དང་འཚམ་པའི་ཕྱིར་རོ།།བྱམས་པའི་སེམས་ནི་ཉན་པ་པོ་བདེ་བར་སྨོན་
660. པས་སོ།།ཕན་པའི་སེམས་ནི་དེ་ལ་ཉོན་མོངས་པ་མེད་པར་སྨོན་
661. པས་སོ།།སྙིང་བརྩེ་བའི་སེམས་ནི་དེ་ལ་སྡུག་བསྔལ་མེད་པར་སྨོན་
662. པས་སོ།།aགཞན་ཡང་དགེ་བ་དང་མི་དགེ་བ་ལ་སོགས་
663. པ་དང་།ཐ་མལ་པ་དག་ལ་བྱམས་པ་ལ་སོགས་པའི་སེམས་ཀྱིས་
664. ཏེ་གོ་རིམས་བཞིན་ནོ།།རྙེད་པ་དང་བཀུར་སྟི་དང་
665. ཚིགས་སུ་བཅད་པ་ལ་མི་བརྟེན་
666. པ་ནི་དེ་འདོད་པ་ཉིད་སྤངས་པས་སོ།།བདག་ལ་བསྟོད་པར་མི་བྱ་ཞིང་གཞན་ལ་aསྨད་པར་མི་བྱ་བ་ནི་སྨྲ་བ་པོ་ཉིད་ཀྱིས་
667. བདག་ལ་ལྷག་པར་ཡིད་ཆེས་པར་བྱེད་འདོད་པ་ཉིད་སྤངས་པས་སོ།།དེ་ལྟར་ན་ཇི་ལྟ་བུར་དང་།གང་གི་དོན་དུ་དང་།གང་འདྲ་བ་དང་།གང་འདྲ་བས་གཏམ་བྱ་བ་དེ་ལྔ་ལྔ་དག་གིས་ཡོངས་སུ་བསྟན་ཏོ།།ལུང་ལས་ནི་སྐྱོན་བཅུ་aགཅིག་གི་གཉེན་པོར་གཏམ་རྣམ་པ་ཉི་ཤུ་དང་ལྡན་པའོ་
668. ཞེས་འབྱུང་ངོ་།།སྐྱོན་བཅུ་གཅིག་ནི་སྣོད་མ་ཡིན་པ་ལ་བརྗོད་པའི་སྐྱོན་དང་།བརྗོད་པ་ཡོངས་སུ་མ་རྫོགས་པའི་སྐྱོན་དང་།བརྗོད་པ་བར་ཆད་པའི་སྐྱོན་དང་།བརྗོད་པ་གོ་བར་མི་བྱེད་པའི་སྐྱོན་དང་།བརྗོད་པ་aམཆོད་པར་མི་འགྱུར་བའི་སྐྱོན་དང་།དོན་འཐད་པ་མེད་པར་བརྗོད་པའི་སྐྱོན་དང་།སྤྱོད་ཡུལ་མ་ཡིན་པ་བརྗོད་པའི་སྐྱོན་དང་།རྣམ་པར་གཡེངས་ནས་བརྗོད་པའི་སྐྱོན་དང་།དོན་མེད་པ་དང་ལྡན་པ་བརྗོད་པའི་སྐྱོན་དང་།མི་འཚམ་པར་བརྗོད་པའི་སྐྱོན་དང་།ཉོན་མོངས་aཔ་ཅན་གྱི་བསམས་
669. པས་བརྗོད་པའི་སྐྱོན་ནོ།།དེ་ལ་སྣོད་མ་ཡིན་པ་ནི་སྤྱོད་ལམ་མི་སྡུག་པར་འདུག་པའོ།།བརྗོད་པ་བར་ཆད་པའི་སྐྱོན་གྱི་གཉེན་པོར་ནི་གོ་རིམས་ལ་སོགས་པ་རྣམ་པ་གསུམ་པོ་དག་ཡིན་པར་རིག་པར་བྱ་སྟེ།བསྟན་པ་དང་རྒོལ་བའི་aཚིག་དང་།ལན་གྱི་ཚིག་གིས་དབང་དུ་མཛད་ནས་སོ།།བརྗོད་པ་གོ་བར་མི་བྱེད་པའི་སྐྱོན་གྱི་གཉེན་པོར་དྲུག་པ་དང་།བདུན་པ་དང་བརྒྱད་པ་དག་སྟེ།དད་པ་ཅན་དང་།ཞེ་འགྲས་པ་དང་།བར་ན་གནས་པའི་དབང་དུ་མཛད་ནས་སོ།།བརྗོད་པ་མཆོད་པར་མི་འགྱུར་aབའི་སྐྱོན་གྱི་གཉེན་པོར་དགུ་པ་དང་བཅུ་པ་གཉིས་ཏེ།སྡིག་པའི་ལས་ཅན་ལ་ནི་སྤྲོ་བ་བསྐྱེད་པར་འོས་པ་མ་ཡིན་ལ།སྨད་ན་ཡང་མཆོད་པར་མི་འགྱུར་བའི་སྐྱོན་དུ་འགྱུར་བས་སོ།།སྤྱོད་ཡུལ་མ་ཡིན་པས་ནི་དོན་ཟབ་
670. མོ་སྟེ།དབང་པོ་ཐ་མ་ལའོ།།ཉོན་མོངས་པ་ཅན་གྱི་aབསམ་པ་ནི་རྣམ་པ་གསུམ་སྟེ།ཡིད་ཆེས་པར་བྱ་བའི་བསམ་པ་དང་།དད་ནས་བཀུར་སྟི་བྱེད་པའི་བསམ་པ་དང་།ཕྲག་དོག་གི་བསམ་པའོ།།དང་པོའི་གཉེན་པོར་བྱམས་པ་དང་།ཕན་པ་དང་།སྙིང་བརྩེ་བའི་སེམས་ཀྱི་རྣམ་པ་དག་སྟེ།མྱ་ངན་ལས་འདས་པ་aདང་།དེའི་ལམ་རྟོགས་པར་བྱ་བའི་བསམ་པ་ཉིད་དང་།བཤད་པའི་དོན་ཁོང་
671. དུ་ཆུད་པར་བྱ་བའི་བསམ་པ་ཉིད་ཀྱིས་སོ།།གཞན་ཡང་མདོར་ན་འདི་ལས་གཏམ་གྱི་སྦྱོར་བ་དང་།གཏམ་གྱི་ལས་དང་།གཏམ་གྱི་ཡོན་ཏན་དང་།སྨྲ་བ་པོའི་ཡོན་ཏན་ལས་བརྩམས་ནས་རྣམ་aཔ་ལྔ་ལྔ་དག་ཏུ་རིག་པར་བྱའོ།།།།བམ་པོ་བཞི་པ།རྣམ་པ་བཅུ་དྲུག་པོ་འདི་དག་དང་ལྡན་པས་ཆོས་མཉན་པར་བྱའོ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་རྣམ་པ་བཅུ་དྲུག་པོ་དག་ནི་སྐྱོན་རྣམ་པ་བཅུ་གསུམ་གྱི་གཉེན་པོ་ཡིན་པར་རིག་པར་བྱའོ།།སྐྱོན་རྣམ་aཔ་བཅུ་གསུམ་ནི་སྨྲ་བ་པོ་ལ་བདག་ཉིད་ཀྱིས་བསྐྱོད་པ་དང་སྤྱོད་ལམ་གྱི་སྐྱོན་དང་།འགྱིང་བའི་སྐྱོན་དང་།དོན་དུ་མི་གཉེར་བའི་སྐྱོན་དང་།གཞན་གྱི་ཕྱོགས་བྱེད་པས་སྙིང་ན་བའི་སྐྱོན་དང་།མཆོད་པར་མི་འགྱུར་བས་སྨྲ་བ་པོ་རབ་ཏུ་མི་འཛིན་པའི་སྐྱོན་དང་།སུན་ཕྱིན་ཅི་ལོག་
672. aདུ་བརྒལ་བའི་བསམ་པའི་སྐྱོན་དང་།ཆོས་དང་ཆོས་སྨྲ་བ་ལ་ཡིད་ལ་མི་བྱེད་པའི་ཕྱིར་རིམ་གྲོ་མི་བྱེད་པའི་སྐྱོན་དང་།སྐྱོན་ཡིད་ལ་བྱེད་པའི་ཕྱིར་བརྙས་
673. པའི་སྐྱོན་དང་།སྨོན་
674. པའི་སྐྱོན་དང་།རྙེད་པ་དང་བཀུར་སྟི་འདོད་པ་ཉིད་ཀྱི་སྐྱོན་དང་།རྣམ་པར་གཡེངས་པ་དང་བསྡུས་aཔ་གཉིས་ཀྱིས་
675. མི་ཉན་པའི་སྐྱོན་དང་།ལེགས་པར་ཡིད་ལ་མི་བྱེད་པའི་སྐྱོན་དང་།རབ་ཏུ་ཡིད་ལ་མི་བྱེད་པའི་སྐྱོན་དང་།དེ་ལ་ནང་དུ་ཡང་དག་
676. འཇོག་པའི་ཚེ་སྤྱོད་ལམ་གྱི་མི་སྡུག་པའི་ཕྱིར་སྐྱོན་དང་པོ་ཡིན་ནོ།།རིགས་མཐོན་པོ་ཉིད་ལ་སོགས་པར་ང་རྒྱལ་འབྱུང་བའི་ཕྱིར་འགྱིང་aབའི་སྐྱོན་དང་
677. །ཆོས་ལ་ནི་ཡོན་ཏན་དང་ལེགས་པར་གསུངས་པ་དང་འབྲས་བུ་ཆེན་པོ་ཉིད་དུའོ།།ཆོས་སྨྲ་བ་ལ་ནི་དགེ་བའི་བཤེས་གཉེན་ཉིད་དུའོ།།ཆོས་ལ་སྐྱོན་ནི་ཚིག་དང་ཡིག་འབྲུ་མ་འབྲེལ་པ་ཉིད་དུའོ།།ཆོས་སྨྲ་བ་ལ་ནི་ཚུལ་ཁྲིམས་དང་།རིགས་དང་།བྱད་aགཟུགས་དང་།ཚིག་དང་།ཚིག་འབྱིན་པ་མ་ཚང་བ་ཉིད་དུའོ།།རྣམ་པར་གཡེངས་པ་ནི་སེམས་གཞན་དུ་འཕྲོས་པའོ།།བསྡུས་པ་ནི་རྨུགས་པ་དང་།གཉིད་ཀྱིས་སེམས་ཞུམ་པ་ཉིད་དུའོ
678. །།ལེགས་པར་ཡིད་ལ་མི་བྱེད་པ་ནི་དགོངས་པ་དང་ཆོས་ཉིད་ལ་ཕྱིན་ཅི་ལོག་aཔ་ཉིད་ཀྱིས་སོ།།རབ་ཏུ་ཡིད་ལ་མི་བྱེད་པ་ནི་འདུན་པ་དང་འཇུག་པ་ཞན་པ་ཉིད་ཀྱིས་སོ།།ལུང་ལས་ནི་སྐྱོན་རྣམ་པ་དྲུག་གི་གཉེན་པོར་རྣམ་པ་བཅུ་དྲུག་དག་ཡིན་ནོ་ཞེས་འབྱུང་སྟེ།སྐྱོན་དྲུག་
679. ནི་ལས་ཀྱི་སྐྱོན་དང་།མོས་པ་མེད་པའི་སྐྱོན་དང་།མཆོད་པར་མི་aའགྱུར་བའི་སྐྱོན་དང་།བསམ་པའི་སྐྱོན་དང་།མི་མཐུན་པ་ཉིད་ཀྱི་སྐྱོན་དང་།འཛིན་པའི་སྐྱོན་ནོ།།དེ་ལ་ལས་ཀྱི་སྐྱོན་ནི་རྣམ་པ་གསུམ་སྟེ།ལུས་ཀྱི་ལས་ཀྱི་སྐྱོན་ནི་སྤྱོད་ལམ་མི་སྡུག་པར་འདུག་པའི་ཕྱིར་རོ།།ལུས་དང་ངག་གི་སྐྱོན་ནི་དེ་ཉིད་
680. ཀྱིས་སྐུལ་བར་མི་བྱེད་པའི་aཕྱིར་རོ།།ཡིད་ཀྱི་ལས་ཀྱི་སྐྱོན་ནི་ཉན་པར་
681. མི་འདོད་པ་ཉིད་ཀྱིས་སོ།།བསམ་པའི་སྐྱོན་ནི་གཞན་ལ་ཀླན་ཀ་བཙལ་བ་དང་།འདི་ལྟ་བུ་ཞིག་ཏུ་རྒོལ་བ་ལས་ཐར་བར་བྱ་བའི་བསམ་པ་ཉིད་ཀྱིས་སོ།།མི་མཐུན་པ་ཉིད་ཀྱི་སྐྱོན་ནི་རྣམ་པ་ལྔ་དག་སྟེ།དེ་ལ་ཆོས་ལ་ནི་ངེས་པར་འབྱིན་aཔ་མ་ཡིན་པར་གོ་བ་ཉིད་ཀྱིས་གུས་པ་མེད་པ་དང་།ཚིག་དང་ཡི་གེ་མ་འབྲེལ་བ་ཉིད་ཀྱིས་བརྙས་པའོ།།གང་ཟག་ལ་ནི་ཚུལ་ཁྲིམས་དང་།ཚིག་དང་།ཚིག་འབྱིན་པའི་སྐྱོན་གྱིས་གུས་པ་མེད་པ་དང་།རིགས་ཀྱི་སྐྱོན་གྱིས་བརྙས་པའོ།།ཁོང་aདུ་ཆུད་པ་དང་།སྒྲུབ་པའི་ནུས་པ་མི་འབྱུང་སྙམ་པའི་བདག་ཉིད་ལ་བརྙས་པའོ།།འཛིན་པའི་སྐྱོན་ཡང་རྣམ་པ་ལྔ་སྟེ།ལོག་པར་འཛིན་པ་དང་།དོན་མི་འཛིན་པ་དང་།ཚིག་འབྲུ་མི་འཛིན་པ་དང་།བརྡ་མ་སྤྲད་པར་འཛིན་པ་དང་།མ་ལུས་པར་མི་འཛིན་པའོ།།ལྷག་aམ་ནི་གོ་སླ་བའི་ཕྱིར་རྣམ་པར་མ་ཕྱེའོ།།གསུང་གྲོང་ཁྱེར་བ་དང་ཞེས་བྱ་བ་ནི་མདོ་སྡེའི་དུམ་བུ་སྟེ།འདིས་ནི་ཡང་དག་པར་སྡུད་པར་བྱེད་པ་རྣམས་ཀྱིས་གསུང་ཡོན་ཏན་དྲུག་དག་དང་ལྡན་པར་ཡོངས་སུ་སྟོན་པ་ཡིན་ནོ
682. །།གསུང་སྙན་པ་ཉིད་དང་ཚིག་འབྲུ་བཟང་པོ་ཉིད་དང་།དོན་བཟང་aཔོ་ཉིད་དང་།ཟང་ཟིང་མེད་པ་ཉིད་དང་།ཇི་ལྟར་འོས་པ་ཉིད་དང་།རྒྱ་ཆེ་བ་ཉིད་དོ།།དེ་ལ་རྣམ་པ་གཉིས་ཀྱིས་ན་གསུང་སྙན་པ་ཉིད་དུ་རིག་པར་བྱའོ
683. །།གསུང་རྒྱ་ཆེ་བ་ཉིད་ཀྱིས་ཏེ
684. །འཁོར་ལ་ཆུན་
685. པར་མཛད་པའི་ཕྱིར་དང་།གསུང་འཇམ་པ་ཉིད་ཀྱིས་སོ།།གཉིས་ཀྱིས་
686. aན་ཚིག་འབྲུ་བཟང་པོ་ཉིད་ཡིན་ཏེ།ཚིག་འབྲུའི་ངེས་པའི་ཚིག་ལེགས་པ་ཉིད་དང་།བརྗོད་པ་གོ་བར་མཛད་པ་ཉིད་ཀྱིས་སོ།།ལྷག་མ་རྣམས་ནི་རེ་རེས་ཏེ་རིགས་པའི་དོན་དང་ལྡན་པ་ཉིད་ཀྱིས་ཏེ།མཉན་པར་འོས་པའི་ཕྱིར་དང་།རྙེད་པ་ལ་སོགས་པའི་བཞེད་པ་aདང་མི་ལྡན་པ་ཉིད་ཀྱིས་དང་།འཁོར་ཇི་ལྟ་བ་བཞིན་དུ་སྦྱོར་བ་ཉིད་ཀྱིས་དང་།སྤོབས་པ་དཔག་ཏུ་མེད་པ་དང་ལྡན་པ་ཉིད་ཀྱིས་སོ།།ལུང་ལས་ནི་མྱ་ངན་ལས་འདས་པའི་གྲོང་ཁྱེར་གྱི་དབང་དུ་མཛད་པ་ཉིད་དང་།གསུང་འཇམ་པ་ཉིད་དང་།ཚིག་འབྲུའི་ངེས་པའི་aཚིག་ལེགས་པ་ཉིད་དང་།གོ་བར་མཛད་པ་ཉིད་དང་།ཆོས་དང་དོན་དང་ལྡན་པ་ཉིད་དང་།དད་ནས་བཀུར་སྟི་བྱེད་པ་ལ་མི་བརྟེན་པ་ཉིད་དང་།རན་པར་གསུང་བ་
687. ཉིད་དང་།རྒྱ་ཆེ་ཞིང་ཐབས་མཁས་པ་ཉིད་ཀྱི་རྒྱུས་ན་གསུང་གྲོང་ཁྱེར་གསལ་
688. བ་ནས་ཡོངས་སུ་aགཏུགས་པ་མེད་པའི་བར་ཡིན་པར་འབྱུང་སྟེ།གསུང་རྣམ་པ་བརྒྱད་དང་ལྡན་པ་འདི་ནི་མདོར་ན་ཡོན་ཏན་གསུམ་དང་ལྡན་པར་རིག་པར་བྱ་སྟེ།དབང་དུ་མཛད་པ་ཉིད་ནི་རྣམ་པ་གཅིག་གིས་སོ།།རང་བཞིན་ཉིད་ནི་གཉིས་ཀྱིས་སོ།།སྦྱོར་བ་ཉིད་ནི་ལྷག་མ་རྣམས་ཀྱིས་སོ་aཞེས་འབྱུང་ངོ་།།དེ་ནས་ཚེ་དང་ལྡན་པ་ས་ག་དགེ་སློང་རབ་ཏུ་མང་པོ་དག་རིམ་གྲོའི་གནས་སུ་ཚོགས་ཤིང་འདུས་པར་གྱུར་པ་དག་ལ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་བཀུར་སྟི་བྱས་ཞེས་བྱ་བ་ནི་བསྟན་པའོ།།བླ་མར་བྱས་པ་ནས་སེམས་ཐམས་ཅད་ཀྱིས་བསམས་ནས་ཞེས་བྱ་aབའི་བར་ནི་བཤད་པའོ།།འདིས་ནི་བཀུར་སྟི་བྱས་ནས་ཉན་པ་སྐྱོན་དྲུག་དང་བྲལ་བར་བསྟན་པ་ཡིན་ནོ།།སྐྱོན་དྲུག་ནི་ང་རྒྱལ་གྱི་སྐྱོན་དང་།མ་དད་པའི་སྐྱོན་དང་།མ་མོས་པའི་སྐྱོན་དང་།ཕྱི་རོལ་དུ་རྣམ་པར་གཡེངས་པའི་སྐྱོན་དང་།ནང་དུ་བསྡུས་པའི་སྐྱོན་aདང་།སྐྱོ་བའི་སྐྱོན་ནོ།།འདིར་ཡང་སྨྲས་པ།ང་རྒྱལ་དང་ནི་མ་དད་དང་།།དོན་དུ་གཉེར་བ་མེད་ཉིད་དང་།།ཕྱི་རོལ་རྣམ་གཡེངས་ནང་བསྡུས་དང་།།སྐྱོ་བ་ཉན་པའི་དྲི་མ་ཡིན།།ཆོས་མངོན་པ་དང་འདུལ་བ་
689. དྲི་བ་དྲིས་པ་ཡང་ཤེས་ཤིང་ཚིག་དང་ཡིག་འབྲུ་རིགས་པ་aདང་འབྲེལ་པ་དང་ཞེས་བྱ་བ་ནི་མདོ་སྡེའི་དུམ་བུའོ
690. །།འདི་ལས་ནི་འདྲི་བ་རྣམ་པ་གསུམ་ལ་ལན་གདབ་པ་ཡོན་ཏན་བརྒྱད་དང་ལྡན་པར་ཡོངས་སུ་བསྟན་པ་ཡིན་ནོ།།དོན་དང་མཚམས་སྦྱར་བའི་དབང་དུ་བྱས་ནས་མི་ཤེས་ནས་འདྲི་བ་ལ་ནི་དོན་ཕྱིན་ཅི་མ་ལོག་པ་ཉིད་aཀྱིས་དང་།མཚམས་སྦྱར་བ་འབྲེལ་པར་བྱ་བ་ཉིད་ཀྱིས་སོ།།ཆོས་ཉིད་དང་སྔ་ཕྱིའི་དབང་དུ་བྱས་ནས་འགལ་བའི་འདྲི་
691. བ་ལ་ཆོས་ཉིད་ཀྱི་རྗེས་སུ་མཐུན་པ་ཉིད་ཀྱིས་དང་།དགོངས་པ་བསྟན་པ་ཉིད་ཀྱིས་སོ།།འདྲི་བ་གཉིས་ཀ་ལ་ཡང་གོ་བར་བྱེད་པ་ཉིད་ཀྱིས་དང་།གདུལ་aབ་ཇི་ལྟ་བ་བཞིན་དུ་འཆད་པ་ཉིད་ཀྱིས་སོ།།རྟོགས་
692. པའི་དབང་དུ་བྱས་ནས་གདམས་ངག་འདྲི་བ་ལ་ནི་འཇིག་རྟེན་པའི་ཡོན་ཏན་མངོན་པར་བསྒྲུབ་པ་དང་རྗེས་སུ་མཐུན་པ་ཉིད་ཀྱིས་དང་།འཇིག་རྟེན་ལས་འདས་པའི་ཡོན་ཏན་མངོན་པར་བསྒྲུབ་པ་དང་རྗེས་སུ་མཐུན་པ་aཉིད་ཀྱིས་ཏེ།རྟག་འགྲུས་སྐྱོང་གི་འཕགས་པའི་ལམ་གྱི་ཡན་ལག་གི་ཚོགས་ཡིན་པའི་ཕྱིར་རོ།།རྟག་པ་དང་འགྲུས་པར་སྐྱོང་བ་ནི་རྟག་འགྲུས་སྐྱོང་སྟེ།རྟག་ཏུ་དང་བསྒྲིབས་
693. པས་ཟག་པ་རྣམས་ལས་སེམས་སྲུང་
694. བའི་ཕྱིར་རོ།།གཞན་ཡང་aརིགས་པ་ཉིད་ནི་འབྲེལ་པ་ཉིད་ཀྱིས་གསལ་བར་བྱེད་པ་ཡིན་ཏེ།སྔ་ཕྱི་
695. མ་འབྲེལ་བ་མེད་པ་ཉིད་
696. ཀྱིས་སོ།།རྗེས་སུ་མཐུན་པ་ཉིད་ནི་སྦྱོར་བ་ཉིད་ཀྱིས་ཏེ།ཆོས་ཉིད་དང་མི་མཐུན་པ་མེད་པ་ཉིད་ཀྱིས་སོ།།ཐབས་དང་ལྡན་པ་ཉིད་ནི་འཚམ་པ་ཉིད་ཀྱིས་ཏེ།གདུལ་བ་aདང་རྗེས་སུ་མཐུན་པར་འཆད་པ་ཉིད་ཀྱིས་སོ།།མཐུན་པ་ཉིད་ནི་རྟག་འགྲུས་སྐྱོང་གི་ཡན་ལག་གི་ཚོགས་ཉིད་ཀྱིས་ཏེ།ཚངས་པར་སྤྱོད་པའི་རྗེས་སུ་མཐུན་པ་ཉིད་ཀྱིས་སོ།།ཇི་ལྟར་གསུང་དབྱངས་ཡན་ལག་ལྔ་དང་ལྡན་པ་བཤད་པ་ལས་འབྱུང་བ་ལྟ་བུ་སྟེ།ཚིག་སྔ་མ་aཕྱི་མས་གསལ་བར་བྱེད་པ་ཡིན་ནོ།།ཚིག་ཕྱི་མ་རྣམ་པར་བཤད་པ་དང་བཅས་པ་བཞི་པོ་འདི་རྣམས་ཀྱིས་ནི་འདྲི་བ་ཐམས་ཅད་ལ་ལན་གདབ་པ་ཡོན་ཏན་བཞི་དང་ལྡན་པར་བསྟན་པ་ཡིན་ཏེ།སྔ་ཕྱི་མི་འགལ་བ་དང་།ཆོས་ཉིད་དང་མཐུན་པ་དང་།གདུལ་བ་དང་མཐུན་པ་aདང་།དོན་གྱི་མཆོག་དང་མཐུན་པའོ།།ལུང་ལས་ནི་ཚིག་བརྒྱད་པོ་དག་གིས་ལན་གདབ་པ་ཡོན་ཏན་བརྒྱད་དང་ལྡན་པར་ཡོངས་སུ་བསྟན་པ་ཡིན་ནོ་ཞེས་འབྱུང་ངོ་།།ཡོན་ཏན་བརྒྱད་དག་ནི་དོན་ལ་འཇུག་པ་ངེས་པར་འཛིན་
697. པ་ཉིད་དང་།འཇིག་རྟེན་ལ་གྲགས་པའི་ཚིག་aདང་ཡིག་འབྲུ་དང་འབྲེལ་པ་ཉིད་དང་རྒོལ་བ་འགལ་བའི་རྗེས་སུ་མཐུན་པ་ཉིད་དང་།ཚིག་ཟབ་མོའི་དོན་ངེས་པར་བྱས་པ་ཉིད་དང་།ཉན་པ་པོ་ལ་ཕན་འདོགས་པའི་ཚིག་དང་ཡིག་འབྲུ་རྣམ་པར་གཡེང་བ་མེད་པའི་གཞིར་གནས་པ་ཉིད་དང་།གདུལ་བའི་བསམ་པ་དང་aམོས་པ་ཇི་ལྟ་བ་བཞིན་དུ་རབ་ཏུ་རྣམ་པར་ཕྱེ་
698. བ་ཉིད་དང་།ལུང་འབོགས་
699. པ་དང་།ཁ་དོན་
700. བྱེད་པ་དང་།མོས་པ་དང་སེམས་པ་དང་བསྒོམ་པ་དང་མཐུན་པ་ཉིད་དང་།སྒྲ་ཇི་ལྟ་བ་བཞིན་དུ་མངོན་པར་མི་ཞེན་པར་གཏན་ལ་དབབ་པར་བསྟན་པ་ཉིད་དོ།དགེ་སློང་དག་གཏམ་ལ་aའཇུག་པར་བྱ་བ་
701. ན་འདུན་པ་དང་ཞེ་སྡང་དང་ཞེས་བྱ་བ་ནི་མདོ་སྡེའི་དུམ་བུ་སྟེ།།འདི་ལས་ནི་ཉོན་མོངས་པ་ཅན་གྱི་གཏམ་གཞི་དང་བཅས་པ་སྤངས་ནས་གཏམ་གང་བྱ་བ་དང་།གང་གི་དོན་དུ་བྱ་བ་དེ་ཡོངས་སུ་བསྟན་
702. ཏོ།།དེ་ལ་ཀུན་ནས་ཉོན་མོངས་པ་ཅན་གྱི་གཏམ་གྱི་aགཞི་ནི་རྣམ་པ་དགུ་སྟེ།རང་གི་ཕྱོགས་རྒྱལ་བར་འདོད་པ་དང་།རང་ཕམ་
703. ན་ཕྱིར་རྒོལ་བ་ལ་ཁོང་ཁྲོ་བ་ཉིད་དང་།རང་གི་ཕྱོགས་གྲུབ་ན་སེམས་ཁེངས་པ་ཉིད་དང་།ཕྱིར་རྒོལ་བས་སྐྱོན་བྱུང་བ་གླེངས་ན་དེ་བཅས་
704. པར་འདོད་པ་ཉིད་དང་།སྐྱོན་མ་བྱུང་བ་གླེངས་ན་ཁྲོ་བ་aདང་།ཁྲོས་ནས་ཤ་གླན་པའི་ཕྱིར་ཁོན་དུ་འཛིན་པ་དང་།ཕམ་ན་ཡིད་མི་བདེ་བའི་མཚན་ཉིད་སེམས་མི་གསལ་བ་ཉིད་དོ།།འདི་ཐམས་ཅད་ཀྱི་རྩོད་པའི་རྩ་བའི་
705. སྔོན་དུ་འགྲོ་བ་ནི་གཉིས་ཡིན་ཏེ།རབ་ཏུ་བྱུང་བའི་ཡང་སེམས་ཀྱི་ཐ་བ་དང་།འཆབ་པའི་གཞི་ནི་aཟག་པའི་གནས་དང་མཐུན་པ་རྙེད་
706. པ་དང་བཀུར་སྟི་དང་ལྡན་པའི་ཡུལ་རྣམས་ཡིན་ཏེ།དེ་ལ་ལྟོས་
707. པ་དང་བཅས་པ་ནི་དེའི་དགྲ་བོར་གྱུར་པ་དག་ལ་ཞེ་སྡང་སྐྱེད་པའི་ཕྱིར་དང་།བདག་ཉིད་ཀྱི་སྐྱོན་འཆབ་པར་བྱེད་པའི་ཕྱིར་རོ།།དེ་ལ་མི་ལྟོས་
708. པ་ཉིད་ཀྱིས་ནི་དེ་སྤངས་aཔས་ན་རྩོད་
709. པའི་རྩ་བ་དང་པོ་ཡོངས་སུ་སྤངས་པ་ཡིན་ནོ།།གཉིས་པ་ནི་ལྟ་བའི་ཡོངས་སུ་གདུང་བ་བསལ་བའི་ཕྱིར་རོ།།ལྟ་བ་ངན་པའི་སེམས་ཡོངས་སུ་གདུང་བ་ཡིན་ཏེ།རབ་ཏུ་མ་ཞི་བའི་མཚན་ཉིད་ཡིན་པའི་ཕྱིར་རོ།།འདིར་ཡང་སྨྲས་པ།རྒྱལ་དང་ཕམ་
710. aབྱེད་འདོད་གྲུབ་དང་།།བྱུང་དང་མ་བྱུང་གླེངས་པ་དང་།།མ་བྱུང་གླེངས་
711. ན་ཁྲོ་བ་ལས།།ཁོན་དུ་འཛིན་པ་འབྱུང་བ་དང་།།ཕམ་ན་གདུག་པ་ལ་སོགས་པ།།བདུན་ནི་སྤངས་ནས་གཏམ་གཏན་
712. བྱ།།རྩོད་པའི་གཞི་གཉིས་སྔ་མ་སྟེ།།གང་ལས་སྐྱོན་འདི་aའབྱུང་བའོ།།དེ་ལ་ཀུན་ནས་ཉོན་མོངས་པ་ཅན་གྱི་གཏམ་ནི་རྣམ་པ་གསུམ་དག་གིས་ཡོངས་སུ་བསྟན་པ་ཡིན་ཏེ།མ་ཞི་ཞིང་ཚོད་མི་འཛིན་པར་སྨྲ་བ་ཉིད་ཀྱི་ཕྱིར་དང་།གྲུབ་པའི་མཐའ་ལས་འདས་པར་བྱེད་པ་ཉིད་ཀྱི་ཕྱིར་དང་།གཞན་ལ་སྨོད་པ་ཉིད་ཀྱི་ཕྱིར་རོ།།གཏམ་རྒྱུ་aདང་བཅས་པ་འདི་ལྟ་བུ་སྤངས་ནས་གཏམ་ཅི་ཞིག་སྨྲ་བར་བྱ་ཞེ་ན།དོན་དང་ཆོས་ཏེ་གང་ཞིག་གང་དོན་དུ་གཉེར་བ་འམ།ཆོས་དང་དོན་གང་གི་ཡུལ་ལ་འབབ་པའོ།།ཅིའི་ཕྱིར་གཏམ་སྨྲ་བར་བྱ་ཞེ་ན།གཞན་དག་ལ་ཤེས་རབ་རྣམ་པ་གསུམ་ཉེ་བར་aབསྒྲུབས་
713. པས་བཟོད་པ་ཆུང་ངུ་དང་འབྲིང་དང་ཆེན་པོ་བསྐྱེད་པའི་ཕྱིར་དང་
714. །བདག་དང་གཞན་གཉིས་དད་པ་བསྐྱེད་པའི་ཕྱིར་རོ།།འཕགས་པ་རྣམས་ནི་དེ་ལྟར་བརྗོད་ཅིང་ཞེས་བྱ་བ་ནི་གཞན་དག་མ་ཡིན་པའོ།།འཕགས་པ་རྣམས་ཀྱི་བརྗོད་པ་ནི་དེ་ལྟ་བུ་ཡིན་ནོ་ཞེས་བྱ་བ་ནི་aརྣམ་པ་གཞན་དུ་མ་ཡིན་ནོ།།འདི་ནི་གང་ཟག་ངེས་པར་བཟུང་
715. བ་དང་།གཏམ་ངེས་པར་བཟུང་བ་ཡིན་པར་
716. རིག་པར་བྱའོ།།གཞན་ཡང་འདོད་ཆགས་དང་མ་བྲལ་བ་རྣམས་ནི་སོ་སོར་བརྟགས་ནས་དེ་ལྟར་བརྗོད་ལ།འདོད་ཆགས་དང་བྲལ་བ་རྣམས་ཀྱི་རང་བཞིན་
717. བརྗོད་aཔ་ནི་དེ་ལྟ་བུ་ཡིན་ནོ།།འདིས་ནི་གང་ཟག་སོ་སོར་རྟོག་
718. པ་དང་།བསྒོམ་
719. པའི་སྟོབས་ཅན་གཉིས་ངེས་པར་བཟུང་
720. བ་ཡིན་ནོ།།གཞན་ཡང་ད་ལྟར་བྱུང་བ་དང་ལྐོག་ཏུ་གྱུར་པ་འདས་པ་དང་།མ་འོངས་པའི་དུས་ལའོ།།གཞན་ཡང་དེ་དག་ཇི་ལྟར་བརྗོད་པ་དང་།འབྲས་བུ་aབརྗོད་པ་དེ་ཇི་ལྟ་བུ་ཡིན་པ་ཡོངས་སུ་བསྟན་པ་ཡིན་ཏེ།གང་ཟག་དང་འབྲས་བུ་ཁྱད་པར་ཅན་དང་ལྡན་པས་གཏམ་རབ་ཏུ་བསྔགས་པར་བྱ་བའི་ཕྱིར་རོ།།ལུང་ལས་ནི་གཏམ་ལ་འཇུག་པ་རྣམ་པ་གསུམ་དང་བཅས་པ་ཡིན་ཏེ།ཕྱིར་རྒོལ་བ་དང་།བར་ན་གནས་པ་aདང་།ཆོས་མཐུན་པ་དང་ངོ་ཞེས་འབྱུང་སྟེ།དེ་ལས་ནི་མདོ་སྡེའི་དུམ་བུ་འདིས་དགེ་སློང་གི་སེམས་ཡོངས་སུ་དག་པ་དང་།ངག་ཡོངས་སུ་དག་པ་ཡོངས་སུ་སྟོན་པ་ཡིན་ནོ།།ཕྱིར་རྒོལ་བ་ནི་རྒོལ་བ་ལ་སྦྱོར་བ་རྣམ་པ་གསུམ་གྱིས་ཉེ་བར་གནས་པ་ཡིན་ཏེ།ཕྱིར་རྒོལ་aབའི་སྦྱོར་བ་དང་།བཀུར་སྟི་མ་ཡིན་པའི་སྦྱོར་བ་དང་།ཚིག་རྩུབ་པོའི་སྦྱོར་བས་སོ།།དེ་ལ་དགེ་སློང་
721. གིས་ནི་ཕྱིར་རྒོལ་བའི་སྦྱོར་བ་བྱུང་ན།དེ་ཕམ་པར་འདུན་པ་སྤངས་ཤིང་ཕྱིར་རྒོལ་བ་དེ་ཉིད་ལ་ཡང་ཞེ་སྡང་སྤངས་ལ་གཏམ་བྱའོ།།མ་བྱུང་བ་དང་བྱུང་བའི་སྐུར་aཔ་གཉིས་ཀྱིས་བཀུར་སྟི་མ་ཡིན་པའི་སྦྱོར་བ་བྱུང་ན་ང་རྒྱལ་དང་འཆབ་བ་སྤངས་ནས་སོ།།ཚིག་རྩུབ་པོའི་སྦྱོར་བ་བྱུང་ན་ཀུན་ནས་མནར་སེམས་ཏེ་སེམས་འཁྲུགས་པ་དང་།མི་བཟོད་པ་སྟེ་སླར་གཤེ་བ་དང་།ཁྲོ་བ་ལ་སོགས་པ་འདོད་པ་ཉིད་དང་།ཡིད་མི་ཆེས་པ་སྟེ་aརང་གི་སེམས་ཀྱི་ཡང་དག་པར་སྡོམ་པ་མ་ངེས་པ་ཡང་སྤངས་པའོ།།བར་ན་གནས་པ་དང་ལྷན་གཅིག་
722. གཏམ་ལ་འཇུག་པ་ན་སེམས་ཀྱི་ཐ་བ་དང་འཆབ་པའི་གཞི་སྟེ།འདི་ལྟ་སྟེ།སློབ་དཔོན་གྱི་དཔེ་མཁྱུད་ལས་བྱུང་བ་བར་ཆད་དང་བཅས་པར་བསྟན་པའི་བསམ་པ་དང་།aདད་པ་
723. ནས་བཀུར་སྟི་བྱེད་འདོད་པ་ལ་
724. ཡང་བོར་ཏེའོ།།ལྟ་བའི་ཡོངས་སུ་གདུང་བ་སྟེ་རང་གི་ལྟ་བ་མཆོག་ཏུ་འཛིན་པ་ཡང་བསལ་ནས་སོ།།འདི་ནི་དེའི་སེམས་ཡོངས་སུ་དག་པ་ཡིན་ནོ།།ཧ་ཅང་བརྗོད་པ་ཡང་མི་བྱ་ཞིང་འགལ་བར་ཡང་མི་བྱ་ལ།ཚིག་རྩུབ་པོ་སྨྲ་བར་ཡང་
725. མི་aབྱ་སྟེ་ཞེས་བྱ་བ་ནི་ཕྱིར་རྒོལ་བ་དང་ལྷན་ཅིག་གཏམ་ལ་ཞུགས་པ་ན་ཉེས་རྩོམ་གྱི་ཚིག་དང་།མི་རིགས་པ་དང་ལྡན་པའི་ཚིག་དང་།ཁ་ན་མ་ཐོ་བ་
726. དང་བཅས་པའི་ཚིག་ལས་ཟློག་པར་བྱེད་པའོ།།བར་ན་གནས་པ་དང་ལྷན་ཅིག་
727. གཏམ་ལ་འཇུག་པ་ན་ཐེ་ཚོམ་ཅན་དང་།aབྱེ་བྲག་མི་ཕྱེད་པ་ལས་བརྩམས་ནས་དོན་དང་ཆོས་བསྟན་པར་བྱའོ།།བྱེ་བྲག་ཕྱེད་པ་ལ་ནི་ཀུན་དུ་ཤེས་པར་བྱ་བ་ནས་ཡོངས་སུ་མགུ་བར་བྱ་བའི་བར་དུ་དྲུག་བྱའོ།།འདི་ནི་དེའི་ངག་ཡོངས་སུ་དག་པ་ཡིན་ནོ།།དེ་ལ་བསམ་གྱིས་མི་ཁྱབ་པའི་གནས་ལ་སེམས་པ་ལ་ནི་aཀུན་དུ་ཤེས་པར་བྱ།བསམ་གྱིས་མི་ཁྱབ་པའི་གནས་ལ་ཐེ་ཚོམ་ཟོས་པ་ལ་ནི་ཡང་དག་པར་ཤེས་པར་བྱ།
728. རྟོགས་པར་བྱ་བའི་ཕྱིར་བསྒོམ་པ་ལ་ནི་ངེས་པར་སེམས་སུ་གཞུག་པར་བྱའོ།།དེ་དག་ཁོ་ནས་མཆོག་ཏུ་དགའ་བ་རྣམ་པ་གསུམ་བསྐྱེད་པའི་ཕྱིར་ན་མགུ་བར་བྱ།ཡང་aདག་པར་མགུ་བར་བྱ།ཡོངས་སུ་མགུ་བར་བྱ་བ་ཡིན་ནོ།།མཆོག་ཏུ་དགའ་བ་རྣམ་པ་གསུམ་ནི་སེམས་གཡེངས་པ་སྤོང་བའི་མཆོག་ཏུ་དགའ་བ་དང་།ཐེ་ཚོམ་གཅོད་པའི་མཆོག་ཏུ་དགའ་བ་དང་།འབྲས་བུ་ཡོངས་སུ་འཛིན་པའི་མཆོག་ཏུ་དགའ་བའོ།།ཆོས་མཐུན་པ་aདང་ལྷན་
729. ཅིག་གཏམ་ལ་འཇུག་པ་ན་
730. དད་པར་བྱ་བ་ནི་སེམས་ཡོངས་སུ་དག་པ་སྟེ་ལེགས་པར་ཡོངས་སུ་འདྲི་
731. བའི་ཕྱིར་རོ།།དད་པ་བསྐྱེད་པར་བྱ་བ་ནི་ངག་ཡོངས་སུ་དག་པ་ཡིན་ཏེ།ལེགས་པར་ལུང་སྟོན་པའི་ཕྱིར་རོ།དགེ་སྦྱོང་
732. དག་བདག་ཉིད་གླིང་དུ་aགྱུར་པ་དང་ཞེས་བྱ་བ་ནི་མདོ་སྡེའི་དུམ་བུའོ།།ཇི་ལྟར་ན་བདག་ཉིད་གླིང་དུ་འགྱུར་བ་དང་།བདག་ཉིད་སྐྱབས་སུ་འགྱུར་བར་གནས་ཤེ་ན།ནང་གི་སེམས་ཀྱི་ཞི་གནས་ལ་བརྩོན་པའི་ཕྱིར་རོ།།ཇི་ལྟར་ན་ཆོས་གླིང་དང་ཆོས་སྐྱབས་སུ་འགྱུར་བ་ཡིན་ཞེ་ན།ལྷག་པའི་aཤེས་རབ་ཆོས་ཀྱི་ལྷག་མཐོང་ལ་བརྩོན་བའི་ཕྱིར་རོ།།ཇི་ལྟར་ན་གླིང་གཞན་མ་ཡིན་པ་དང་།སྐྱབས་གཞན་མ་ཡིན་པ་ཡིན་ཞེ་ན
733. །དེའི་མི་མཐུན་པའི་ཕྱོགས་འདོད་པའི་བསོད་སྙོམས་
734. དང་བདག་ཉིད་དུབ་པར་གནས་པ་ལ་བརྩོན་པ་གཉིས་ཡོངས་སུ་སྤངས་པའི་ཕྱིར་aརོ།།དེ་ལྟར་ན་སྲེད་པ་དང་མ་རིག་པའི་གཉེན་པོ་ཞི་གནས་དང་ལྷག་མཐོང་གཉིས་སོ་སོར་བསྟེན་
735. པའི་ཕྱིར་དང་།དེའི་མི་མཐུན་པའི་ཕྱོགས་མཐའ་གཉིས་ཡོངས་སུ་སྤངས་པའི་ཕྱིར་བདག་ཉིད་ལ་སོགས་པ་གླིང་དང་སྐྱབས་སུ་གྱུར་པ་
736. ཉིད་དུ་ཡོངས་སུ་སྟོན་པ་ཡིན་ནོ།།གཞན་aཡང་རང་གི་སྐྱེས་བུའི་རྩ་བ་
737. དཔུང་གཉེན་ཉིད་ཡིན་པའི་ཕྱིར་ནི་བདག་ཉིད་གླིང་དུ་འགྱུར་བ་ཡིན་ཏེ།འདིས་ནི་བརྩོན་འགྲུས་བརྩམས་པ་ཉིད་ལ་སྦྱོར་བར་མཛད་པ་ཡིན་ནོ།།ལུང་དང་རྟོགས་པའི་ཆོས་དཔུང་གཉེན་ཉིད་ཡིན་པའི་ཕྱིར་ནི་ཆོས་གླིང་དུ་འགྱུར་བ་ཡིན་ཏེ།འདིས་ནི་aཐབས་ཤེས་པར་བྱ་བ་ལ་སྦྱོར་བར་མཛད་པ་ཡིན་ནོ།།དེ་དག་ལ་གཅིག་ཏུ་ངེས་པ་ཉིད་ཀྱི་ཕྱིར་ནི་གླིང་གཞན་མ་ཡིན་པ་སྟེ།འདིས་ནི་གཉིས་ལ་སྐྱོན་མི་འབྱུང་བ་ཉིད་དུ་སྦྱོར་བར་མཛད་པ་ཡིན་ནོ།།དྲན་པ་ཉེ་བར་གཞག་པ་བསྒོམས་
738. པས་དེ་ལྟར་གནས་པར་འགྱུར་རོ་ཞེས་aཡང་དག་པར་སྟོན་པ་ཡིན་ཏེ།འདི་ལ་དགེ་སློང་ནང་གི་ལུས་ལ་ལུས་ཀྱི་རྗེས་སུ་ལྟ་ཞིང་ཞེས་རྒྱས་པར་གསུངས་པའི་ཕྱིར་རོ།།སྡུད་པའི་ཚིགས་སུ་བཅད་པ་ནི།བརྩོན་འགྲུས་ལྡན་དང་ཐབས་ཤེས་དང་།།རྟག་ཏུ་དེ་ལ་དགའ་བ་གང་།།དེ་ནི་བདག་ལ་སོགས་aཔ་གསུམ།།གླིང་འགྱུར་གོ་རིམས་བཞིན་ཤེས་བྱ།རྣམ་གྲངས་གཞན་ཡང་།རང་གི་ཚུལ་བཞིན་ཡིད་བྱེད་དང་།།གཞན་གྱི་སྒྲ་ལ་བརྟན་
739. པ་དང་།།བསྒོམ་ལ་
740. གཅིག་ཏུ་ངེས་པ་འདི།།བདག་སོགས་གླིང་འགྱུར་ཤེས་པར་བྱ།།འདི་གསུམ་དོན་གང་གིས་
741. ན་aགླིང་དུ་འགྱུར།དོན་གང་གིས་ན་སྐྱབས་སུ་འགྱུར་ཞེ་ན།ཆུ་བོ་བཞིས་དེད་པ་ལས་ཡོངས་སུ་སྐྱོབ་པའི་དོན་གྱིས་
742. ན་གླིང་དུ་འགྱུར་བ་ཡིན་ལ།སྐྱེ་བ་ལ་སོགས་པའི་སྡུག་བསྔལ་ལས་ཡོངས་སུ་སྐྱོབ་པའི་དོན་གྱིས་ན་སྐྱབས་སུ་འགྱུར་བ་ཡིན་ནོ།།གཞན་ཡང་གོ་aརིམས་བཞིན་དུ་ཉོན་མོངས་པ་སྐྱེས་པ་དང་།མ་སྐྱེས་
743. པའི་གཉེན་པོ་ཉིད་ཡིན་པའི་ཕྱིར་རོ།།བསྡུས་པའི་ཚིགས་སུ་བཅད་པ་ནི།དེ་དག་
744. ཆུ་དང་ཐང་འདྲ་བའི།།ཉོན་མོངས་སྡུག་བསྔལ་སྐྱོབ་ཕྱིར་དང་།།ཉོན་མོངས་སྐྱེས་དང་མ་སྐྱེས་དང་།།འདི་ཡི་གཉེན་aཔོ་ཡིན་
745. ཕྱིར་རོ།།ཡང་གཞན་དག་ན་རེ།བདག་ཉིད་སྐྱབས་མིན་འདོད་པ་རྣམས་ལ་བརྟེན།།ཆོས་སྐྱབས་འགྱུར་མིན་སྡུག་བསྔལ་རྣམས་ལ་སྟེ།།བདག་ལ་རག་ལས་མཁས་དང་དེ་གཉི་ག།སྐྱབས་སུ་འགྱུར་བྱེད་པ་ནི་ཞི་བར་འགྱུར།།ཞེས་འཆད་དེ།དེ་aདག་ནི་མཐའ་གཉིས་ཀྱི་གཉེན་པོ་ལ་བརྟེན་པའི་ཕྱིར་དང་།སྲིད་པ་གཞན་ཉེ་བར་མི་ལེན་པའི་ཕྱིར་བདག་ཉིད་ལ་སོགས་པ་གླིང་དུ་འགྱུར་བ་ཉིད་དུ་ཡོངས་སུ་སྟོན་པ་ཡིན་ནོ།།ལུང་ལས་ནི་གྲོགས་ལ་སྲེད་པ་དང་།རྙེད་པ་ལ་སྲེད་པ་དང་།ཡང་སྲིད་པ་ལ་སྲིད་པའི་གཉེན་aཔོར་གོ་རིམས་བཞིན་དུ་བདག་ཉིད་དང་ཆོས་དང་གླིང་གཞན་མ་ཡིན་པ་ཉིད་དུ་བསྟན་ཏོ།དགེ་སློང་དག་ལོག་པར་ལྟ་བ་སྤོངས་ཤིག་ཅེས་བྱ་བ་ནི་མདོ་སྡེའི་དུམ་བུའོ།དེ་ལ་ལོག་པར་ལྟ་བ་སྤོངས་ཤིག་ཅེས་བྱ་བ་ནི་བཀའ་ཡིན་ནོ།ལྷག་མས་ནི་བཀའ་བཞིན་དུ་བསྒྲུབ་པའི་aརྒྱུ་རྣམ་པ་གསུམ་སྟོན་པ་ཡིན་ཏེ།ནུས་པ་ཉིད་དང་།སྐྱོན་མེད་པ་ཉིད་དང་།ཡོན་ཏན་མང་བ་ཉིད་དོ།།སྐྱོན་མེད་པ་ཉིད་ནི་དོན་མེད་པ་ལ་སོགས་པ་མི་འགྲུབ་པ་ཡིན་པའི་ཕྱིར་རོ།།ཡོན་ཏན་མང་བ་ཉིད་ནི་དོན་ལ་སོགས་པ་འགྲུབ་པའི་ཕྱིར་རོ།།མི་སྒྲུབ་ན་ཡང་སྐྱོན་མང་aབ་ཉིད་ཀྱི་རྒྱུ་རྣམ་པ་བཞི་པ་གླེངས་པ་ཡིན་ཏེ།མ་སྤངས་ན་དོན་མེད་པ་ལ་སོགས་པ་འགྲུབ་པར་གླེངས་པའི་ཕྱིར་རོ།།དེ་ལ་དོན་ནི་དགེ་བའི་ཆོས་འབྱུང་བ་སྟེ།ཇི་ལྟར་ཡང་དག་པར་སྤང་
746. བ་ཕྱི་མ་གཉིས་ལྟ་བུ་སྟེ།རྒྱན་ཅན་གྱི་བུའི་མདོ་སྡེ་ལས་aགསུངས་པ་ལྟ་བུའོ།།ཕན་པ་ནི་མི་དགེ་བའི་ཆོས་དང་འབྲལ་
747. བ་སྟེ།ཇི་ལྟར་ཡང་དག་པར་སྤོང་བ་སྔ་མ་གཉིས་ལྟ་བུས་སོ།།བདེ་བ་ནི་མཐོང་བའི་ཆོས་ལ་བདེ་བར་གནས་པ་ཡིན་ཏེ།ལུས་དང་སེམས་ཤིན་ཏུ་སྦྱང་བའི་
748. ཁྱད་པར་དང་ལྡན་པའི་ཕྱིར་རམ།རྣམ་པར་གྲོལ་aབའི་དགའ་བ་དང་བདེ་བ་མྱོང་བའི་ཕྱིར་རོ།།དོན་ནི་དགེ་སྦྱོང་གི་དོན་ནི་
749. ཚུལ་གྱི་དོན་ཏེ།གང་གི་དོན་དུ་རབ་ཏུ་བྱུང་བ་རྣམས་ཡིན་ནོ།།ཕན་པ་ནི་དེ་འདྲེན་པར་བྱེད་པ་དགེ་སྦྱོང་གི་ཚུལ་ཡིན་ནོ།།བདེ་བ་ནི་སྔ་མ་བཞིན་ནོ།།གཞན་ཡང་དོན་ནི་བསྟན་པ་ཡིན་ལ།aཕན་པ་དང་བདེ་བ་ཞེས་བྱ་བ་ནི་བཤད་པ་ཡིན་ཏེ་དེ་ལ་དགེ་བའི་དོན་གྱིས་
750. དེ་ལ་ཕན་པ་ཡིན་ལ།རྗེས་སུ་འཛིན་པའི་དོན་གྱིས་ན་བདེ་བ་ཡིན་ཏེ།དེ་དག་ལ་ནི་སེམས་ཅན་ཐམས་ཅད་ཀྱི་དོན་དུ་གཉེར་བར་བྱེད་པ་ཡིན་པས་དེའི་ཕྱིར་འདི་གཉིས་ཁོ་ན་དོན་ཡིན་ནོ།།རྣམ་གྲངས་aགཉིས་ཀ་ཡང་ལུང་ཡིན་ནོ།།དགེ་སློང་དག་གང་ཟག་གིས་གང་ཟག་ལ་ཚོད་མ་བཟུང་ཤིག་
751. ཅེས་བྱ་བ་ནི་མདོ་སྡེའི་དུམ་བུའོ།།དེ་ལ་ཡོན་ཏན་ཡོད་པ་དང་།མེད་པ་ཉིད་ཀྱི་
752. གང་ཟག་ལ་ཚོད་འཛིན་པ་ཡིན་ལ།ཡོན་ཏན་གྱི་ཚད་འཛིན་པས་ནི་གང་ཟག་ལ་ཚད་འཛིན་པ་ཡིན་aནོ།།གཞན་ཡང་འདི་ནི་འདི་ཇི་ལྟ་བ་དེ་ལྟ་བུ་ཡིན་ནོ་ཞེས་གཞན་ལ་
753. བརྟེན་ནས་གང་ཟག་ལ་ཚོད་འཛིན་པ་ཡིན་ལ།གཞན་ལ་མི་བརྟེན་པར་འདི་ལ་ཡོན་ཏན་འདི་སྙེད་ཅིག་ཡོད་དོ་ཞེས་གང་ཟག་ལ་ཚོད་འཛིན་པའོ།།
754. དེ་འདི་སྙམ་དུ་ཀྱེ་མ་བདག་གི་འདི་ལྟ་སྟེ།ལུས་དང་ངག་aདང་།ཡིད་ཀྱིས་སྡིག་པ་བྱས་ཤིང་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་སྡིག་པ་ནི་ཐ་ཆད་ཀྱི་དོན་གྱིས་ན་ཉེས་པར་སྤྱད་པ་ཡིན་ཏེ།ཇི་སྐད་དུ།ལུས་ཀྱིས་
755. ཉེས་བར་སྤྱད་པའི་རྣམ་པར་སྨིན་པ་སྡིག་པ་ཞེས་བྱ་བ་དང་།ཆེ་གེ་མོ་ང་ནི་ཁྱེད་ལ་མི་འཇིགས་ཀྱི་གཉིས་
756. ན་ཁྱོད་དང་རེག་
757. aསྡིག་པར་འགྱུར་རོ་ཞེས་གསུངས་པ་ལྟ་བུ་ཡིན་པས་ཐ་ཆད་ཡིན་པར་མངོན་ནོ།།ཉེས་པར་སྤྱད་པ་དེ་ཉིད་དྲག་ཤུལ་ཡིན་ཏེ།གཞན་ལ་གནོད་པ་བྱེད་པའི་དོན་གྱིས་སོ།།དེ་ཉིད་གདུག་པ་ཡིན་ཏེ།ཚེ་ཕྱི་མ་ལ་རང་གི་ལུས་ལ་གནོད་པ་བྱེད་པའི་དོན་གྱིས་སོ།།བསོད་ནམས་aནི་བཀྲ་ཤིས་པའི་དོན་གྱིས་ན་ལེགས་པར་སྤྱད་པ་ཡིན་ཏེ།ཇི་སྐད་དུ་དྲི་ནི་བསོད་པ་ཡིན་ནོ་ཞེས་བྱ་བ་ལྟ་བུའོ།།དེ་ཉིད་ནི་
758. དགེ་བ་ཡིན་ཏེ།ཚེ་ཕྱི་མ་ལ་འབྲས་བུ་ཡིད་དུ་འོང་བའི་དོན་གྱིས་སོ།།དེ་ཉིད་འཇིགས་པས་བག་ཚ་བ་རྣམས་ལས་སྐྱོབ་པ་ཡིན་ཏེ་ངན་འགྲོ་
759. འཇིགས་aཔས་བག་ཚ་བ་ལས་ཡོངས་སུ་སྐྱོབ་པའི་དོན་གྱིས་སོ།།འདི་ནི་དོན་ཐ་དད་པས་དེ་སྐད་གསུངས་པ་ཡིན་གྱི།གཞི་ཐ་དད་པས་ནི་མ་ཡིན་ནོ།།འདི་ཇི་ལྟར་ཤེས་ཤེ་ན།ཀྱེ་མ་བདག་གིས་འདི་ལྟ་སྟེ།ལུས་དང་།ངག་དང་།ཡིད་ཀྱིས་
760. སྡིག་པ་བྱས་ཤིང་།ཀྱེ་མ་བདག་aགི་འདི་ལྟ་སྟེ།ལུས་དང་ངག་དང་ཡིད་ཀྱིས་
761. བསོད་ནམས་མ་བྱས་པས་ཞེས་ཐོག་མར་སྡིག་པ་དང་བསོད་ནམས་གཉིས་ཁོ་ན་སྨོས་པའི་ཕྱིར་རོ།།འཐབ་
762. མོ་དང་མཚང་འདྲུ་
763. བ་དང་རྩོད་པ་དང་འགྱེད་པ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་ཉེས་པར་རྩོམ་པ་རྣམས་ཀྱིས་aསྨྲ་བ་དང་།སླར་སྨྲ་བ་ཙམ་ནི་འཐབ་
764. མོ་ཡིན་ནོ།།གཅིག་ལ་གཅིག་སྐྱོན་སྨྲ་བ་ནི་མཚང་འདྲུ་
765. བ་ཡིན་ནོ།།དེ་མི་བཟོད་པ་ནི་རྩོད་པ་ཡིན་ནོ།།རྩོད་པ་རྣམས་ཕལ་ཆེར་
766. གྲར་ཕན་ཚུན་མི་མཐུན་པར་སྨྲ་བ་ནི་འགྱེད་པ་ཡིན་ནོ།།གཤེ་ཡང་སླར་མི་གཤེ་ཞེས་བྱ་བ་ནི་མདོ་སྡེའི་aདུམ་བུའོ།།དེ་ལ་ཁྲོས་པས་ཚོགས་པར་
767. མི་དབྱུང་བའི་སྐུར་པ་གླེང་བ་ནི་འདིར་གཤེ་བ་ཡིན་ནོ།།ཁྲོ་བ་བསྐྱེད་པའི་བསམ་
768. པས་ངག་དང་བྱེད་པ་ཡིད་དུ་མི་འོང་བ་ནི་ཁྲོ་བ་ཡིན་ནོ།།སྡུག་བསྔལ་བར་བྱ་བའི་བསམ་
769. པས་སྣུར་བར་
770. བྱེད་པ་ནི་རྡེག་པ་ཡིན་ནོ།།མཚང་aའདྲུ་
771. བ་ནི་སྔ་མ་བཞིན་ནོ།།ཚུལ་ཁྲིམས་འདི་དག་ནི་མ་ཉམས་པ་སྐྱོན་མེད་པ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་མ་ཉམས་པ་ནི་བསླབ་
772. པ་ལས་མི་འདའ་བའི་ཕྱིར་རོ།།སྐྱོན་མེད་པ་ནི་བར་བར་དུ་ཡང་ཡོངས་སུ་མི་གཏང་
773. བའི་ཕྱིར་རོ།།འདྲེན་མར་
774. མ་གྱུར་པ་ནི་འཆབ་aཔའི་ཚུལ་ཁྲིམས་དང་མ་འདྲེས་པ་ཉིད་ཀྱི་ཕྱིར་རོ།།ཐུན་ཚགས་མ་ཡིན་པ་ནི་དེའི་རྒྱུ་རྣམ་པར་རྟོག་པ་དང་མ་འདྲེས་པ་ཉིད་ཀྱི་ཕྱིར་རོ།།རང་དབང་ཅན་ནི་དེའི་གཉེན་པོ་ཡོངས་སུ་བཟུང་བས་བདག་གིས་དབང་ཉིད་དུ་གྱུར་པའི་ཕྱིར་ཏེ།རྐྱེན་གྱིས་མི་འཕྲོགས་པ་ཉིད་aཀྱི་
775. རྒྱུས་སོ།།ནོག་ནོག་པོར་མ་གྱུར་པ་ནི་ལྟ་བ་ངན་པ་དང་སྨོན་ལམ་གཉིས་ཀྱིས་ཏེ།ངེས་པར་འབྱིན་པ་ཉིད་ཀྱི་རྒྱུས་སོ།།འདིས་ནི་ཚུལ་ཁྲིམས་ཡོན་ཏན་བཞི་དང་ལྡན་པར་སྟོན་ཏེ།ཚུལ་ཁྲིམས་དེའི་རྒྱུས་མི་ཐུབ་དང་།དེའི་གཉེན་པོ་ལ་བརྟེན་པ་སྟེ།ཚིག་གསུམ་aདག་གིས་དང་ལྷག་མ་རྣམས་ཀྱིས་ནི་
776. རེ་རེ་དང་གོ་རིམས་བཞིན་དུ་སྦྱར་རོ།།རྣམ་པ་དང་པོ་
777. གསུམ་པོ་དག་གིས་ནི་ལེགས་པར་ཆུབ་པ་ཡིན་ཏེ།ཡོངས་སུ་རྫོགས་པ་ཉིད་ཀྱི་ཕྱིར་རོ།།གསུམ་པོ་གཞན་དག་གིས་ནི་ལེགས་པར་བརྩམས་པ་ཡིན་ཏེ།ལེགས་པར་aཡོངས་སུ་དག་པ་ཉིད་ཀྱི་ཕྱིར་རོ།།མཁས་པ་རྣམས་ཀྱིས་བསྔགས་པ་ནི་འཕགས་པ་རྣམས་ཀྱིས་བསྔགས་པ་ཉིད་ཀྱི་ཕྱིར་ཏེ།དགེ་བ་ཉིད་ཀྱི་
778. རྒྱུས་སོ།།མཁས་པ་རྣམས་ཀྱིས་མ་སྨད་པ་ནི་རྣམ་གྲངས་ཀྱིས་ཀྱང་མ་སྨད་པ་ཉིད་ཀྱི་ཕྱིར་ཏེ།ཟག་པ་མེད་པ་ཉིད་ཀྱི་རྒྱུས་སོ།།aགང་ཟག་བདེན་པ་མཐོང་བ་འབྲས་བུ་ཐོབ་པ་
779. མངོན་པར་རྟོགས་པ་དང་ལྡན་པ་ཞེས་བྱ་བ་ནི་མདོ་སྡེའི་དུམ་བུ་སྟེ།འདི་ལས་ནི་དམིགས་པ་དང་།ལས་དང་རང་བཞིན་གྱིས་ལྟ་བ་ཕུན་སུམ་ཚོགས་པར་ཡོངས་སུ་བརྟན་
780. པ་ཡིན་ཏེ།བདེན་པ་ལ་དམིགས་པ་དང་།འབྲས་བུ་aཐོབ་པར་བྱེད་པ་དང་མངོན་པར་རྟོགས་པའི་མཚན་ཉིད་ཀྱི་
781. ལྟ་བ་ཕུན་སུམ་ཚོགས་པ་ནི་ལྟ་བ་ཕུན་སུམ་ཚོགས་པའོ།།དེ་ལ་མངོན་པར་རྟོགས་པ་ནི་བདག་ཉིད་ཀྱིས་
782. ཡང་དག་པ་ཇི་ལྟ་བ་བཞིན་དུ་རྟོགས་པ་ཡིན་པར་རིག་པར་བྱའོ།ཡིད་ཆེས་པ་ལས་ནི།མངོན་སུམ་ཉིད་aཀྱིས་དོན་གྱིས་སུ།།ཤེས་བྱ་ཤེས་པར་བྱེད་པ་སྟེ།།དེས་ན་མངོན་པར་རྟོགས་པར་འདོད།།ཅེས་འབྱུང་སྟེ།དེ་ཡང་འཇིག་རྟེན་ལས་འདས་པའི་ཤེས་རབ་ཡིན་ནོ།།དགེ་སློང་དག་གསུམ་པོ་འདི་དག་ནི་ནང་གི་དྲི་མ་ཡིན།ནང་གི་འགྲན་ཟླ་དང་བཅས་པ་aཡིན་ཞེས་བྱ་བ་ནི་མདོ་སྡེའི་དུམ་བུའོ།།འདོད་ཆགས་དང་ཞེ་སྡང་དང་གཏི་མུག་རྣམས་ནི་ནང་གི་སེམས་སྐྱེ་བ་ན་སྐྱོན་རྣམ་པ་བཞི་དག་བྱེད་དེ།སེམས་དྲི་མ་ཅན་དུ་བྱེད་པ་སྟེ་ཀུན་ནས་ཉོན་མོངས་པར་བྱེད་པའི་ཕྱིར་དང་།དགེ་བའི་ཆོས་མ་སྐྱེས་པ་རྣམས་སྐྱེ་བའི་aགེགས་བྱེད་པ་དང་།དགེ་བའི་ཆོས་སྐྱེད་
783. པ་རྣམས་ལས་ཡོངས་སུ་ཉམས་པར་བྱེད་པ་དང་།གང་གིས་
784. ངན་སོང་རྣམས་སུ་ཡུན་རིང་པོར་འགྲོ་བར་གྱུར་པ་དེ་འདྲ་བའི་མི་དགེ་བའི་ལས་ཀུན་ནས་སློང་བར་བྱེད་པའོ།།དེའི་ཕྱིར་ནང་གི་དྲི་མ་ཡིན།ནང་གི་འགྲན་ཟླ་དང་aབཅས་པ་ཡིན།ནང་གི་ཕྱིར་རྒོལ་བ་ཡིན།ནང་གི་དགྲ་བོ་ཡིན་ནོ་ཞེས་བྱ་བ་སྟེ།གོ་རིམས་བཞིན་ནོ།དེ་ནི་མིག་གི་རྒྱ་མཚོ་དབའ་རླབས་དང་བཅས་པ་གློང་
785. དང་བཅས་པ་འཛིན་ཁྲི་དང་བཅས་པ་སྲིན་པོ་དང་བཅས་པ་ལས་བརྒལ་བ་ཡིན་ནོ་ཞེས་བྱ་བ་ནི་མདོ་སྡེའི་དུམ་aབུའོ།།དེ་ལ་
786. དབའ་རླབས་ཞེས་བྱ་བ་ནི་རྣམ་པར་རྟོག་པ་ཉོན་མོངས་པ་ཅན་ཡིན་ཏེ།སེམས་ཀུན་ཏུ་འཁྲུགས་
787. པར་བྱེད་པའི་ཕྱིར་རོ།།གློང་ནི་ཉོན་མོངས་པ་གང་གིས་བསླབས་
788. པ་བཏང་ནས་ཉམས་པར་བྱ་བའི་ཕྱིར་གནས་པའོ།།འཛིན་ཁྲི་ནི་ཉོན་མོངས་པ་གང་aགིས་རྙེད་པ་དང་བཀུར་སྟི་ལ་བྱིང་བར་བྱེད་པའོ།།སྲིན་པོ་ནི་གང་གིས་འཆལ་པའི་ཚུལ་ཁྲིམས་བསྐྱེད་ནས་ངན་སོང་རྣམས་སུ་སྐྱེ་བར་འགྱུར་བའོ།།དེ་ལྟར་ན་བསྟན་པ་འདི་ལ་རབ་ཏུ་བྱུང་བའི་མིག་གིས་བདག་པོ་བྱས་ན་ཆུད་ཟ་བ་གཞི་
789. དང་བཅས་པ་རྣམ་པ་གཉིས་ཡང་aདག་པར་བསྟན་པ་ཡིན་ཏེ།བསླབ་པ་གཏང་
790. བ་དང་ཉམས་པར་བྱེད་པ་ཡིན་ནོ།།ཤེས་རབ་མྱུར་བ་
791. ཤེས་རབ་མགྱོགས་པ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་དེ་བཞིན་གཤེགས་པས་གསུངས་པའི་ཆོས་འདུལ་བ་ལ་དོན་མྱུར་བ་དང་།མང་པོ་དང་།ཕྲ་བ་aལ་འཇུག་པའི་ཕྱིར་ཤེས་རབ་མྱུར་བ་དང་མགྱོགས་པ་དང་རྣོ་བ་ཡིན་ཏེ་གོ་རིམས་བཞིན་ནོ།།མང་པོ་དག་ཏུ་འགྲོ་བ་ལ་ནི་མགྱོགས་པ་ཞེས་བྱའོ།།འདི་ལ་ཤེས་རབ་འཁོར་བ་ལས་ངེས་པར་འབྱུང་བ་དང་དེ་ཁོ་ན་ངེས་པར་འབྱེད་པ་ཡོད་པས་ངེས་པར་འབྱུང་བའི་ཤེས་aཤེས་
792. རབ་ཅན་ཡིན་ནོ།།འདི་ལ་ཤེས་རབ་ཆེན་པོ་ཡོད་དེ།འདྲི་བ་དང་ལན་གདབ་པ་དག་
793. ལ་ཕུགས་ཐུག་པར་མི་འགྱུར་བའི་ཕྱིར་རོ།།ཡངས་པ་ཡང་ཡིན་ཏེ།མངོན་པར་ཤེས་པ་ལྔ་རྒྱ་ཆེ་བ་དང་ཡོངས་སུ་རྫོགས་པའི་ཕྱིར་རོ།།ཟབ་པ་ཡང་aཡིན་ཏེ།གཞན་དག་གིས་རྟོགས་པར་དཀའ་བའི་ཕྱིར་རོ།།མཉམ་པ་མེད་པ་ཡང་ཡིན་ཏེ།འཇིག་རྟེན་པ་ཐམས་ཅད་ལས་ཁྱད་པར་དུ་འཕགས་པའི་ཕྱིར་རོ།།རིན་པོ་ཆེ་ལྟ་བུ་ཡང་ཡིན་ཏེ།རྙེད་པར་དཀའ་བའི་ཕྱིར་དང་།དོན་ཆེན་པོ་ཡང་དག་པར་སྒྲུབ་
794. པའི་aཕྱིར་དང་།དགའ་བར་བྱེད་པའི་ཕྱིར་ཏེ།རང་དང་གཞན་གྱི་རྒྱུད་
795. དག་ལ་རྣམ་པར་གྲོལ་བ་དང་དགའ་བ་སྐྱེད་པར་བྱེད་
796. པའི་ཕྱིར་རོ།།དེའི་ཕྱིར་ཤེས་རབ་ཆེ་བ།ཤེས་རབ་ཡངས་པ།ཤེས་རབ་ཟབ་པ།ཤེས་རབ་མཉམ་པ་མེད་པ།ཤེས་རབ་རིན་པོ་ཆེ་དང་aལྡན་པ་ཡིན་ཏེ་གོ་རིམས་བཞིན་ནོ།།འདིར་གཉི་གའི་
797. དོན་གྱི་དབང་དུ་མཛད་པའི་ཆོས་ཀྱི་དོན་ལ་བརྩམས་ནས་ཤེས་རབ་ཀྱི་ཡོན་ཏན་གསུམ་དག་ཏུ་རིག་པར་བྱའོ།།གཉིས་ནི་རང་གི་དོན་སྟེ
798. །འཇིག་རྟེན་ལས་འདས་པ་ཡིན་པའི་ཕྱིར་རོ།།ལྷག་མ་རྣམས་ནི་aགཞན་གྱི་དོན་ཡིན་ཏེ།ཐེ་ཚོམ་གཅོད་པའི་ཕྱིར་དང་།འདུད་པའི་ཕྱིར་དང་།རི་མོའི་ཁྱད་པར་སྐྱེད་
799. པའི་ཕྱིར་དང་།དོན་གྱི་མཆོག་ཐོབ་པར་བྱེད་པའི་
800. ཕྱིར་རོ།།ཟབ་པ་དང་མཉམ་པ་མེད་པ་གཉིས་ཀྱི་
801. ནི་རི་མོའི་ཁྱད་པར་སྐྱེད་
802. པ་ཡིན་པར་རིག་པར་བྱའོ།།གཞན་aཡང་འཕགས་པ་ཤཱ་རིའི་བུའི་
803. དབང་དུ་མཛད་ནས་ཚིག་འདི་དག་གསུངས་པ་ཡིན་ཏེ།དེ་ལ་ཤེས་རབ་མྱུར་བ་ནི་ཚེ་དང་ལྡན་པ་རྟ་ཐུལ་ལས་ལན་ཅིག་ཚིགས་སུ་བཅད་པ་ཐོས་པས་དོན་ལ་ཞུགས་པའི་ཕྱིར་རོ།།ཤེས་རབ་མགྱོགས་པ་ནི་དེ་ཐོས་པ་ན་དོན་
804. མང་པོ་ལ་ཞུགས་པའི་ཕྱིར་རོ།།aཤེས་རབ་རྣོ་བ་ནི་དོན་ཕྲ་བ་ལ་ཞུགས་པའི་ཕྱིར་རོ།།ངེས་པར་འབྱུང་བའི་ཤེས་རབ་ཅན་ངེས་པར་འབྱེད་པའི་ཤེས་རབ་ཅན་ནི་དེ་ཉིད་ལས་འཇིག་རྟེན་ལས་འདས་པའི་ཤེས་རབ་ཐོབ་པའི་ཕྱིར་ཏེ།ཉོན་
805. ཉོན་མོངས་པ་སྤངས་པ་དང་དེ་ཁོ་ན་རྟོགས་པའི་ཕྱིར་རོ།།ཤེས་རབ་ཆེ་aབ་ནི་ཇི་སྐད་དུ་བདག་ནི་དྲི་བ་དྲིས་ན་དོན་འདི་ཁོ་ན་ཡང་ཉིན་མཚན་བདུན་དུ་ཚིག་གཞན་དང་ཡིག་འབྲུ་གཞན་དག་གིས་ལན་འདེབས་སོ་ཞེས་གསུངས་པ་ལྟ་བུ་ཡིན་ནོ།།ཤེས་རབ་ཡངས་པ་ནི་རྣམ་པར་ཐར་པ་བརྒྱད་ལ་བསམ་གཏན་བྱེད་པའི་ཕྱིར་ཏེ།ཇི་སྐད་དུ་སྐྱེས་བུ་aའདུལ་བའི་ཁ་ལོ་སྒྱུར་བ་བླ་ན་མེད་པས་སྐྱེས་བུ་གདུལ་བ་ཐུལ་བ་ན་
806. ཕྱོགས་ཐམས་ཅད་དུ་རྣམ་པར་རྒྱུག་
807. པར་བྱེད་དོ་ཞེས་གསུངས་པ་ལྟ་བུའོ།།འོ་ན་མདོ་སྡེ་ལས་འདི་ལ་དགེ་སློང་འདོད་པ་དག་ལས་དབེན་པ་ནས།བསམ་གཏན་བཞི་པའི་བར་ལ་སྙོམས་པར་aཞུགས་ཏེ་གནས་ན་འདི་ཙམ་གྱིས།དགེ་སློང་མཁས་པ་ཡིད་
808. གཞུངས་པ་ཤེས་རབ་ཡངས་པ་ཞེས་བྱའོ་ཞེས་གང་གསུངས་པ་ཇི་ལྟ་བུ་ཡིན་ཞེ་ན།དེ་
809. ཡང་བསམ་གཏན་རྣམས་ལ་མངོན་པར་ཤེས་པ་དང་རྣམ་པར་ཐར་པ་རྟེན་
810. པ་ཉིད་ཀྱི་ཕྱིར་རིག་པར་བྱའོ།།ཤེས་རབ་ཟབ་པ་aནི་ཇི་སྐད་དུ།ཁྱོད་ནི་ཅི་
811. ལ་གནས་ཏེ་བསམ་གཏན་པ།།ཁྱོད་ལ་མངོན་པར་རྟོགས་
812. པར་མི་འགྱུར་བས།།སྐྱེས་བུ་ཅང་ཤེས་ཁྱོད་ལ་ཕྱག་འཚལ་ལོ།།སྐྱེས་བུ་དམ་པ་ཁྱོད་ལ་ཕྱག་འཚལ་ལོ།།ཞེས་གསུངས་པ་ལྟ་བུའོ།།ཤེས་རབ་མཉམ་པ་མེད་པ་ནི་ཇི་སྐད་དུ།དེ་བཞིན་aགཤེགས་པ་མ་གཏོགས་པ།།འཇིག་རྟེན་ཀུན་གྱི་ཤེས་རབ་གང་།།ཤཱ་རིའི་བུ་ཡི་ཤེས་རབ་ཀྱི།།བཅུ་དྲུག་ཆར་ཡང་མི་ཕོད་དོ།།ཞེས་གསུངས་པ་ལྟ་བུའོ།།ཤེས་རབ་རིན་པོ་ཆེ་དང་ལྡན་པ་ནི་དེའི་
813. ཤེས་རབ་རིན་པོ་ཆེ་ལྟ་བུ་ཡིན་པའི་ཕྱིར་ཏེ་སྔ་མ་བཞིན་དུ་སྦྱར་རོ།།aའདི་ལ་འཕགས་པ་ཉན་ཐོས་ཐོས་པ་དང་ལྡན་པ་ནི་བདག་ནི་སྐྱེ་དགུ་སེར་སྣའི་དྲི་མས་ཀུན་ནས་དཀྲིས་པ་རྣམས་ལས་སེམས་དྲི་མའི་སེར་སྣ་དང་བྲལ་བས་ལྷུག་པར་གཏོང་བ་དང་ལག་པ་
814. བརྐྱང་བ་དང་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་དྲི་མ་གང་ལས་སེར་སྣ་འབྱུང་བ་དེའི་aརྒྱུ་དེ་ནི་སེར་སྣའི་དྲི་མ་ཞེས་བྱ་སྟེ།སྦྱིན་པ་དང་འགལ་བ་ཆགས་པའི་རྣམ་པ་ཡིན་པས་འབྲས་བུའི་ཤིང་ལྟ་བུ་དང་སེར་བའི་སྤྲིན་ལྟ་བུའོ།།དེ་ཉིད་ཀྱི་ཕྱིར་སེམས་དྲི་མའི་སེར་སྣ་དང་བྲལ་བ་ཞེས་བཟློག་ནས་གསུངས་པ་ཡིན་ཏེ།སེར་སྣའི་རྒྱུ་ཆགས་པ་དང་སྡར་བྲལ་བའི་aཕྱིར་རོ།།དེ་ལྟར་ན་སེར་སྣ་སྔར་དང་ཕྱི་ནས་སྨོས་པ་ནི་ཁྱད་པར་དུ་བྱ་བའི་
815. ཕྱིར་དང་།ལྡོག་པའི་གོ་རིམས་ཡང་དག་པར་བསྟན་པའི་ཕྱིར་རོ།།ལྷུག་པར་གཏོང་བ་དང་།ལག་པ་
816. བརྐྱང་བ་དང་།རྣམ་པར་གཏོང་བ་ལ་དགའ་བ་དང་།སྦྱིན་པ་རྒྱུན་མི་འཆད་aཔ་དང་།གཏོང་བ་ཕུན་སུམ་ཚོགས་པ་
817. དང་།སྦྱིན་པ་ལ་འགེད་པར་དགའ་བ་དང་ཞེས་བྱ་བ་འདིས་ནི་མི་གནས་པར་སྦྱིན་པ་བྱེད་པ་ཉིད་དང་།རྒྱ་ཆེར་སྦྱིན་པ་བྱེད་པ་ཉིད་དང་།དགའ་བས་སྦྱིན་པ་བྱེད་པ་ཉིད་དང་།ཡང་དང་ཡང་དུ་སྦྱིན་པ་བྱེད་པ་ཉིད་དང་།
818. ལོག་
819. པར་aའཚོ་བ་མེད་པར་སྦྱིན་པ་བྱེད་པ་ཉིད་དང་།ཕྱོགས་མེད་པར་སྦྱིན་པ་བྱེད་པ་ཉིད་སྟོན་ཏོ།།མི་གནས་པར་སྦྱིན་པ་ཉིད་ནི་ལན་དང་རྣམ་པར་སྨིན་པ་མི་འདོད་པ་
820. ཉིད་ཡིན་པར་རིག་པར་བྱའོ།།ཕྱོགས་མེད་པར་བྱེད་པ་ཉིད་ནི་དགེ་སྦྱོང་རྣམས་ལས་སློང་མོ་པ་རྣམས་ཀྱི་བར་དག་ལ་ཀུན་aཏུ་འགེད་
821. པའི་ཕྱིར་རོ།།དེ་ལ་རིགས་ཀྱི་བུ་དགའ་བོའི་ཟས་ལ་
822. ཚོད་ཟིན་པ་ནི་འདི་ཡིན་ཏེ་ཞེས་བྱ་བ་ནི་མདོ་སྡེའི་དུམ་བུའོ།།སོ་སོར་བརྟགས་ནས་ཟས་ཟའོ་ཞེས་བྱ་བ་ནི་བསྟན་པ་ཡིན་ལ།ལྷག་མ་ནི་བཤད་པ་ཡིན་ནོ།།དེ་ལ་ཁ་ཅིག་ན་རེ་ད་ནི་
823. ལོངས་པའི་ཕྱིར་མ་ཡིན་པ་ནི་aགཞོན་ནུ་རྣམས་ལྟ་བུ་སྟེ།དེ་རྣམས་ནི་དགོད་
824. པ་དང་རྩེད་མོའི་བསམ་པ་ཉིད་ཀྱིས་ལོངས་པའི་ཕྱིར་ཟའོ།།རྒྱགས་པའི་ཕྱིར་མ་ཡིན་པ་ནི་གྱད་རྣམས་ལྟ་བུ་སྟེ།དེ་རྣམས་ནི་
825. ལུས་ཀྱི་སྟོབས་བརྟས་
826. པར་བྱ་བ་དང་།ཡེང་ཡེང་པོར་བྱ་བའི་བསམ་པ་ཉིད་ཀྱིས་རྒྱགས་པའི་ཕྱིར་aཟའོ།།ཆ་བའི་ཕྱིར་མ་ཡིན།བརྒྱན་
827. པའི་ཕྱིར་མ་ཡིན་པ་ནི་འདོད་པ་ལ་ལོངས་སྤྱོད་པ་རྣམས་ལྟ་བུ་སྟེ།དེ་རྣམས་ནི་མཛེས་པར་བྱ་བའི་བསམ་པ་ཉིད་ཀྱིས་ཆ་བའི་ཕྱིར་དང་།བརྒྱན་པའི་ཕྱིར་ཟའོ།།དེ་ལ་ཁྲུས་དང་བྱི་དོར་བྱེད་པ་དང་ཉུག་པ་ནི་ཆ་བའོ།།གོས་དང་ཕྲེང་བ་དང་aརིན་པོ་ཆེས་ཀླུབས་
828. པ་ནི་བརྒྱན་པའོ་ཞེས་ཀྱང་ཟེར་ཏེ།འདི་ཐམས་ཅད་ནི་འདོད་པ་ལ་
829. ལོངས་སྤྱོད་པ་ཁོ་ན་དག་ལ་འབྱུང་བས་དེ་ལྟ་བུའི་བསམ་པས་ཟས་ཀྱི་བྱ་བ་འགོག་པར་བྱེད་དོ།།ལུས་འདི་ཁོ་ན་གནས་པར་བྱ་བའི་ཕྱིར་དང་།གསོ་བའི་ཕྱིར་ཞེས་བྱ་བ་ནི་འབའ་ཞིག་སྲོག་ཡོད་aཔར་བྱ་བའི་ཕྱིར་དང་།སྟོབས་ཡོད་པར་བྱ་བའི་ཕྱིར་ཏེ
830. །ཤིང་རྟའི་སྲོག་ཤིང་བསྐུ་བ་བཞིན་ནོ།།བཀྲེས་པ་དང་བྲལ་བར་བྱ་བའི་ཕྱིར་ཞེས་བྱ་བ་ནི་ཟ་འདོད་པའི་སྡུག་བསྔལ་བཟློག་པའི་ཕྱིར་ཏེ།རྨ་བསྐུ་བ་བཞིན་ནོ།།ཚངས་པར་སྤྱོད་པ་རྗེས་སུ་གཟུང་བའི་ཕྱིར་ཞེས་བྱ་བ་ནི་aལུས་གནས་པ་དང་།ལུས་ཀྱི་སྟོབས་དང་ལུས་ཀྱི་ཉོན་མོངས་པ་མེད་པ་དེ་དག་ལ་བརྟེན་ནས་འཕགས་པའི་ལམ་བསྒྲུབ་པའི་ཕྱིར་ཏེ།ཚངས་པར་སྤྱོད་པ་གང་ཞེ་ན།འཕགས་པའི་ལམ་ཡན་ལག་བརྒྱད་པའོ་ཞེས་མདོ་སྡེ་གཞན་དག་ལས་འབྱུང་
831. བའི་ཕྱིར་རོ།།དེ་ལྟ་བུའི་
832. ཚོར་བ་aརྙིང་ནི་གཞིལ་བར་བྱ་ལ་ཞེས་བྱ་བ་ནི་བཀྲེས་
833. པས་ཀུན་ནས་བསླང་
834. བ་གང་ཡིན་པའོ།།ཚོར་བ་གསར་ནི་མི་སྐྱེ་བར་བྱས་ནས་ཞེས་བྱ་བ་ནི་ཧ་ཅང་བཟའ་དྲགས་པ་ལས་སྐྱེ་བ་གང་ཡིན་པའོ།།འདིས་ནི་ཟས་ཆུང་ངུ་དང་ལྷག་པར་ཟ་བ་ཡོངས་སུ་སྤོང་བར་བྱེད་དོ།།དེ་ལྟ་བུས་ཞེས་aབྱ་བ་ནི་ཚོད་ཡང་དག་པར་བསྟན་པའི་ཕྱིར་རོ།།ཚོར་བ་རྙིང་བཅིལ་བས་ཅིར་
835. འགྱུར་སྙམ་པ་ལ།བདག་འཚོ་བ་དང་།སྟོབས་དང་བདེ་བར་འགྱུར་རོ་སྙམ་དུ་སོ་སོར་རྟོག་སྟེ།དེ་དག་ཀྱང་ལུས་གནས་པ་ལ་སོགས་པ་སྔར་བསྟན་པ་གང་ཡིན་པའོ།།ཚོར་བ་གསར་མི་aབསྐྱེད་ན་ཅིར་འགྱུར་སྙམ་པ་ལ།ཁ་ན་མ་ཐོ་བ་མེད་པ་དང་།རེག་པར་གནས་པར་འགྱུར་རོ་སྙམ་དུ་སོ་སོར་རྟོག་སྟེ།དེ་དག་ཀྱང་ཚངས་པར་སྤྱོད་པ་རྗེས་སུ་བཟུང་
836. བ་ལྟར་སྔར་བསྟན་པ་གང་ཡིན་པའོ།།དེ་ལ་ཧ་ཅང་བཟའ་དྲགས་པའི་
837. སྐྱོན་མེད་པའི་ཕྱིར་ཁ་ན་མ་ཐོ་བ་མེད་aཔ་ཉིད་ཡིན་པར་རིག་པར་བྱའོ།།དེ་ལ་སྐྱོན་ནི་ལྔ་དག་སྟེ།སྙོམ་པ་དང་།མི་དགའ་བ་དང་།གླལ་བ་དང་།ཟས་ཀྱིས་གསུང་པ་དང་།སེམས་ཞུམ་པ་ཉིད་དོ།།ལུས་ཟོ་མདོག་བདེ་བས་ཤིན་ཏུ་སྦྱངས་པ་དང་མཐུན་པ་ཉིད་ཀྱིས་བདེ་བར་གནས་པའི་ཕྱིར་
838. རེག་aཔར་གནས་པ་ཉིད་ཡིན་པར་རིག་པར་བྱའོ།།དེ་ལྟར་ན་བསམ་པ་གང་གིས་མི་བཟའ་བ་དང་བསམ་པ་གང་གིས་དང་།ཚོད་ཅི་
839. ཙམ་དུ་བཟའ་བ་དང་།ཟས་ལ་ཚོད་ཟིན་པའི་ཕན་ཡོན་གང་ཡིན་དེ་ལ་སོ་སོར་བརྟགས་ནས་ཟས་ཟ་བའི་ཕྱིར་སོ་སོར་བརྟགས་ནས་ཟས་aཟ་བ་ཡིན་ནོ།།གཞན་དག་ན་རེ་སོ་སོར་བརྟགས་པ་བཞི་དག་གིས་སོ་སོར་བརྟགས་ནས་ཡིན་ཞེས་ཟེར་ཏེ
840. །སོ་སོར་བརྟགས་པ་བཞི་ལ་སྤང་བར་བྱ་བ་སོ་སོར་བརྟགས་པ་ནི་ཚིག་བཞི་དག་གིས་སོ།།ཚོད་
841. སོ་སོར་བརྟགས་
842. པ་ཡང་བཞི་དག་གིས་སོ།།ཚོད་བཟུང་
843. aབ་སོ་སོར་བརྟགས་པ་ནི་གཉིས་ཀྱིས་
844. སོ།།ཚོད་ཟིན་པའི་ཕན་ཡོན་སོ་སོར་བརྟགས་
845. པ་ནི་ལྷག་མ་རྣམས་ཀྱིས་སོ།།ཡང་
846. ནི་ཚིག་བཞི་དག་གིས་ནི་
847. འདོད་པའི་བསོད་ཉམས་ལ་རྗེས་སུ་སྦྱོར་བའི་མཐའ་ཡོངས་སུ་སྤོང་བ་ཡིན་ལ་གསུམ་དག་གིས་ནི་བདག་ཉིད་དུབ་པར་གནས་པ་ལ་རྗེས་སུ་སྦྱོར་aབའི་མཐའ་སྤོང་བ་ཡིན་ནོ།།གཅིག་གིས་ནི་དབུ་མའི་ལམ་སྒྲུབ་པ་ཡིན་ནོ།།ལྔ་དག་གིས་ནི་མཐའ་གཉིས་ཡོངས་སུ་སྤངས་པའི་ཕན་ཡོན་རྟོགས་པར་བྱེད་པ་ཡིན་ལ།གཉིས་ཀྱིས་ནི་དབུ་མའི་ལམ་སྒྲུབ་པའི་ཕན་ཡོན་ཡིན་ནོ།།ཤིང་རྟའི་སྲོག་ཤིང་དང་རྨའི་དཔེ་གཉིས་ནི་aསྔར་སྦྱར་བ་ཁོ་ནའོ།།དེ་ལ་རིགས་ཀྱི་བུ་དགའ་བོ་དྲན་པ་དང་ཤེས་བཞིན་མཆོག་དང་ལྡན་པ་ནི་འདི་ཡིན་ཏེ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་སེམས་ཐམས་ཅད་ཀྱིས་
848. བསམས་ནས་རྣམ་པར་ལྟ་བ་ནི་རྒྱུ་བ་ན་ཡིན་པར་རིག་པར་བྱའོ།།ཚོར་བ་དང་འདུ་ཤེས་ཤེས་བཞིན་པ་aནི་བསམ་གཏན་པ་དང་གཟུགས་མེད་པའི་མཉམ་པར་གཞག་པ་ལ་གནས་པ་ན་སྟེ།གོ་རིམས་བཞིན་ནོ།།རྣམ་པར་རྟོག་པ་ཤེས་བཞིན་པ་ནི་ལངས་ཤིང་མཉམ་པར་མ་བཞག་
849. པ་ལ་གནས་པ་ཡིན་ནོ།།གཞན་ཡང་སེམས་ཐམས་ཅད་ཀྱིས་བསམས་ནས་རྣམ་པར་ལྟ་བ་aནི་གསུམ་འདུས་པ་ལས་རེག་པ་འབྱུང་བའི་རྐྱེན་གྱིས་
850. ཚོར་བ་དང་།འདུ་ཤེས་དང་།སེམས་པ་འབྱུང་བ་གང་ཡིན་པ་དེ་དག་ཤེས་བཞིན་དུ་སྐྱེ་བ་ནས་གཏུགས་པའི་བར་དུ་འགྱུར་རོ།།སེམས་པའི་མཚན་ཉིད་ནི་འདིར་རྣམ་པར་རྟོག་པ་
851. ཡིན་པར་རིག་པར་བྱའོ།།གཞན་aཡང་སེམས་ཐམས་ཅད་ཀྱིས་བསམས་ནས་རྣམ་པར་ལྟ་བ་ཀུན་ནས་ཉོན་མོངས་པ་མེད་པའི་ཕྱིར་གཟུགས་དང་ཤེས་བཞིན་དུ་ཚོར་བ་ལ་སོགས་པ་སྐྱེ་བ་ལ་སོགས་པ་ཉིད་ཀྱིས་ཚོར་བ་དང་འདུ་ཤེས་དང་འདུ་བྱེད་རྣམས་ལ་དྲན་པ་དང་ཤེས་བཞིན་མཆོག་དང་ལྡན་པ་ཉིད་ཡིན་པར་ཡོངས་སུ་བསྟན་ཏོ།དེ་aལྟར་ན་རྣམ་པར་ཤེས་པ་གནས་པ་བཞི་དག་ལ་དྲན་པ་དང་ཤེས་བཞིན་མཆོག་དང་ལྡན་པ་ཉིད་ཡིན་པར་ཡོངས་སུ་བསྟན་པ་ཡིན་ནོ།།དེ་ལ་ཚོར་བ་ལ་སོགས་པ་སྐད་ཅིག་པ་ཡིན་ཡང་རྒྱུན་དྲན་པ་
852. དུས་གཞན་དུ་ཡང་རྗེས་སུ་འཇུག་པས་གནས་པར་རིག་པར་བྱའོ།།ཐུབ་
853. པ་ནི་དལ་གྱིས་མ་ཡིན་aཔར་རྐྱེན་གྱི་
854. དབང་གིས་འཕྲལ་འགག་
855. པའི་ཕྱིར་རོ།།ཟད་པ་དང་གཏུགས་པར་འགྱུར་བ་ནི་ཕྱི་
856. ནས་དལ་གྱིས་མ་ལུས་པར་རྒྱུན་འདྲ་བ་འགག་
857. པའི་ཕྱིར་རོ།།དགེ་སློང་དག་རྒྱལ་པོ་ལེགས་མཐོང་ཆེན་པོ་ནི་ཧ་ཅང་མི་གྲང་ཞིང་ཧ་ཅང་མི་དྲོ་བ་དང་།དུས་ཚིགས་བདེ་བ་དང་།གནོད་པ་མེད་aཔ་དང་།གང་གིས་ན་དེ་ཟོས་པ་དང་འཐུངས་པ་དང་།འཆོས་པ་དང་།མྱངས་པ་རྣམས་ལེགས་པར་བདེ་བར་འཇུ་སྟེ།ཕོ་བའི་དྲོད་སྙོམས་ཤིང་འཇུ་བར་
858. བྱེད་པ་དང་ལྡན་པས་གནོད་པ་ཉུང་བ་དང་།ནད་མེད་པའི་རང་བཞིན་ཅན་དུ་གྱུར་ཏོ་ཞེས་བྱ་བ་ནི་མདོ་སྡེའི་དུམ་བུའོ།།aདེ་ལ་གནོད་པ་ཉུང་བ་ནི་ཟས་དང་།གནས་འཕྲོད་པ་ལ་སྦྱོར་བ་དང་མངོན་པར་བརྩོན་པའི་ཕྱིར་ཡིན་ལ།རང་བཞིན་གྱིས་
859. ནད་མེད་པའི་རང་བཞིན་ཅན་མ་ཡིན་པ་ཡང་ཡོད།ནད་མེད་པའི་རང་བཞིན་ཅན་ཡིན་ལ།རང་བཞིན་གྱིས་
860. གནོད་པ་ཉུང་བ་མ་ཡིན་པ་ཡང་ཡོད་དེ།aཟས་དང་གནས་མི་འཕྲོད་པ་མང་བ་ཉིད་ཀྱི་
861. ཕྱིར་རོ།།དེའི་ཕྱིར་གཉིས་ཀ་བརྗོད་པ་ནི་གཅིག་གིས་གཅིག་ཁྱད་པར་དུ་བྱ་བའི་ཕྱིར་རོ།།དེ་ལ་ཡང་རྒྱུ་ནི་ཕོ་བའི་དྲོད་སྙོམས་ཤིང་འཇུ་བར་བྱེད་པ་དང་ལྡན་པ་ཞེས་བྱ་བས་ཡང་དག་པར་སྙོན་ཏེ།ལུས་དང་བཅས་པའི་སྙོམས་པ་ཉིད་དུ་aསྟོན་ཏོ།།སྙོམས་པ་དེ་ཡང་ཧ་ཅང་མི་གྲང་ཞིང་
862. ཧ་ཅང་མི་དྲོ་བ་ཉིད་དང་དུས་ཚིགས་བདེ་བ་དང་།གནོད་པ་མེད་པ་དང་ཞེས་བྱ་བས་སྟོན་ཏོ།།འདིས་ནི་མ་སྙོམས་པ་ཉིད་རྣམ་པ་གསུམ་མེད་པའི་ཕྱིར་ཕོ་བའི་དྲོད་སྙོམས་པ་ཉིད་དུ་ཡང་དག་པར་སྟོན་ཏོ།།མ་སྙོམས་པ་ཉིད་aརྣམ་པ་གསུམ་ལ་མེ་མ་སྙོམས་པ་ཉིད་ཀྱིས་ནི་དེས་མེའི་དྲོད་ཆུང་བས་
863. ཧ་ཅང་གྲང་བའམ།མེའི་དྲོད་ཆེས་པས་ཧ་ཅང་དྲོད་ཆེ་བར་འགྱུར་རོ།།དུས་ཚིགས་མ་སྙོམས་པ་ཉིད་ཀྱིས་ནི་དེས་དུས་
864. ཚིགས་རྣམས་འཕོ་བ་ན་སྐྱོན་རྣམས་རབ་ཏུ་འཁྲུག་པར་བྱེད་པའི་ཕྱིར་མི་བདེ་བར་འགྱུར་བའོ།།aཟས་མ་སྙོམས་པ་ཉིད་ཀྱིས་ནི་དེས་ཟས་མི་འཕྲོད་པའི་སྐྱོན་ལས་གནོད་པ་སྐྱེད་པའོ
865. །།སྙོམས་པ་ཉིད་བཤད་ནས།འཇུ་བར་བྱེད་པ་ཉིད་ནི་གང་གིས་ན་དེས་ཟོས་པ་དང་འཐུངས་པ་དང་འཆོས་པ་དང་།མྱངས་པ་རྣམས་ལེགས་པར་བདེ་བར་
866. འཇུ་ཞེས་བྱ་aབས་
867. འཆད་དེ།འདིས་ནི་ཟས་ཀྱི་རྣམ་པ་ཐམས་ཅད་དུས་སུ་ངལ་བ་མེད་པར་འཇུ་བར་
868. བྱེད་པ་སྟོན་ཏོ།།དེ་ལ་ཟོས་པ་དང་།འཐུངས་
869. པ་དང་འཆོས་
870. པ་དང་མྱངས་པ་ནི་བཟའ་བ་དང་བཏུང་བ་དང་བཅའ་བ་དང་བལྡག་པ་དང་གཞིབ་
871. པའི་དབྱེ་བས་རིག་པར་བྱའོ།།ཅི་འདོད་པ་བཞིན་aཐོབ་པ་ཚེགས་མེད་པར་ཐོབ་པ་ངན་ངོན་མ་ཡིན་པར་ཐོབ་པ་
872. ཞེས་བྱ་བ་ནི་མདོ་སྡེའི་དུམ་བུའོ
873. །།ཇི་སྲིད་འདོད་པ་དང་ནམ་འདོད་པ་དང་།ཇི་ལྟ་བུ་འདོད་པ་མངོན་སུམ་དུ་བྱ་བ་ལ་དབང་བ་ཉིད་ཀྱི་ཕྱིར་རིག་པར་བྱ་སྟེ།ཡུན་རིང་པོ་དང་།རིང་པོར་མི་ཐོགས་པ་དང་མཆོག་ཏུ་བྱུང་བ་རྣམས་aམངོན་སུམ་དུ་བྱ་བ་ལ་དབང་བ་ཉིད་ཀྱི་ཕྱིར་ཞེས་བྱ་བའི་ཐ་ཚིག་སྟེ།ཐ་ཆད་ནི་ངན་ངོན་ཞེས་བྱ་བའི་ཕྱིར་རོ།།གཞན་དག་ན་རེ་
874. ཚེགས་དང་ཉམས་པ་
875. མེད་པ་ཉིད་ངན་ངོན་མ་ཡིན་པ་ཡིན་ནོ་ཞེས་ཟེར་རོ།།ཡིད་ཆེས་པའི་ལུང་ལས་ནི།།གང་ཞིག་རྫོགས་སྙོམས་ཞུགས་དང་aམྱུར།།བསྟན་
876. ཉིད་དེ་ནི་ཅི་འདོད་བཞིན།།སྩོགས་ཐོབ་ཡིན་པར་བཞེད་འདིར་ནི།།ཆུང་
877. ཟད་ཙམ་གྱིས་གཏོང་བས་ན།།དེ་ཕྱིར་ངན་དོན་ཞེས་འབྱུང་ངོ་།།དཔེར་ན་མེ་ཏོག་ཨུཏྤ་ལའི་ཕྲེང་བ་ཞེས་བྱ་བ་རྒྱས་པར་འབྱུང་བ་ནས།ཟེགས་པ་ཉིད་དུ་འགྱུར།རྙིངས་aཔ་ཉིད་དུ་འགྱུར།སྐམས་པ་ཉིད་དུ་འགྱུར་ཞེས་བྱ་བའི་བར་ནི་མདོ་སྡེའི་དུམ་བུའོ།།དེ་ལ་ཟེགས་པ་ཉིད་དུ་འགྱུར་བ་ནི་རྣམ་པར་འགྱུར་བའི་ཕྱིར་རོ།།རྙིངས་པ་ཉིད་དུ་འགྱུར་བ་ནི་སའི་ཁམས་ཞུམ་པའི་ཕྱིར་རོ།།སྐམས་པ་ཉིད་དུ་འགྱུར་བ་ནི་ཆུའི་ཁམས་ཟད་པའི་aཕྱིར་རོ།།ཚིག་
878. གཅིག་ནི་བསྟན་པ་ཡིན་ལ།ཚིག་
879. གཉིས་ནི་བཤད་པ་ཡིན་པར་རིག་པར་བྱའོ།།ཇི་སྲིད་དུ་རྙིངས་པའམ་སྐམས་པར་མ་གྱུར་པ་དེ་སྲིད་དུ་མེ་ཏོག་གི་འོད་དང་།དྲི་བསུང་ཆུང་བར་འགྱུར་བའི་ཕྱིར་ནི་རྣམ་པར་འགྱུར་བ་ཡིན་པར་རིག་པར་བྱའོ།འདོད་པ་aལ་རྣམ་པར་རྟོག་པ་བྱུང་བ་དང་དུ་མི་ལེན་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་དང་དུ་མི་ལེན་པ་ནི་རོ་མྱོང་
880. བར་མི་བྱེད་པའི་ཕྱིར་རོ།།སྤོང་བར་བྱེད་པ་ནི་དེའི་དམིགས་པའི་མཚན་མ་སེལ་བའི་ཕྱིར་རོ།།བཟློག་ཏུ་ཟིན་ཡང་རྒྱུ་བསགས་པ་ལས་བྱུང་བའི་རྣམ་པར་རྟོག་པ་རྣམ་པ་aཀུན་ཏུ་རྒྱུ་བ་ཉིད་ཡིན་པས་སེལ་བར་བྱེད་དེ།སོ་སོར་བརྟགས་པའི་སྟོབས་ཀྱི་
881. རྒྱུན་གཅོད་པའི་ཕྱིར་རོ།།བསལ་དུ་ཟིན་ཀྱང་བརྩོན་པ་ལྷོད་པས་ཡང་སྐྱེ་བའི་ཕྱིར་བྱང་བར་བྱེད་དེ།བསྒོམ་པའི་སྟོབས་ཀྱིས་རྣམ་པར་གནོན་པའི་ཕྱིར་རམ།ས་བོན་ཡང་དག་པར་འཇོམས་aཔའི་ཕྱིར་རོ།།འདིར་ཡང་སྨྲས་པ།འདི་དག་བཞི་ནི་རྣམ་རྟོག་ལ།།མི་མཐུན་ཉིད་དང་དེ་ཡི་རྒྱུ།།རྣམ་སྤོང་ཕྱིར་དང་རྒྱུན་དང་ནི།།རྗེས་སུ་འཆི་
882. བ་གཅོད་ཕྱིར་རོ།།རྣམ་གྲངས་གཞན་ཡང་སྐྱོན་ཉིད་དུ་འཛིན་པའི་ཕྱིར་ན་དང་དུ་མི་ལེན་པ་ཡིན་ནོ།།བྱུང་བའི་ཤུགས་aདང་བྲལ་བའི་ཕྱིར་ན་སྤོང་བར་བྱེད་པ་ཡིན་ནོ།།ཡང་དང་ཡང་དུ་ཀུན་ཏུ་རྒྱུ་བ་དང་བྲལ་བའི་ཕྱིར་ན་
883. སེལ་བར་བྱེད་པ་ཡིན་ནོ།།དགེ་བའི་ཕྱོགས་ཀྱི་
884. རྒྱུད་བརྟན་
885. པ་ཉིད་ཀྱིས་ཀུན་ཏུ་མི་རྒྱུ་བའི་ཕྱིར་ན་བྱང་བར་བྱེད་པ་ཡིན་ནོ།།བྲམ་ཟེའི་ཁྱེའུ་སེམས་ཅན་རྣམས་ནི་ལས་བདག་གིར་aབྱ་བ།ལས་ཀྱི་བགོ་སྐལ་ལ་སྤྱོད་པ།ལས་ཀྱི་སྐྱེ་གནས་པ།ལས་ལ་བརྟེན་པ་ཞེས་བྱ་བ་ནི་མདོ་སྡེའི་དུམ་བུའོ།།མི་དག་ནི་ཕལ་ཆེར་ནོར་དང་ཁྱིམ་དང་བུ་དང་ཆུང་མ་ལ་སོགས་པ་དག་ལ་བདག་གིར་བྱ་བར་འདུ་ཤེས་བྱས་ན་སྲེད་པ་སྐྱེད་
886. པར་བྱེད་དེ།དེའི་ཕྱིར་མྱོས་aནས་བསོད་ནམས་ཀྱི་ལས་ནི་མི་བྱེད་བསོད་ནམས་མ་ཡིན་པའི་ལས་ནི་བྱེད་དོ།།ཕལ་ཆེར་ལྷ་རྣམས་ལས་བགོ་སྐལ་ཏེ་ལོངས་སྤྱོད་དང་བདག་གི་སྐྱེ་བའི་ཁྱད་པར་དོན་དུ་གཉེར་བར་བྱེད་ཅིང་རྒུད་པར་གྱུར་ན་ལྷ་རྣམས་ལ་སྟོན་པ་ཡིན་པར་རྟེན་པར་བྱེད་དོ།།དེ་ལྟར་བྱེད་པ་ན་རྒྱུ་མ་aཡིན་པ་ལ་རྒྱུར་ལྟ་བས་བསླུས་
887. པར་འགྱུར་རོ།།བཅོམ་ལྡན་འདས་ཀྱིས་དེའི་གཉེན་པོར་སེམས་ཅན་རྣམས་ཀྱི་
888. ལས་ཁོ་ན་བདག་
889. གིར་བྱ་བ་ཡིན་ཞིང་སེམས་ཅན་རྣམས་ནི་སྔོན་གྱི་ལས་ཁོ་ན་ལ་བགོ་སྐལ་སྤྱོད་པ་ཡིན་ལ་དེ་རྣམས་ནི་ལས་ཁོ་ནའི་སྐྱེ་གནས་ལས་བྱུང་བ་ཡིན་ཞིང་རྒུད་aཔར་གྱུར་པ་
890. ལས་ཁོ་ན་སྟོན་པ་ཡིན་གྱི་ལྷ་རྣམས་ནི་མ་ཡིན་ནོ་ཞེས་བྱ་བ་གསུངས་སོ།།འདི་ལ་རིགས་
891. པ་ཅི་ཡོད་ཅེ་ན།ལས་ནི་རྒྱལ་པོ་ལ་སོགས་པ་རྣམས་དང་ཐུན་མོང་མ་ཡིན་པའི་ཕྱིར་དང་།ཤི་བའི་ཚེ་ཡང་མི་གཏོང་བའི་ཕྱིར་རོ།།ལྷ་ལ་གུས་aཔ་དང་མ་གུས་པ་རྣམས་ལ་
892. ལོངས་སྤྱོད་རྒུད་པ་དང་ཕུན་སུམ་ཚོགས་པར་དམིགས་པའི་ཕྱིར་དང་།སྐྱེ་བ་དམན་པ་དང་ཁྱད་པར་དུ་འཕགས་པ་དམིགས་པའི་ཕྱིར་དང་།ཡམས་ཀྱི་ནད་དང་གནོད་པ་ཉེ་བར་མ་ཞི་བ་དང་ཉེ་བར་ཞི་བ་དམིགས་པའི་ཕྱིར་རོ།།འདོད་པ་རྣམས་ལ་ཡིད་བྱུང་བར་aབྱ་བའི་ཕྱིར་དང་།འདོད་ཆགས་དང་བྲལ་བར་བྱ་བའི་ཕྱིར་དང་།འགོག་པར་འགྱུར་བར་བྱ་བའི་ཕྱིར་སྒྲུབ་པ་ཡིན་ནོ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་འདོད་པ་རྣམས་ལ་ཞེས་བྱ་བ་ནི་འདོད་པའི་ཁམས་ལའོ།།གཟུགས་རྣམས་ལ་ཞེས་བྱ་བ་ནི་གཟུགས་ཀྱི་ཁམས་ལའོ།།རྣམ་aཔ་གཅིག་ཏུ་ན་
893. སྡུག་བསྔལ་གྱི་ཕུང་པོ་ཅན་གྱི་མདོ་དང་པོ་ལས་འདོད་པ་རྣམས་དང་གཟུགས་རྣམས་གསུངས་པ་བཞིན་ནོ།།ཡིད་བྱུང་བར་བྱ་བའི་ཕྱིར་དང་།འདོད་ཆགས་དང་བྲལ་བར་བྱ་བའི་ཕྱིར་དང་།འགོག་པར་འགྱུར་བར་བྱ་བའི་ཕྱིར་ཞེས་བྱ་བ་ནི་སྡུག་བསྔལ་ཉིད་ཡོངས་སུ་ཤེས་པར་བྱ་བའི་aཕྱིར་དང་།ཀུན་འབྱུང་བ་སྤང་བར་བྱ་བའི་ཕྱིར་དང་།འགོག་པ་མངོན་སུམ་དུ་བྱ་བའི་ཕྱིར་ཏེ་
894. གོ་རིམས་བཞིན་ནོ།།སྒྲུབ་པ་ཡིན་ནོ་ཞེས་བྱ་བ་ལ་བསྒྲུབས་
895. པས་ནི་ལམ་བསྒོམ་
896. པ་ཡོངས་སུ་སྟོན་ཏོ།།གཞན་ཡང་དགའ་བའི་འདོད་ཆགས་ཀྱི་རྒྱུ་ལས་བྱུང་བའི་ཚེ་ཕྱི་མ་ལ་
897. སྡུག་བསྔལ་སྐྱེ་བ་དེའི་གཉེན་aཔོར་གོ་རིམས་བཞིན་དུ་གསུམ་གསུངས་པ་ཡིན་ནོ།།ཆགས་པ་ཟད་པར་བྱ་བའི་ཕྱིར་དང་།སྲིད་པ་ཟད་པར་བྱ་བའི་ཕྱིར་དང་།སྡུག་བསྔལ་ཟད་པར་བྱ་བའི་ཕྱིར་དང་།ཕུང་པོ་ཟད་པར་བྱ་བའི་ཕྱིར་སྒྲུབ་པ་ཡིན་ནོ་ཞེས་བྱ་བ་ནི་མདོ་སྡེའི་དུམ་བུའོ།།འདིས་ནི་ངན་སོང་གི་སྡུག་བསྔལ་ཡང་སྲིད་པ་རྒྱུ་དང་aབཅས་པ་ཟད་པར་བྱ་བའི་ཕྱིར་ཞེས་བྱ་བ་ཡོངས་སུ་བསྟན་པ་ཡིན་ཏེ།ཆགས་པའི་
898. རྒྱུ་ཡིན་ནོ།།སྡུག་བསྔལ་ནི་ངན་སོང་བའི་སྡུག་བསྔལ་ཡིན་ཏེ་ཇི་སྐད་དུ་བཅོམ་ལྡན་འདས་ཀྱིས་འཇིག་རྟེན་འདི་དང་ཕ་རོལ་ན་ངན་འགྲོ་གང་ཇི་སྙེད་པ་དེ་དག་ཐམས་ཅད་ནི་
899. མ་རིག་པའི་རྩ་བ་ལས་བྱུང་བ་འདོད་པ་དང་ཆགས་aཔ་ལས་ཀུན་ཏུ་བྱུང་བ་ཡིན་ནོ་ཞེས་གསུངས་པ་ལྟ་བུའོ།།འདིར་ནི་མི་དགེ་བའི་རྩ་བས་བསྡུས་པའི་ཆགས་པ་ཡིན་པར་རིག་པར་བྱའོ།།དེ་སྨོས་པ་ཡང་འཕྲོག་པར་བྱེད་པའི་ཕྱིར་རོ།།ཡང་སྲིད་པ་ལ་སྲེད་པ་ནི་རྒྱུ་ཡིན་ནོ།།ཕུང་པོ་ནི་ཡང་
900. སྲིད་པས་བསྡུས་པའི་ཉེ་བར་
901. ལེན་པའི་aཕུང་པོ་ལྔ་རྣམས་ཏེ།དེ་ནི་སྲེད་པས་སྤུངས་པའི་ཕྱིར་རོ།།གཞན་ཡང་ཆགས་པ་དང་སྲེད་པ་གཉིས་ནི་འདོད་པ་དང་སྲིད་པའི་འདོད་ཆགས་གཉིས་ཡིན་ཏེ་གོ་རིམས་བཞིན་ནོ།།སྡུག་བསྔལ་ནི་འདོད་པའི་ཁམས་ཡིན་ཏེ།སྡུག་བསྔལ་གྱི་སྡུག་བསྔལ་དང་ལྡན་པའི་ཕྱིར་རོ།།ཕུང་aཔོ་ནི་གཟུགས་དང་གཟུགས་མེད་པའི་ཁམས་གཉིས་ཡིན་ནོ།།གྲོ་ཞིན་
902. སྐྱེས་དེ་བས་ན་མཉམ་པ་ཉིད་དུ་རྟོགས་པར་བྱས་ལ་དེ་ལ་ཡང་མཚན་མར་ཟུང་ཤིག
903. །དེས་རློམ་སེམས་ཀྱང་མ་བྱེད་ལ།དེ་ལ་བག་མེད་པར་ཡང་མ་བྱེད་ཅིག་ཅེས་བྱ་བ་ནི་མདོ་སྡེའི་དུམ་བུའོ།།འདིས་ནི་མཉམ་པ་aཉིད་དུ་ཡོངས་སུ་ཤེས་པར་བྱ་བ་དང་།མི་བརྗེད་པའི་རྒྱུ་དང་།ཀུན་ནས་ཉོན་མོངས་པ་མེད་པའི་རྒྱུ་ལ་སྦྱོར་བར་མཛད་དོ།།དེ་ལ་ཡོངས་སུ་ཤེས་པ་ནི་རྟོགས་པའོ།།མི་བརྗེད་པའི་རྒྱུ་ནི་མཚན་མར་འཛིན་པའོ།།ཀུན་ནས་ཉོན་མོངས་པ་མེད་པའི་རྒྱུ་ནི་ང་རྒྱལ་མེད་པ་སྟེ།མཉམ་པ་aཉིད་དེས་ཁེངས་པར་མི་འགྱུར་བའི་ཕྱིར་དང་།བག་ཡོད་པ་སྟེ་རོ་མྱང་བར་མི་བྱེད་པའི་ཕྱིར་དང་།ང་རྒྱལ་དང་སྲེད་པ་ཤས་ཆེ་བའི་བསམ་གཏན་པའི་གཉེན་པོར་གོ་རིམས་བཞིན་ནོ།།འཕགས་པ་གྲོ་ཞིན་
904. སྐྱེས་ཀྱིས་དེའི་ཚེ་བདེན་པ་གཟིགས་པའི་ཕྱིར་ལྟ་བ་དང་ཐེ་ཚོམ་ཤས་ཆེ་བའི་aབསམ་གཏན་པ་ནི་མ་ཡིན་ཏེ་དེ་གཉིས་སྤངས་པ་ཉིད་ཀྱི་ཕྱིར་རོ།།བཅོམ་ལྡན་འདས་ཀྱིས་རྒྱང་རིང་པོ་ནས་ཤིང་གི་སྡོང་པོ་ཆེན་པོ་ཞིག་འབར་ཞིང་རབ་ཏུ་འབར་ལ་ཀུན་ཏུ་རབ་ཏུ་མཆེད་ཅིང་མེ་ལྕེ་གཅིག་ཏུ་གྱུར་ཏེ་ལམ་མེར་འབར་བ་གཟིགས་སོ་ཞེས་བྱ་བ་ནི་མདོ་སྡེའི་དུམ་བུའོ།།aའདིས་ནི་ཤིང་གི་སྡོང་པོ་ལ་མེས་རེག་པ་ཉིད་དང་མེའི་མདོག་དང་།ཀུན་ཏུ་འབར་བ་ཉིད་དང་།དྲིལ་
905. ཏེ་འབར་བ་ཉིད་དང་།མི་གཡོ་བར་འབར་བ་ཉིད་དུ་ཡང་དག་པར་སྡུད་པར་བྱེད་པ་སྟོན་ཏེ་གོ་རིམས་བཞིན་ནོ།།དགེ་སློང་དག་བྱིས་པ་སོ་སོའི་སྐྱེ་བོ་ཐོས་པ་དང་མི་ལྡན་པ་རྣམས་ནི་ཕུང་aཔོ་ལྔ་པོ་འདི་དག་ལ་རྟག་པ་ཉིད་དང་བརྟན་པ་ཉིད་དུ་ཡང་དག་པར་རྗེས་སུ་ལྟ།བདེ་བ་ཉིད་དང་།ནད་མེད་པ་ཉིད་དང་།བདག་དང་བདག་གི་ཉིད་དུ་ཡང་དག་བར་རྗེས་སུ་ལྟའོ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་
906. ཉེ་བར་ལེན་པའི་ཕུང་པོ་ལྔ་
907. རྣམས་ནི་aའདུས་བྱས་ཀྱི་མཚན་ཉིད་སྐྱེ་བ་དང་འཇིག་པ་གཉིས་དང་ཡང་ལྡན་པ་ཡིན་ལ།རྒྱུན་གྱིས་
908. འབྱུང་བ་ན་གནས་སྐབས་གཞན་དུ་འགྱུར་བའི་ཕྱིར་འདུས་བྱས་ཀྱི་མཚན་ཉིད་གནས་པ་ལས་གཞན་དུ་འགྱུར་བ་དང་ཡང་ལྡན་པ་ཡིན་ནོ།།དེ་དག་མཚན་ཉིད་དེ་ལྟར་གནས་པ་ཡིན་པ་ན་སེམས་aལས་བྱུང་བའི་སྡུག་བསྔལ་གྱི་གཞི་དང་།ལུས་ཀྱི་སྡུག་བསྔལ་གྱི་གཞི་དང་།རང་བདག་མ་ཡིན་ལ་བདག་གཞན་གྱིས་ཀྱང་སྟོང་པ་ཡིན་ན།དེ་ལ་ཀུན་ཏུ་རྨོངས་པ་ནི་
909. གོ་རིམས་བཞིན་དུ་རྟག་པ་ལ་སོགས་པ་ཉིད་དུ་ཞེས་བྱ་བ་ཡིན་པར་རིག་པར་བྱའོ།།གཞན་ཡང་ཕྱི་རོལ་གྱི་aགནོད་པའི་སྡུག་བསྔལ་གྱི་གཞི་ཉིད་དང་རང་གི་ཁམས་མ་
910. སྙོམས་པའི་སྡུག་བསྔལ་གྱི་གཞི་ཉིད་དུ་མ་མཐོང་ན་བདེ་བ་ཉིད་དང་ནད་མེད་པ་ཉིད་དུ་ལྟ་ཞེས་བྱ་བ་ཡིན་པར་རིག་པར་
911. བྱའོ།།དེ་དག་ནི་མདོར་ན་ཉེ་བར་ལེན་པའི་ཕུང་པོ་ལྔ་རྣམས་ཀྱི་མི་རྟག་པ་ལ་སོགས་པ་རྣམ་པ་བཞིའི་aམི་མཐུན་པའི་ཕྱོགས་སུ་རྟག་པ་དང་།བདེ་བ་དང་།བདག་ཏུ་ཕྱིན་ཅི་ལོག་པ་རྣམས་ཏེ།ལྟ་བ་གཉིས་དང་གཉིས་ཀྱིས་ཡོངས་སུ་བསྟན་པ་ཡིན་པར་རིག་པར་བྱའོ།།དེ་ཉིད་ཀྱི་ཕྱིར་འདིར་གཙང་བར་ཕྱིན་ཅི་ལོག་པར་མ་སྨོས་སོ།།ཚུལ་འཆོས་པ་དང་།ཁ་གསག་དང་།aགཞོགས་
912. སློང་དང་།ཐོབ་ཀྱིས་
913. འཇལ་བ་ཉིད་དང་།རྙེད་པས་རྙེད་པར་བྱེད་འདོད་པ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་ཚུལ་འཆོས་པ་ནི་རྣམ་པ་གསུམ་དུ་རིག་པར་བྱ་སྟེ།རྙེད་པ་དང་བཀུར་སྟི་འདོད་པ་ཉིད་ཀྱིས་
914. གཞན་ལ་ཡོན་ཏན་ཡིད་ཆེས་པར་བྱ་བའི་བསམ་པས་སྤྱོད་aལམ་ལེགས་པར་གནས་པ་དང་།ཡུལ་དབེན་པར་གནས་པ་དང་།རྙེད་པ་ཁྱད་པར་ཅན་མི་ལེན་པ་ཉིད་ཀྱིས་དང་།ངན་པ་དང་།གྱ་ནོམ་པ་བསྟེན་
915. པ་དང་མི་བསྟེན་
916. པ་ཉིད་ཀྱིས་ཡོ་བྱད་བསྙུངས་པ་ཀུན་ཏུ་སྟོན་པའོ།།ཁ་གསག་ཀྱང་རྣམ་པ་གསུམ་སྟེ།རྙེད་པ་དང་བཀུར་སྟིའི་བསམ་aཔས་རྗེས་སུ་མཐུན་པར་སྙན་པར་སྨྲ་བ་དང་།རང་གི་ཡོན་ཏན་སྨྲ་བ་དང་།ཆོས་སྨྲ་བའོ།།གཞོགས་སློང་
917. ཀྱང་རྣམ་པ་གསུམ་སྟེ།རྙེད་པའི་བསམ་པས་ལུས་ཀྱིས་གནོད་པའི་གཞི་ཀུན་ཏུ་སྟོན་པ་དང་།ཕོངས་པའི་གཞི་ཀུན་ཏུ་སྟོན་པ་དང་།ཚིག་གིས་བསམ་པའི་aགཞི་བསྔགས་པར་བྱེད་པ་ཉིད་དོ།།ཐོབ་ཀྱིས་འཇལ་བ་ཡང་རྣམ་པ་གསུམ་སྟེ།རྙེད་པའི་བསམ་པས་དེ་ལ་སྦྱིན་པར་མི་བྱེད་པ་ལ་སྨོད་པ་དང་།གཞན་ལ་སྦྱིན་པར་བྱེད་པ་ལ་སྨོད་པ་དང་།ཧ་ཅང་ཕྱི་བཞིན་འབྲང་ཞིང་སྨོད་པའོ
918. །།རྙེད་པས་རྙེད་པར་བྱེད་འདོད་པ་ཡང་རྣམ་པ་aགསུམ་སྟེ།རྙེད་པའི་བསམ་པས་གཞན་ལས་རྙེད་པ་རྒྱ་ཆེ་བར་ཀུན་ཏུ་སྟོན་པ་དང་།སྦྱིན་པར་བྱེད་པ་རྒྱ་ཆེ་བར་བསྔགས་པར་བྱེད་པ་དང་།ཟང་ཟིང་གི་རྙེད་པ་བསྔགས་པར་བྱེད་པའོ།།འདི་ནི་དགེ་སློང་གི་འཚོ་བ་ལོག་པ་རྣམ་པ་ལྔ་ཡིན་ཏེ།གཅིག་ནི་ལུས་ཀྱིས་ཡིན་ཏེ།aགཉིས་པ་ནི་ངག་གིས་ཡིན་ཞིང་།ལྷག་མ་རྣམས་ནི་ལུས་དང་ངག་གིས་ཡིན་ནོ།།ཚིག་གང་
919. ཡིན་པ་དེ་དག་ཇི་ལྟར་ཁ་གསག་མ་ཡིན་ཞེ་ན།གཞན་མགུ་བར་བྱ་བའི་ཕྱིར་སྨྲ་བ་འདིར་ཁ་གསག་ཡིན་པར་དགོངས་ཀྱི་ཐམས་ཅད་ནི་མ་ཡིན་ནོ།།ཇི་
920. མིའི་འཇིག་རྟེན་ན་མར་aའཛིན་པ་དང་།ཕར་འཛིན་པ་དང་།དགེ་སྦྱོང་དུ་འཛིན་པ་དང་།བྲམ་ཟེར་འཛིན་པ་དང་།རིགས་ཀྱི་ནང་ན་རྒན་རབས་ལ་རི་མོ་བྱེད་པ་དང་།དོན་བྱེད་པ་དང་།བྱ་བ་བྱེད་པ་དང་།བསོད་ནམས་བྱེད་པ་དང་།འཇིག་རྟེན་འདི་དང་འཇིག་རྟེན་ཕ་རོལ་གྱི་ཁ་ན་མ་ཐོ་བ་aརྣམས་ལ་འཇིགས་པར་ལྟ་བ་དང་།སྦྱིན་པ་བྱེད་པ་དང་།བསོད་ནམས་བྱེད་པ་དང་།བསྙེན་གནས་ལ་ཉེ་བར་གནས་པ་དང་།ཚུལ་ཁྲིམས་ཡང་དག་པར་བླངས་ནས་གནས་པའི་མི་དག་མང་ངམ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་ཇི་ལྟར་ཤེས་པར་བྱ་བ་ལྟ་བུས་མར་ཤེས་aཔ་ནི་མར་འཛིན་པ་སྟེ།དེ་ལ་གུས་པར་བྱ་བ་ཉིད་ཀྱི་ཕྱིར་རོ།།མར་འཛིན་པ་ཇི་ལྟ་བ་བཞིན་དུ་ཕར་འཛིན་པ་ཡང་དེ་བཞིན་ནོ།།དགེ་སྦྱོང་རྣམས་ལ་ལྡང་བ་དང་།ཐལ་མོ་སྦྱར་བ་དང་།ཕྱག་བྱ་བ་དང་།ཆོས་གོས་དང་།བསོད་སྙོམས་ལ་སོགས་པས་རི་མོ་དང་།སྦྱིན་པར་
921. བྱ་བའི་aཕྱིར་ལེགས་པར་བྱེད་པ་ནི་དགེ་སློང་
922. དུ་འཛིན་པའོ།།དགེ་སྦྱོང་དུ་འཛིན་བ་ཇི་ལྟ་བ་བཞིན་དུ་བྲམ་ཟེར་འཛིན་པ་ཡང་དེ་བཞིན་ནོ།།རིགས་ཀྱི་ནང་ན་རྒན་
923. རབས་ཕུ་
924. ནུ་བོ་དང་།སྲིང་མོ་དང་ཉེ་དུ་རྣམས་ལ་བཀུར་སྟི་བྱེད་པ་ནི་རྒན་རབས་ལ་རི་མོ་བྱེད་པ་སྟེ།aལྡང་བ་དང་སྙན་པར་སྨྲ་བ་ལ་སོགས་པ་བྱ་བའི་ཕྱིར་རོ།།རྒུད་པ་རྣམས་ལ་རྒུད་པ་ལས་ཡོངས་སུ་བསྐྱབ་པ་དང་།དགོས་པ་བསྒྲུབ་པའི་ཕྱིར་དོན་བྱེད་པའོ།།རང་གི་ལས་ལ་འཚོ་བ་ལོག་པར་
925. མ་ཡིན་པས་ལེགས་པར་སྦྱོར་བའི་ཕྱིར་བྱ་བ་བྱེད་པའོ།།སྦྱིན་པ་དང་ཚུལ་ཁྲིམས་ལས་aབྱུང་བའི་བསོད་ནམས་བསྒྲུབ་
926. པའི་ཕྱིར་བསོད་ནམས་བྱེད་པའོ།།འདི་མན་ཆད་ནི་རྒྱུ་གང་གིས་དེ་དག་དེ་ལྟར་གྱུར་པ་དང་ཇི་ལྟར་བསོད་ནམས་བྱེད་པ་རྣམས་ཀྱི་རྒྱུད་
927. དང་རྣམ་པ་དེ་འཆད་དོ།།རྒྱུ་གང་གིས་དེ་དེ་ལྟར་གྱུར་ཞེ་ན།འདི་ལྟར་འཇིག་རྟེན་འདི་དང་འཇིག་རྟེན་ཕ་རོལ་གྱི་ཁ་ན་མ་ཐོ་བ་aརྣམས་ལ་འཇིགས་
928. པར་ལྟ་བས་སོ།།དེ་ལ་ཁ་ན་མ་ཐོ་བ་ནི་འཕགས་པས་སྨད་པ་གང་ཡིན་པའོ།།འཇིགས་པ་ནི་ཉེས་དམིགས་ཡིན་པར་
929. རིག་པར་བྱའོ
930. །།དེ་ལས་འཇིགས་
931. པར་འགྱུར་བའི་ཕྱིར་རོ།།ཇི་ལྟར་ན་བསོད་ནམས་བྱེད་པ་དག་ཡིན་ཞེ་ན།ཟས་དང་སྐོམ་
932. དང་བཟའ་aབ་དང་བཅའ་བ་དང་བཞོན་པ་དང་གོས་ལ་སོགས་པ་སྦྱིན་པར་བྱེད་པ་གང་ཡིན་པ་སྟེ།དེ་ནི་སྦྱིན་པར་བྱ་བས་ན་སྦྱིན་པ་ཡིན་པའི་ཕྱིར་རོ།།བསོད་ནམས་བྱེད་པ་ནི་ཀུན་དགའ་ར་བ་དང་།ནགས་ཚལ་དང་།སྟེགས་
933. དང་།རྫིང་
934. དང་།ཆུ་མིག་དང་།བསོད་ནམས་ཀྱི་ཁང་པ་ལ་aསོགས་པ་བྱ་བ་ལ་སོགས་པས་འཇིག་རྟེན་རྗེས་སུ་འཛིན་པའི་ཕྱིར་རོ།།འདི་གཉིས་ཀ་ཡང་སྦྱིན་པ་ལས་བྱུང་བའི་བསོད་ནམས་བྱ་བའི་གཞི་ཡིན་མོད་ཀྱི།ཐ་དད་པར་སྨོས་པ་ནི་ཁྱད་པར་
935. དང་ཁྱད་པར་མེད་པར་སྦྱིན་པའི་དབྱེ་བས་
936. ཡང་དག་པར་བསྟན་པའི་ཕྱིར་རོ།།ཁྱད་aཔར་དུ་སྦྱིན་པ་ནི་ལེན་པ་པོ་དགའ་ཞིག་ཁོ་ན་ལ་རང་གིར་བྱ་བའི་ཕྱིར་སྒྲུབ་པ་གང་ཡིན་པའོ།།ཁྱད་པར་མེད་པར་སྦྱིན་པ་ནི་སེམས་ཅན་རྣམས་ལ་ཡོངས་སུ་ལོངས་སྤྱོད་དུ་གཞུག་
937. པའི་ཕྱིར་དབྱེ་བ་མེད་པར་གཏོང་བ་གང་ཡིན་པའོ།།བསྙེན་གནས་ལ་ཉེ་བར་གནས་པ་དང་།aཚུལ་ཁྲིམས་ཡང་དག་པར་བླངས་
938. ནས་གནས་པ་ནི་ཉིན་ཞག་གཅིག་པ་དང་།ཇི་སྲིད་འཚོ་བའི་
939. ཚུལ་ཁྲིམས་ཡང་དག་པར་ལེན་པའི་ཕྱིར་རོ།།མདོར་ན་མདོ་སྡེའི་དུམ་བུ་འདི་ནི་མི་རྣམས་བླ་མ་དང་།ཡོན་གནས་དང་།རྒན་པོ་རྣམས་དང་།རྒུད་པ་རྣམས་དང་།རང་aགི་ལས་དང་།བསོད་ནམས་བྱེད་པ་ལ་གོ་རིམས་བཞིན་དུ་
940. ཚིག་གཉིས་དང་གཉིས་དང་བཞི་རྣམས་ཀྱིས་ནི་རེ་རེས་ཡང་དག་པར་བསྒྲུབ་
941. པར་བསྟན་པ་ཡིན་ནོ།།ལྷག་མ་རྣམས་ཀྱིས་ནི་ཡང་དག་པར་བསྒྲུབ་
942. བ་དེ་ཉིད་ཀྱི་རྒྱུ་དང་།བསོད་ནམས་བྱ་བའི་རྣམ་པའི་དབྱེ་བ་ཡང་དག་པར་aབསྟན་པ་ཡིན་ནོ།།འཇིག་རྟེན་ན་ཆོས་སྨྲ་བ་ནི་སུ་དག་ཡིན།ལེགས་པར་ཞུགས་པ་ནི་སུ་དག་ཡིན།བདེ་བར་གཤེགས་པ་ནི་སུ་དག་ཡིན་ཞེས་བྱ་བ་རྒྱས་པར་འབྱུང་བ་ནས།འདི་ནི་འཇིག་རྟེན་ན་བདེ་བར་གཤེགས་པ་ཞེས་བྱ་བའི་བར་ནི་མདོ་སྡེའི་དུམ་བུའོ།།འདིར་ནི་ངེས་aཔར་ལེགས་པ་ལས་བརྩམས་ནས་ཡང་དག་པར་སྨྲ་བ་དང་།བྱེད་པ་པོ་གཉིས་དྲིས་པ་དང་།དྲིས་
943. ལན་བཏབ་པ་ཡིན་ནོ།།བྱེད་པ་པོ་ཡང་རྣམ་པ་གཉིས་ཏེ།བརྩོན་པ་རྣམས་ནི་གང་དག་ཡང་དག་པར་རབ་ཏུ་བརྩོན་པ་རྣམས་སོ།།གྲོལ་བ་རྣམས་ནི་གང་དག་མཐར་ཕྱིན་པ་རྣམས་སོ།།aའདོད་ཆགས་དང་ཞེ་སྡང་དང་གཏི་མུག་རྣམས་ཁོ་ན་སྨོས་པ་ནི་དེ་རྣམས་ཀྱི་གོ་རིམས་བཞིན་དུ་ཚོར་བ་གསུམ་ལ་བཅིངས་པའི་ཕྱིར་ཏེ།འདི་ལྟར་བཅོམ་ལྡན་འདས་ཀྱིས་བདེ་བའི་ཚོར་བ་ལ་ནི་འདོད་ཆགས་རྒྱས་པར་འགྱུར་ལ།སྡུག་བསྔལ་ལ་ནི་ཁོང་ཁྲོ་བ་དང་།བདེ་བ་ཡང་མ་ཡིན་aསྡུག་བསྔལ་བ་ཡང་
944. མ་ཡིན་པ་ལ་ནི་མ་རིག་པའོ་ཞེས་གསུངས་སོ།།གདུལ་བའི་ཕྱིར་ཞེས་བྱ་བ་ནི་བྲལ་བར་བྱ་བའི་ཕྱིར་ཏེ།མ་ལུས་པར་སྤང་བར་བྱ་བའི་ཕྱིར་རོ།།གང་སུ་དག་འདོད་ཆགས་མ་ལུས་པར་སྤངས་པ་
945. ཞེས་བྱ་བ་ནི་ས་ལས་དང་ས་བོན་ལས་དང་།རྣམ་པ་ལས་མ་aལུས་པར་སྤངས་པ་ཡིན་པར་རིག་པར་བྱའོ།།ས་ལས་ཇི་ལྟར་ཞེ་ན་སྲིད་པའི་རྩེ་མོའི་བར་དུ་ཇི་ལྟར་རིགས་པར་སྤངས་པའི་ཕྱིར་རོ།།ས་བོན་ལས་ཇི་ལྟར་ཞེ་ན།ཐོག་
946. པ་བག་ལ་ཉལ་གྱི་མཚན་ཉིད་སྤངས་པའི་ཕྱིར་རོ།།རྣམ་པ་ལས་ཇི་ལྟ་བུ་ཞེ་ན།མཐོང་བ་དང་aབསྒོམས་པས་སྤང་བར་བྱ་བ་རྣམས་སྤངས་པའི་ཕྱིར་དང་།ཆུང་ངུའི་ཆུང་ངུ་ལ་སོགས་པའི་རྣམ་པ་སྤངས་པའི་ཕྱིར་རོ།།ཡོངས་སུ་ཤེས་པ་ཞེས་བྱ་བ་ལ་ཇི་ལྟར་ཡོངས་སུ་ཤེས་ཤེ་ན།བདག་གིས་འདོད་ཆགས་ནས་གཏི་མུག་གི་བར་དུ་སྤངས་སོ་ཞེས་aབྱ་བར་རོ།།སྤངས་པས་ནི་རྣམ་པར་གྲོལ་བ་སྟོན་ལ།ཡོངས་སུ་ཤེས་པས་ནི་རྣམ་པར་གྲོལ་བའི་ཡེ་ཤེས་མཐོང་བའོ།།དེ་ལྟར་ན་མ་ལུས་པར་སྤངས་པ་ནི་སོ་སོ་
947. རང་གིས་
948. རིག་པར་བྱ་བ་ཉིད་དུ་བསྟན་པ་ཡིན་ཏེ།གཞན་ལ་རག་ལས་
949. པ་དང་།སོམ་ཉི་དང་ལྡན་པ་རྣམས་བསལ་aབའི་ཕྱིར་རོ།།འདི་ནི་འཇིག་རྟེན་ན་བདེ་བར་གཤེགས་པ་
950. དག་ཅེས་བྱའོ།།ཞེས་བྱ་བའི་བདེ་བར་ཞེས་བྱ་བ་འདི་ནི་མ་ལུས་པའི་དོན་ལ་ཡང་མཐོང་སྟེ།དཔེར་ན་ཟས་བདེ་བར་ཞུའོ།།བུམ་པ་ལེགས་པར་གང་བའོ་ཞེས་བྱ་བ་ལྟ་བུའོ།།བསྔགས་པའི་དོན་ལ་ཡང་མཐོང་aསྟེ།དཔེར་ན་གཟུགས་བཟང་པོ་ཆ་ལུགས་བཟང་པོ་ཞེས་བྱ་བ་ལྟ་བུའོ།།ཕྱིར་མི་ལྡོག་པའི་དོན་ལ་ཡང་མཐོང་སྟེ།དཔེར་ན་གཅིན་ནད་ལས་བདེ་བར་ཐར་རོ
951. །།འབྱུང་པོའི་གདོན་ལས་བདེ་བར་ཐར་རོ་
952. ཞེས་བྱ་བ་ལྟ་བུའོ།།དོན་རྣམ་པ་འདི་གསུམ་གྱིས་བདེ་བར་གཤེགས་aཔ་དག་ཡིན་ཏེ།འཇིག་རྟེན་པའི་སྙོམས་པར་འཇུག་པ་དག་ལས་བཟློག་ནས་ཇི་སྲིད་དུ་བགྲོད་པར་བྱ་བར་གཤེགས་པའི་ཕྱིར་དང་།འགྲོ་བ་བཟང་པོར་གཤེགས་པའི་ཕྱིར་དང་།ཕྱིར་མི་ལྡོག་པར་གཤེགས་པའི་ཕྱིར་ཏེ།མྱ་ངན་ལས་འདས་པར་གཤེགས་པ་དག་ནི་དེ་ལྟར་དུ་
953. aགཤེགས་པ་དག་ཡིན་ནོ།།དེ་ལྟར་ན་མྱ་ངན་ལས་འདས་པ་
954. ནི་བླ་ན་མེད་པ་ཉིད་དང་།
955. རྟག་པ་ཉིད་དུ་བསྟན་པ་ཡིན་ཏེ་གོ་རིམས་བཞིན་ནོ།།།།བམ་པོ་ལྔ་པ།འདི་ལྟར་ལས་ཀྱང་ཡོད་ལ་ཉོན་མོངས་པ་རྣམས་དང་སྲེད་པ་དང་
956. ལྟ་བ་དང་ང་རྒྱལ་དང་མ་རིག་པ་ཡང་aཡོད་ན་དེ་ལྟ་བུ་ནི་ཚེ་ཕྱི་མ་ལ་འདུ་བྱེད་རྣམས་འབྱུང་བར་འགྱུར་རོ་ཞེས་བྱ་བ་ནི་མདོ་སྡེའི་དུམ་བུའོ
957. །།འདིར་ནི་སྐྱེ་བའི་རྒྱུ་གྲོགས་དང་བཅས་པ་ཡོངས་སུ་བསྟན་པ་ཡིན་ནོ།།ལས་ལ་ཉོན་མོངས་པ་རྣམས་གྲོགས་སུ་གྱུར་པས་སྐྱེ་བ་སྐྱེད་པར་བྱེད་དེ།ཉོན་མོངས་པ་ཟད་ན་མི་aསྐྱེ་བའི་ཕྱིར་དང་།ཉོན་མོངས་པ་མ་ཟད་ན་ལས་ཇི་ལྟ་བ་བཞིན་དུ་སྐྱེ་བའི་ཕྱིར་རོ།།ཉོན་མོངས་པ་དེ་དག་ཀྱང་སྲེད་པ་ལ་སོགས་པའོ།།དེ་ལ་སྲེད་པ་ནི་མངོན་པར་འགྲུབ་
958. པའི་རྒྱུ་ཡིན་ནོ།།མདོ་སྡེ་གཞན་
959. ལས་ནི་སྐྱེ་བའི་རྒྱུ་ཡིན་ལ།སྲེད་པ་ནི་མངོན་པར་འགྲུབ་པའི་རྒྱུ་ཡིན་ནོ་aཞེས་གསུངས་པའི་ཕྱིར་རོ།།ཇི་ལྟར་ན་སྲེད་པ་མངོན་པར་འགྲུབ་པའི་རྒྱུ་ཡིན་ཞེ་ན།ལུས་ཐམས་ཅད་ཀྱི་ཐུན་མོང་གི་རྒྱུར་གྱུར་པ་ཉིད་ཀྱིས་
960. མངོན་པར་འགྲུབ་པའི་རྒྱུ་ཡིན་པའི་ཕྱིར་རོ།།ལྟ་བ་དང་ང་རྒྱལ་དང་མ་རིག་པ་ནི་དེ་འདྲེན་པར་བྱེད་པ་དག་ཡིན་ཏེ།བདག་ཏུ་ལྟ་བ་དང་aངའོ་སྙམ་པའི་ང་རྒྱལ་གྱི་སྒོ་ནས་བདག་མེད་པ་ཉིད་ལ་ཀུན་ཏུ་རྨོངས་ན་དེ་ཀུན་ཏུ་རྒྱུ་བ་དང་མི་སྤངས་པའི་
961. ཕྱིར་རོ།།དེའི་ཕྱིར་འདི་དག་ཁོ་ན་སྨོས་ཀྱི།ཁོང་ཁྲོ་བ་དང་ཐེ་ཚོམ་གཉིས་ནི་མ་ཡིན་ནོ།།གཞན་ཡང་འདོད་པའི་ཁམས་ཀྱི་ལས་ཀྱི་གྲོགས་ནི་ཉོན་མོངས་པ་ཐམས་ཅད་aཡིན་ལ།གཟུགས་དང་གཟུགས་མེད་པའི་ཁམས་གཉིས་ཀྱི་
962. ནི་སྲེད་པ་ལ་སོགས་པ་གྲོགས་ཡིན་ཏེ
963. །སྲེད་པ་དང་ལྟ་བ་དང་ང་རྒྱལ་དང་ཐེ་ཚོམ་ཤས་ཆེ་བའི་བསམ་གཏན་གྱི་བག་ལ་ཉལ་ཡོད་པའི་ཕྱིར་རོ།།ཐེ་ཚོམ་ནི་མ་རིག་པས་རབ་ཏུ་ཕྱེ་བ་ཉིད་ཀྱི་ཕྱིར་ཏེ
964. །གཏི་མུག་aཤས་ཆེ་བ་ལ་ཤེས་པ་ངེས་པ་མི་འབྱུང་བས་སོ།།དགེ་སློང་དག་དགེ་སློང་གསར་བུ་འདི་དག་ནི་དགེ་སྦྱོང་གི་གནོད་པས་གཙེས་པ།ཚངས་པར་སྤྱོད་པའི་འདམ་གྱིས་ཟིལ་གྱིས་ནོན་པ།སྡིག་པ་མི་དགེ་བའི་ཆོས་ཀུན་ནས་ཉོན་མོངས་པ་ཅན་ཡང་སྲིད་པ་པ་རིམས་ནད་དང་བཅས་aཔ་སྡུག་བསྔལ་གྱི་རྣམ་པར་སྨིན་པ་ཅན་ཚེ་ཕྱི་མ་ལ་སྐྱེ་བ་དང་རྒ་བ་དང་འཆི་བར་འགྱུར་བ་རྣམས་ཀྱིས་ཟིལ་གྱིས་ནོན་པ་ཞེས་བྱ་བའོ་ཞེས་བྱ་བ་ནི་
965. མདོ་སྡེའི་དུམ་བུའོ།།དེ་ལ་དགེ་སྦྱོང་གི་གནོད་པ་ནི་རྙེད་པ་དང་བཀུར་སྟི་གང་གིས་ཟིལ་གྱིས་ནོན་ན་དགེ་སྦྱོང་གི་དངོས་པོ་ལས་ཉམས་པར་aའགྱུར་བ་སྟེ།བཅོམ་ལྡན་འདས་ཀྱིས་
966. དགེ་སློང་དག་འདི་ལྟར་འདི་ན་ཁ་ཅིག་བསླབ་པ་བཏང་ནས་ཉམས་ཏེ་གནས་པ་འདི་ནི་འཕགས་པའི་ཆོས་འདུལ་བ་ལས་
967. ཉམས་པ་ཡིན་ནོ་ཞེས་གསུངས་པས་སོ།།ཚངས་པར་སྤྱོད་པའི་འདམ་ནི་རྙེད་པ་དང་བཀུར་སྟི་གང་ལ་ཆགས་ན་འཕགས་aཔའི་མྱ་ངན་ལས་འདས་པའི་ལམ་ཡན་ལག་བརྒྱད་པར་མི་འདོང་བ་སྟེ།དེ་ནི་བཅོམ་ལྡན་འདས་ཀྱིས་ཚངས་པར་སྤྱོད་པའི་འདམ་ཡིན་པར་གསུངས་སོ།།སྡིག་པ་མི་དགེ་བའི་ཆོས་རྣམས་ནི་ཀུན་ནས་ཉོན་མོངས་པ་ཅན་ལ་སོགས་པ་སྟེ།གང་aདག་གིས་ཟིལ་གྱིས་ནོན་ན་ཚུལ་ཁྲིམས་ཉམས་པར་བྱས་ནས་ངན་སོང་དུ་འདོང་བ་རྙེད་པ་དང་བཀུར་སྟིའི་རྒྱུ་བརྣབ་
968. སེམས་ཅན་ཉིད་ལ་སོགས་པ་གང་དག་ཡིན་པའོ།།འདིས་ནི་དགེ་སློང་གསར་བུ་རྙེད་པ་དང་བཀུར་སྟི་ལྷུར་ལེན་འཛིན་པ་རྣམས་ལ་མཐོང་བའི་ཆོས་ལ་བསླབ་aཔ་གཏོང་བ་དང་།མྱ་ངན་ལས་འདས་པར་མི་འགྲོ་བ་དང་།ཚེ་ཕྱི་མ་ལ་ངན་འགྲོར་འགྲོ་བའི་ཉེས་དམིགས་རྣམ་པ་གསུམ་ཡོད་པར་སྟོན་ཏོ།།དེ་ལ་སྡིག་པ་ནི་འཕགས་པའི་སྐྱེ་བོས་སྨོད་
969. པའི་དོན་གྱིས་སོ།།མི་དགེ་བ་ནི་མི་བདེ་
970. བའི་དོན་གྱིས་སོ།།དེ་ལྟར་ན་དེ་རྣམས་ནི་གཞན་aགྱིས་དང་།རང་ཉིད་ཀྱིས་
971. སྐྱོན་ཡིན་པར་བསྟན་པ་ཡིན་ནོ།།ཇི་ལྟར་སྨད་པ་དང་མི་བདེ་བ་དེ་ནི་ཀུན་ནས་ཉོན་མོངས་པ་ཅན་ཡང་སྲིད་པ་པ་ཉིད་པ་
972. ཉེས་དམིགས་དང་བཅས་པས་ཡང་དག་པར་སྟོན་ཏོ།།དེ་ནི་
973. མཐོང་བའི་ཆོས་ལ་ཡང་དང་ཡང་དུ་ཀུན་ནས་ཉོན་མོངས་པར་བྱེད་པའི་ཕྱིར་ཀུན་aནས་ཉོན་མོངས་པ་ཅན་ནོ།།ཚེ་ཕྱི་མ་ལ་ཡང་སྲིད་པ་མངོན་པར་འགྲུབ་
974. པའི་ཕྱིར་ཡང་སྲིད་པ་པའོ།།ཀུན་ནས་ཉོན་མོངས་པ་ཅན་དག་ཡིན་པ་ལ་རིམས་ནད་དང་བཅས་པ་དང་།སྡུག་བསྔལ་གྱི་རྣམ་པར་སྨིན་པ་ཅན་གྱི་ཉེས་དམིགས་ཡོད་དེ།མཐོང་བའི་ཆོས་ཉིད་ལ་aཉོན་མོངས་པ་ཡོངས་སུ་གདུང་བ་རྣམས་ཀྱིས་
975. ལུས་དང་སེམས་ཡོངས་སུ་གདུང་བར་
976. བྱེད་པའི་ཕྱིར་དང་།ཚེ་ཕྱི་མ་ལ་ངན་འགྲོར་འགྲོ་བའི་ཕྱིར་རོ།།ཡང་སྲིད་པ་
977. པར་གྱུར་པ་ལ་ཚེ་ཕྱི་མ་ལ་སྐྱེ་བ་དང་རྒ་བ་དང་འཆི་བར་འགྱུར་བ་ཞེས་བྱ་བའི་ཉེས་དམིགས་ཡོད་དེ་ཡུན་རིང་པོར་aསྐྱེ་བ་དང་རྒ་བ་དང་འཆི་བ་འདྲེན་པའི་ཕྱིར་རོ།།འདི་ནི་སྟོན་པའི་བསྟན་པ་བཞིན་བྱེད་པ་དང་།མི་གཏོང་བར་བསྒོམ་
978. པ་དང་།ལྷག་མཐོང་དང་ལྡན་པ་ཁྱིམ་སྟོང་པ་རྣམས་རྒྱས་པར་བྱེད་པ།རང་
979. གི་དོན་གྱི་སྦྱོར་བ་ལ་རྗེས་སུ་བརྩོན་པ།ཚངས་པ་མཚུངས་པར་སྤྱོད་པ་aམཁས་པ་རྣམས་ཀྱིས་མ་སྨད་པ།ཡུལ་འཁོར་གྱི་བསོད་སྙོམས་
980. འབྲས་བུ་ཡོད་པར་ཟ་བ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་བསྟན་པ་བཞིན་དུ་བསྒྲུབ་
981. པའི་ཕྱིར་སྟོན་པའི་བསྟན་པ་བཞིན་
982. བྱེད་པའོ།།ཡང་དང་ཡང་དུ་བསྒོམས་པས་མི་གཏོང་བར་སྒོམ་པ་སྟེ།འདི་aལྟར་ཅུང་ཟད་ཅུང་ཟད་ཅེས་བྱ་བ་གསུངས་པ་བཞིན་
983. ནོ།།ཇི་ལྟར་ཐོས་པ་བཞིན་དུ་ཆོས་རབ་ཏུ་རྣམ་པར་དབྱེ་བའི་ཕྱིར་ལྷག་མཐོང་དང་ལྡན་པའོ།།སེམས་རྩེ་གཅིག་ཏུ་བྱ་བའི་དོན་དུ་ཁྱིམ་སྟོང་པ་རྣམས་ལ་མངོན་པར་དགའ་བའི་ཕྱིར་ཁྱིམ་སྟོང་པ་རྣམས་རྒྱས་པར་བྱེད་པའོ།།aམྱ་ངན་ལས་འདས་པ་ནི་ལེགས་པར་རབ་ཏུ་བྱུང་བའི་རང་གི་དོན་ཡིན་ཏེ།དེའི་དོན་དུ་རབ་ཏུ་བྱུང་
984. བའི་ཕྱིར་རོ།།དེའི་སྦྱོར་བ་ནི་ཐབས་ཡིན་ཏེ།དེ་ཐོབ་བར་བྱེད་པའི་
985. ལམ་གང་ཡིན་པའོ།།དེ་ལ་རྗེས་སུ་བརྩོན་པ་ནི་ཇི་ལྟར་དེ་ལ་བརྩོན་པར་བྱ་བ་དེ་ལྟར་བརྩོན་འགྲུས་མི་གཏོང་aབ་ཉིད་ཀྱིས་བརྩོན་པའི་ཕྱིར་ཏེ།དེ་ལྟར་ན་རང་གི་དོན་གྱི་སྦྱོར་བ་ལ་རྗེས་སུ་བརྩོན་པའོ།།མངོན་པར་འདོད་པ་ཉིད་ཡིན་པའི་ཕྱིར་ཚངས་པ་མཚུངས་པར་སྤྱོད་པ་མཁས་པ་རྣམས་ཀྱིས་མ་སྨད་པའོ།།དེའི་འབྲས་བུ་དང་བཅས་པ་ཉིད་དུ་བྱེད་པའི་ཕྱིར་ཡུལ་འཁོར་གྱི་བསོད་aསྙོམས་འབྲས་བུ་ཡོད་པར་ཟ་བའོ།།མདོར་ན་ཚིག་བདུན་པོ་འདི་རྣམས་ཀྱིས་ནི་སྟོན་པ་དང་།བསྟན་པ་དང་།ཚངས་པ་མཚུངས་པར་སྤྱོད་པ་རྣམས་དང་།སྦྱིན་པར་བྱེད་པ་རྣམས་ལ་ཡང་དག་པར་སྒྲུབ་པ་
986. ཡོངས་སུ་བསྟན་པ་ཡིན་ནོ།།སྟོན་པ་ལ་ནི་དེའི་བསྟན་པ་བཞིན་aདུ་སྒྲུབ་བའི་ཕྱིར་རོ།།བསྟན་པ་ལ་ནི་རྟག་ཏུ་ལས་ཁྱད་པར་དུ་འཕགས་པ་ལ་སྦྱོར་བའི་ཕྱིར་དང་།ཕྱིན་ཅི་མ་ལོག་པར་སྦྱོར་བའི་ཕྱིར་དང་།རྣམ་པར་མ་གཡེངས་པར་སྦྱོར་བའི་ཕྱིར་དང་།ཆོག་མི་ཤེས་པར་སྦྱོར་བའི་ཕྱིར་རོ།།དགེ་སློང་གི་ལས་ཁྱད་པར་དུ་འཕགས་པ་ནི་aབསམ་གཏན་ཡིན་པར་རིག་པར་བྱའོ།།གཞན་ཡང་རྟག་ཏུ་བསྒོམ་པའི་ཕྱིར་དང་།ཀུན་ནས་ཉོན་མོངས་པ་ཅན་མ་ཡིན་པར་བསྒོམ་པའི་ཕྱིར་དང་།བར་ཆད་མེད་པར་བསྒོམ་པའི་ཕྱིར་དང་།ཆོག་མི་ཤེས་པར་བསྒོམ་པའི་ཕྱིར་རོ།།ཚངས་པ་མཚུངས་པར་སྤྱོད་པ་aརྣམས་ལ་ནི་དོན་མཐུན་པ་ཉིད་དུ་
987. སྦྱོར་བའི་ཕྱིར་རོ།།སྦྱིན་པར་བྱེད་པ་རྣམས་ལ་ནི་དེའི་སྦྱིན་པ་འབྲས་བུ་ཆེན་པོ་ཉིད་དུ་སྦྱོར་བའི་ཕྱིར་རོ།།ད་ལྟར་མི་རྣམས་ནི་ཆོས་མ་ཡིན་པར་ཆགས་པས་ཆགས་པ་དང་།མི་རིགས་པར་ཆགས་པས་ཟིལ་aགྱིས་ནོན་པ་དང་།ཆོས་ལོག་པས་དཀྲིས་པ་ཡིན་ནོ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་ཆོས་མ་ཡིན་པས་ཡུལ་ཡོངས་སུ་སྤྱད་པ་ལ་ཆགས་པ་ནི་ཆོས་མ་ཡིན་པར་ཆགས་པས་ཆགས་པ་སྟེ།དཔེར་ན་འདོད་པས་ལོག་པར་གཡེམ་པའམ་ལིངས་འདེབས་པ་ལྟ་བུའོ།།aམི་རིགས་པས་ཆགས་པ་ནི་མི་རིགས་པར་ཆགས་པ་སྟེ།ཆོམ་རྐུན་དང་།མཐུ་སྟོབས་དང་།བྲིད་
988. པ་ལ་སོགས་པས་ཕ་རོལ་གྱི་ནོར་དོན་དུ་གཉེར་བ་གང་ཡིན་པའོ།།ལོག་པས་བྱས་པའི་ཆོས་ནི་ལོག་པའི་ཆོས་ཏེ།འདི་ཆོས་མ་ཡིན་པར་བྱས་པ་ཕ་རོལ་ལ་འཚེ་བ་དང་ལྡན་aཔ་རྒྱལ་པོའི་ཆོས་སམ་བྲམ་ཟེའི་ཆོས་གང་ཡིན་པའོ།།དེས་ནི་ཡུལ་ཡོངས་སུ་སྤྱད་པ་དང་།ལོངས་སྤྱོད་ཡོངས་སུ་ཚོལ་
989. བ་དང་།བདེ་འགྲོ་ཡོངས་སུ་ཚོལ་
990. བ་ལ་བརྩམས་ནས་མི་རྣམས་ལ་ལོག་པར་སྒྲུབ་པ་རྣམ་པ་གསུམ་ཡོད་པར་བསྟན་པ་ཡིན་ནོ།།སངས་རྒྱས་aབཅོམ་ལྡན་འདས་རྣམས་ཀྱི་
991. གཏམ་དུས་སྔར་བྱ་བ་གང་ཡིན་པ་དེ་ནི་
992. འདི་ལྟ་སྟེ།སྦྱིན་པའི་གཏམ་དང་ཞེས་བྱ་བ་རྒྱས་པར་འབྱུང་བ་ནི་མདོ་སྡེའི་དུམ་བུའོ།།དེ་ལ་དུས་སྔར་བྱ་བ་ནི་རྒྱུད་ཡང་དག་ཕུལ་ཅན་གྱི་གཏམ་གྱི་སྣོད་དུ་བྱ་བའི་ཕྱིར་རོ།།དེ་ནི་མདོར་ན་ལོངས་སྤྱོད་ཕུན་སུམ་aཚོགས་པའི་རྒྱུ་དང་།ལུས་ཕུན་སུམ་ཚོགས་པའི་རྒྱུ་དང་།ཕུན་སུམ་ཚོགས་པ་དེ་གཉིས་ཀའི་ཁྱད་པར་དང་།དེ་ལས་ཕྱིར་ཕྱོགས་པར་བྱེད་པའི་གཞི་དང་།དེ་ལས་ངེས་པར་འབྱུང་བའི་ཐབས་ལས་བརྩམས་ནས་རིག་པར་བྱའོ།།དེ་ལས་ཕྱིར་ཕྱོགས་པར་བྱེད་པའི་aགཞི་ནི་འདོད་པ་རྣམས་རོ་ཆུང་བ་ཉིད་དང་།ཉེས་དམིགས་མང་བ་ཉིད་ཡིན་ནོ།།དེ་གཉིས་ཀྱིས་ཀྱང་འདི་ལྟར་ཀུན་ནས་ཉོན་མོངས་པ་དང་རྣམ་པར་བྱང་བར་བྱེད་དོ།།དེ་ལས་ངེས་པར་འབྱུང་བའི་ཐབས་ནི་རབ་ཏུ་འབྱུང་བའི་མཚན་ཉིད་ངེས་པར་འབྱུང་བ་ཉིད་དང་།རབ་ཏུ་བྱུང་aནས་ལུས་དང་སེམས་ཐག་རིང་བའི་མཚན་ཉིད་རབ་ཏུ་དབེན་
993. པ་ཉིད་དང་།རབ་ཏུ་དབེན་པར་གྱུར་ནས་ཀྱང་མྱ་ངན་ལས་འདས་པའི་ཚོགས་ཀྱི་མཚན་ཉིད་རྣམ་པར་བྱང་བའི་ཕྱོགས་དང་མཐུན་པའི་ཆོས་དྲན་པ་ཉེ་བར་གཞག་པ་ལ་སོགས་པ་རྣམས་སོ།།སྦྱིན་པ་ལ་སོགས་པའི་aགཏམ་རྣམས་ཀྱི་གོ་རིམས་ནི་མི་རྣམས་ཀྱི་བདེ་བ་ནི་ལོངས་སྤྱོད་ལ་རག་ལས་པ་ཡིན་ལ།ལོངས་སྤྱོད་ཆེན་པོ་ཡང་སྦྱིན་པའི་འབྲས་བུ་ཡིན་ཏེ།དེའི་ཕྱིར་དེ་རྣམས་ནི་སྦྱིན་པའི་གཏམ་ཁོ་ན་ལ་དགའ་བ་ཡིན་པས་ཐོག་མ་ཁོ་ནར་སྦྱིན་པའི་གཏམ་མོ།།སྦྱིན་པ་དེ་ཡང་ཚུལ་aཁྲིམས་མེད་ན་ངན་འགྲོར་འབྲས་བུ་སྨིན་པར་འགྱུར་ཏེ།གྲོ་ཞིན་
994. སྐྱེས་ཀྱི་མདོ་ལས།གླང་པོ་ཆེར་གྱུར་ཀྱང་གླང་པོ་ཆེ་རྒྱན་དང་ལྡན་པ་ཐོབ་པ་ཡིན་ནོ་ཞེས་གསུངས་པ་ལྟ་བུ་ཡིན་པས་དེའི་འོག་ཏུ་ཚུལ་ཁྲིམས་ཀྱི་གཏམ་མོ།།དེའི་འོག་ཏུ་བདེ་འགྲོར་གྱུར་དུ་ཟིན་གྱིས་ཀྱང་མི་རྣམས་aཀྱིས་
995. འདོད་པར་བྱ་བ་དག་ནི་མི་གཙང་བ་དང་།དྲི་ང་བ་དང་།དྲི་བཤུང་བ་དང་།མི་མཐུན་པ་
996. དག་ཡིན་ལ།ལྷ་རྣམས་ཀྱི་འདོད་པར་བྱ་བ་དག་ནི་འཕགས་པར་ཆེས་ལྷག་པ་
997. དང་ཆེས་གྱ་ནོམ་པ་ཡིན་ནོ་ཞེས་མཐོ་རིས་ཀྱི་གཏམ་མོ།།དེའི་འོག་ཏུ་དེ་རྣམས་ལ་རོ་ཆུང་བ་དང་།ཉེས་དམིགས་aཆེས་མང་བ་ཡིན་ནོ་
998. ཞེས་འདོད་པ་རྣམས་ལ་རོ་མྱང་བ་དང་།ཉེས་དམིགས་ཡང་དག་པར་རབ་ཏུ་བསྟན་པ་ཡིན་ནོ།།དེའི་འོག་ཏུ་རོ་མྱང་བ་ལས་གྱུར་པ་ནི་ཀུན་ནས་ཉོན་མོངས་པ་ཡིན་ལ།ཉེས་དམིགས་ལས་གྱུར་པ་ནི་རྣམ་པར་བྱང་བ་ཡིན་ནོ་ཞེས་ཀུན་ནས་ཉོན་མོངས་aཔ་དང་།རྣམ་པར་བྱང་བ་ཡང་དག་པར་རབ་ཏུ་བསྟན་པ་ཡིན་ནོ།།དེའི་འོག་ཏུ་ཉེས་དམིགས་ཀྱིས་ཡིད་བྱུང་ན་དེ་ལས་ངེས་པར་འབྱུང་བ་ལ་མངོན་དུ་ཕྱོགས་པར་བྱེད་པ་ཡིན་ནོ་ཞེས་ངེས་པར་འབྱུང་བ་དང་།རབ་ཏུ་དབེན་པའི་ཕན་ཡོན་ལ་སོགས་པ་རབ་ཏུ་བསྟན་པ་ཡིན་ནོ།།aགང་གི་ཚེ་སེམས་རངས་པ་དང་སེམས་ཉམས་བདེ་བ་ཞེས་བྱ་བ་ནི་གཏམ་འདིའི་ཕན་ཡོན་ཡོངས་སུ་བསྟན་པ་ཡིན་ནོ།།སེམས་དགའ་བ་དང་སེམས་སྒྲིབ་པ་མེད་པ་ཞེས་བྱ་བ་ནི་སེམས་རངས་པ་དང་།ཉམས་བདེ་བའི་བཤད་པ་ཡིན་པར་གོ་རིམས་བཞིན་ཏེ།མཆོག་ཏུ་དགའ་བ་ཉིད་aདང་ལྡན་པའི་ཕྱིར་དང་།སྒྲིབ་པ་ལྔ་དང་མི་ལྡན་པའི་ཕྱིར་ཏེ།སྐྱོན་མེད་པར་ནི་ཉམས་བདེ་བ་ཞེས་བྱ་བས་སོ།།ཡང་དག་ཕུལ་ཅན་གྱི་ཆོས་བསྟན་པ་ཀུན་ཏུ་ཤེས་པར་བྱ་བར་སྐལ་བ་དང་ལྡན་པ་དང་ནུས་པ་ཞེས་བྱ་བ་ནི་སེམས་དེའི་ཕན་ཡོན་ཡོངས་སུ་aསྟོན་པ་ཡིན་ནོ།།དེ་ལ་སེམས་དགའ་བ་ཉིད་ཀྱིས་ནི་སྐལ་བ་དང་ལྡན་པ་ཡིན་ཏེ།དགའ་བ་ལ་སོགས་པའི་རྒྱུའི་རིམ་པས་སོ།།སེམས་སྒྲིབ་པ་མེད་པ་ཉིད་ཀྱིས་ནི་ནུས་པ་ཁོ་ན་ཡིན་ཏེ།སྒྲིབ་པ་ཉོན་མོངས་པའི་གཉེན་པོའི་ཏིང་ངེ་འཛིན་ཐོབ་པའི་ཕྱིར་རོ།།གཞན་ཡང་aསྐལ་བ་དང་ལྡན་པ་དང་།ནུས་པ་གཉིས་ཀྱིས་ནི་རིགས་དང་།ཡོངས་སུ་སྨིན་པ་ཕུན་སུམ་ཚོགས་པ་ཡོངས་སུ་བསྟན་པར་
999. རིག་པར་བྱའོ
1000. །།དེའི་ཚེ་ན་དེ་ལ་གཉིས་ཀ་ཕུན་སུམ་ཚོགས་པ་ཡིན་ནོ།།རིགས་ནི་སྔ་ནས་
1001. ཡོད་པ་ཉིད་ཡིན་ནོ།།རིགས་མ་སྨོས་ན་སངས་རྒྱས་aརྣམས་ཀྱིས་ཡང་དག་ཕུལ་
1002. ཅན་གྱི་ཆོས་བསྟན་པ་ནི་གཉིས་
1003. ཀ་ལ་ལྟོས་
1004. པའོ་ཞེས་བསྟན་པར་མི་འགྱུར་རོ།།འཕགས་པའི་བདེན་པའི་གཏམ་ནི་ཡང་དག་ཕུལ་ཅན་ཏེ།།མཐོང་བ་དང་བསྒོམ་པའི་ལམ་གཉིས་ཀྱིས་ངན་འགྲོ་
1005. དང་འཁོར་བ་ལས་ཡང་དག་ཕུལ་དུ་བྱེད་པའི་ཕྱིར་རོ།།aམྱ་ངན་ལས་འདས་པ་ཡང་ཆོས་ཐམས་ཅད་ལས་མཆོག་ཏུ་འཕགས་པ་ཉིད་ཀྱིས་
1006. ཡང་དག་ཕུལ་ཅན་ཡིན་ནོ།།འབྲས་བུ་དེ་དང་ལྡན་པའི་ཕྱིར་ཡང་དག་ཕུལ་ཅན་ཏེ།ཡང་འབྱུང་
1007. བའི་སྲེད་པ་བཞིན་ནོ།།འཕགས་པ་ཉན་ཐོས་ཐོས་པ་དང་ལྡན་པས་དེ་ལྟར་མཐོང་ན་གཟུགས་ལ་aཡིད་འབྱུང་བར་འགྱུར་ཞིང་ཚོར་བ་དང་།འདུ་ཤེས་དང་།འདུ་བྱེད་རྣམས་དང་རྣམ་པར་ཤེས་པ་ལ་ཡིད་འབྱུང་བར་འགྱུར་རོ།།ཡིད་བྱུང་ན་འདོད་ཆགས་དང་བྲལ་བར་འགྱུར་རོ།།འདོད་ཆགས་དང་བྲལ་ན་རྣམ་པར་གྲོལ་བར་འགྱུར་རོ་ཞེས་བྱ་བ་ནི་མདོ་སྡེའི་དུམ་བུའོ།།aའདིར་ཡིད་བྱུང་བ་དང་།འདོད་ཆགས་དང་བྲལ་བ་དང་།རྣམ་པར་གྲོལ་བ་རྣམས་ཀྱི་རྒྱུར་འགྱུར་བ་ནི་གོ་རིམས་བཞིན་དུ་ཡོངས་སུ་བསྟན་པ་ཡིན་ནོ།།དེ་ལ་ཡིད་བྱུང་བ་ནི་མི་མཐུན་པ་ཉིད་དུ་འཛིན་པའོ།།འདོད་ཆགས་དང་བྲལ་བར་གྱུར་པ་ནི།འདོད་ཆགས་དང་བྲལ་aབ་སྟེ།དེའི་ཐོབ་པ་འཆད་
1008. པའོ།།དེའི་ཐོབ་པ་ལ་སོགས་པ་དང་དེ་དང་མི་ལྡན་པར་གནས་གྱུར་པ་ནི་རྣམ་པར་གྲོལ་བའོ།།རྣམ་གྲངས་གཞན་ཡང་དགའ་བ་སྔོན་དུ་སོང་བའི་འདོད་ཆགས་དང་།གཟུགས་ལ་སོགས་པ་དག་ལ་འདོད་ཆགས་སྔོན་དུ་
1009. སོང་བའི་སེམས་རང་aདབང་མེད་པར་འཇུག་པ་ཉིད་ཀྱི་འཆིང་བ་ཡོད་པས་དེའི་ཕྱིར་གོ་རིམས་བཞིན་དུ་དེའི་གཉེན་པོ་ཡིད་བྱུང་བ་ལ་སོགས་པ་རྣམས་དུས་ཐ་དད་པ་ཉིད་མ་ཡིན་ཡང་མི་མཐུན་པའི་ཕྱོགས་ཀྱི་གོ་རིམས་ཀྱིས་བཤད་པ་ཡིན་ཏེ།དཔེར་ན་མ་རིག་པ་འགགས་
1010. པས་འདུ་བྱེད་འགག་ཅེས་བྱ་བ་ལྟ་aབུའོ།།གཞན་ཡང་ཁ་ཅིག་ན་རེ་བཅོམ་ལྡན་འདས་ཀྱིས་
1011. ཆོས་དེ་དག་ལ་ནད་ཉིད་དང་།འབྲས་ཉིད་དང་།ཟུག་རྡུ་ཉིད་དང་།སྡིག་པ་ཉིད་དང་།མི་རྟག་པ་ཉིད་དང་།སྡུག་བསྔལ་བ་ཉིད་དང་།སྟོང་པ་ཉིད་དང་།བདག་མེད་པ་ཉིད་དུ་ཡིད་ལ་བྱེད་དོ་ཞེས་གང་གསུངས་པ་aའདི་ནི་ཡང་དག་པ་ཇི་ལྟ་བ་བཞིན་དུ་ལྟ་བ་ཡིན་ལ།དེ་ཆོས་དེ་དག་ལ་ནད་ཉིད་ནས་བདག་མེད་པ་ཉིད་ཀྱི་བར་དུ་ཡིད་ལ་བྱས་ནས་ཆོས་དེ་དག་ལ་སེམས་སྐྱོ་བར་བྱེད་སྐྲག་པར་བྱེད་ཕྱིར་ཟློག་
1012. པར་བྱེད་དོ་ཞེས་གང་གསུངས་པ་འདི་ནི་ཡིད་བྱུང་བའོ།།དེས་ཆོས་དེ་དག་ལ་སྐྱོ་ཞིང་སྐྲག་ལ་aཕྱིར་ལྡོག་ནས་འདི་ནི་ཞེས་བྱ་
1013. བ་འདི་ནི་གྱ་ནོམ་པ་ཡིན་ཏེ།འདི་ལྟ་སྟེ།ཕུང་པོ་ཀུན་སྤངས་པ་དང་།སྲེད་པ་ཟད་པ་དང་།འདོད་ཆགས་དང་བྲལ་བ་དང་།འགོག་པ་དང་།མྱ་ངན་ལས་འདས་པའོ་ཞེས་འཆི་བ་མེད་པའི་དབྱིངས་ལ་སེམས་ཉེ་བར་སྦྱོར་བ་ཞེས་གང་གསུངས་པ་འདི་aནི་འདོད་ཆགས་དང་བྲལ་བའོ།།དེས་དེ་ལྟར་ཤེས་ཤིང་དེ་ལྟར་མཐོང་བ་ན་འདོད་པའི་ཟག་པ་ལས་སེམས་རྣམ་པར་གྲོལ་བར་འགྱུར་རོ།།སྲིད་པའི་ཟག་པ་དང་།མ་རིག་པའི་ཟག་པ་ལས་སེམས་རྣམ་པར་གྲོལ་བར་འགྱུར་རོ་ཞེས་གང་གསུངས་པ་འདི་ནི་རྣམ་པར་གྲོལ་བའོ་ཞེས་aཟེར་ཏེ།འདིར་ཇི་ལྟར་མྱ་ངན་ལས་འདས་པ་ཡིད་ལ་བྱེད་པ་ལས་འདོད་ཆགས་དང་བྲལ་བར་འགྱུར་ལ།ཕྱིས་རྣམ་པར་གྲོལ་བར་འགྱུར་རོ་ཞེས་བྱ་བའི་བསམ་པས་བརྗོད་དགོས་སོ།།བྱིས་པ་སོ་སོའི་སྐྱེ་བོ་ཐོས་པ་དང་མི་ལྡན་པས་ཡུན་རིང་པོ་ནས་བྱི་དོར་བྱས་ཤིང་ཞེས་བྱ་བ་ནས་aབཟུང་བ་ཡིན་ནོ་ཞེས་བྱ་བའི་བར་ནི་མདོ་སྡེའི་དུམ་བུའོ།།དེ་ལ་བྱི་དོར་བྱས་པ་ནི་ཕན་པའི་དངོས་པོ་ཉེ་བར་སྒྲུབ་པ་ཉིད་ཀྱིས་སོ།།སྦས་པ་ནི་གནོད་པའི་དངོས་པོ་སྤོང་བ་ཉིད་ཀྱིས་སོ།།ཅིའི་ཕྱིར་ཞེ་ན།བཤད་པ་བདག་གིར་
1014. བྱས་པས་སོ།།ཇི་aལྟར་བདག་གིར་བྱས་པ་ཡིན་ཞེ་ན།བཤད་པ་འདི་ནི་བདག་གིར་
1015. ཡིན།འདི་ནི་ང་བདག་ཡིན།འདི་ནི་བདག་
1016. ཡིན་ཞེས་ཁས་བླངས་ལ་བཟུང་བ་ཡིན་ནོ།།དེ་ལ་ཁས་བླངས་པ་ནི་ལྟ་བ་སྟེ།རྣམ་པ་གཉིས་ཀྱིས་ཁས་བླངས་པའི་ཕྱིར་རོ།།བཟུང་བ་དང་སྲིད་
1017. པ་སྟེ།དེའི་aརྗེས་སུ་འབྲང་བས་ཆགས་པའི་ཕྱིར་རོ།།འདི་ནི་བདག་གི་
1018. ཡིན་ཞེས་བྱ་བ་བདག་གི་བའི་རྣམ་པ་དང་།འདི་ནི་ང་བདག་ཡིན།འདི་ནི་བདག་གི་བདག་ཡིན་ནོ་ཞེས་བྱ་བ་བདག་གི་རྣམ་པ་ནི་བདག་ཏུ་ལྟ་བ་རྣམ་པ་གཉིས་པོ་ལྷན་ཅིག་སྐྱེས་པ་དང་།ཀུན་ཏུ་བརྟགས་པ་དང་།aགཞན་ཡང་གཞི་ཐ་མི་དད་པ་དང་།གཞི་ཐ་དད་པ་དང་གོ་རིམས་བཞིན་ཡིན་པ་དང་།དེའི་རྗེས་སུ་མཐུན་པའི་སྲེད་པ་གཉིས་ཀྱིས་སོ།།རྣམ་གྲངས་གཞན་ཡང་ངའོ་སྙམ་པའི་ང་རྒྱལ་དང་།བདག་ཏུ་ལྟ་བ་གཉིས་ཀྱིས་དང་།དེའི་རྗེས་སུ་འབྲང་བའི་སྲེད་པ་གཉིས་སོ།།aའདི་ཐམས་ཅད་ནི་དེའི་རྣམ་པ་དང་
1019. །དེའི་རྒྱུ་ཉིད་ཀྱིས་བདག་གིར་བྱས་པ་ཞེས་བྱའོ།།མདོར་ན་འདིས་ནི་བྱིས་པ་རྣམས་ཀྱིས་
1020. རྣམ་པར་ཤེས་པ་ལ་བདག་ཏུ་ལྟ་བ་དང་།སྲེད་པ་ལ་ལོག་པར་སྒྲུབ་པ་ལས་དང་བཅས་པའམ།བདག་ཏུ་ལྟ་བ་དང་།ང་རྒྱལ་དུ་ལྟ་བ་དང་།སྲེད་པ་aལས་ལོག་པར་བསྒྲུབ་པ་ཡིན་པར་ཡོངས་སུ་བསྟན་པ་ཡིན་ནོ།།མདག་མེའི་རླུང་
1021. དཔེར་བརྗོད་པ་མཛད་ནས།དེ་དེ་ལས་བསྲིང་བ་སེམས་པ་དང་།བསྲིང་བ་དོན་དུ་གཉེར་བ་དང་།བསྲིང་བ་ལ་བརྟགས་ནས་འཇོག་པར་བྱེད་དོ་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་བསྲིང་aབ་ཞེས་བྱ་བ་ནི་ཐག་བསྲིང་བའོ།།ཡོན་ཏན་ཉིད་དུ་སེམས་མངོན་པར་འདུ་བྱེད་པ་ནི་སེམས་པའོ།།འདོད་པ་ནི་རང་བཞིན་གྱི་
1022. དོན་དུ་གཉེར་བའོ།།སོ་སོར་བརྟགས་ནས་སེམས་འཇོག་པ་ནི་ཡིད་ལ་བྱེད་པའོ།།ཡོན་ཏན་ཉིད་དུ་གང་བསམ་པ་དེ་ལ་ནི་རང་གི་ངང་གིས་
1023. དོན་དུ་aགཉེར་བའམ།སོ་སོར་བརྟགས་ནས་དེ་ལ་སེམས་འཇོག་པར་བྱེད་དེ།དཔེར་
1024. ན་སྨན་རོ་ཞིམ་པའམ་ཚ་བ་ལ་བྱེད་པ་བཞིན་ནོ།།དགེ་སློང་དག་དགེ་སློང་ཆོས་ཤེས་པ་ཡང་ཡིན་ནོ།།ཇི་ལྟ་བུ་ཡིན་ཞེ་ན།འདི་ལ་དགེ་སློང་གིས་ཆོས་ཤེས་པ་ནི་འདི་ལྟ་སྟེ།མདོའི་སྡེ་དང་aདབྱངས་ཀྱིས་བསྙད་པའི་སྡེ་དང་ཞེས་བྱ་བ་ནི་མདོ་སྡེའི་དུམ་བུའོ།།དེ་ལ་སངས་རྒྱས་ཀྱིས་སམ།སངས་རྒྱས་ཀྱིས་གནང་སྟེ་ཉན་ཐོས་ཀྱིས་བཤད་པ་གང་ཡིན་པ་དེའི་དོན་མདོར་གླེང་བའི་དོན་གྱིས་ན་མདོ་སྡེའོ།།དེ་ཉིད་ཚིགས་སུ་བཅད་པས་ཕྱིས་དབྱངས་སུ་བསྙད་པ་དང་བཀྲི་aབའི་དོན་གང་ཡིན་པ་སྟེ་དབྱངས་ཀྱིས་བསྙད་པའི་སྡེའོ།།ལུང་དུ་བསྟན་པའི་སྡེ་ནི་གང་ལས་བཅོམ་ལྡན་འདས་ཀྱིས་འདས་པ་དང་མ་འོངས་པའི་ཉན་ཐོས་ལ་སོགས་པ་རྣམས་ལུང་སྟོན་པར་མཛད་པ་དང་།ངེས་པའི་དོན་གང་ཡིན་པའོ།།ཚིགས་སུ་བཅད་པའི་སྡེ་ནི་ཚིག་གཉིས་aདང་གསུམ་དང་བཞི་དང་ལྔ་དང་དྲུག་ཏུ་ཚིགས་སུ་སྦྱར་བས་བཤད་པ་གང་ཡིན་པའོ།།ཆེད་དུ་བརྗོད་པའི་སྡེ་ནི་གང་ཟག་གི་ཆེད་དུ་གསུངས་པ་མ་ཡིན་གྱི་བསྟན་པ་གནས་པར་བྱ་བ་འབའ་ཞིག་གི་ཕྱིར་གང་ཡིན་པ་སྟེ།གང་ལས་བཅོམ་ལྡན་འདས་ཀྱིས་ཆེད་དུ་བརྗོད་པ་ཆེད་དུ་aབརྗོད་པར་མཛད་དོ་ཞེས་བྱའོ།།གླེང་གཞིའི་སྡེ་ནི་འདུལ་བ་དང་འབྲེལ་བ་སྟེ།འདུལ་བ་ནི་བྱུང་བས་རབ་ཏུ་ཕྱེ་བ་ཉིད་ཀྱི་
1025. ཕྱིར་ཏེ།གང་ལས་བཅོམ་ལྡན་འདས་ཀྱིས་གླེང་གཞི་འདི་དང་སྐབས་འདི་དང་དོན་བྱུང་བ་
1026. ལས་བཅོམ་ལྡན་འདས་ཀྱིས་འདི་སྐད་བཤད་པ་ནི་འདི་སྐད་ཅེས་aབྱའོ་ཞེས་འབྱུང་བ་ཡིན་ནོ།།རྟོགས་པ་
1027. བརྗོད་པའི་སྡེ་ནི་རིང་པོ་ལེན་གྱི་རྟོགས་པ་བརྗོད་པ་ལ་སོགས་པ་སྟེ།གང་ལས་རྟོགས་པར་བྱ་བའི་ཕྱིར་དཔེ་གཞན་རྒྱས་པར་བརྗོད་པ་འབྱུང་བ་ཡིན་ནོ།།དེ་ལྟ་བུ་བྱུང་བའི་སྡེ་ནི་སྔོན་གྱི་རྒྱུད་དང་འབྲེལ་བའོ།།སྐྱེས་པའི་རབས་ཀྱི་aསྡེ་ནི་གང་ལས་བཅོམ་ལྡན་འདས་ཀྱི་སྔོན་གྱི་བྱང་ཆུབ་སེམས་དཔའི་སྐྱེས་པའི་རབས་བསྟན་པ་འབྱུང་བ་ཡིན་ནོ།།ཤིན་ཏུ་རྒྱས་པའི་སྡེ་ནི་ཐེག་པ་ཆེན་པོ་ཡིན་ཏེ།ལུང་ཕོག་པ་གང་གིས་བྱང་ཆུབ་སེམས་དཔའ་རྣམས་ཕ་རོལ་ཏུ་ཕྱིན་པ་བཅུ་དག་གིས་ས་བཅུ་དག་ཏུ་ཡང་aདག་པར་འགྲུབ་པ་ན་སྟོབས་བཅུའི་རྟེན་སངས་རྒྱས་ཉིད་འཐོབ་པའོ།།རྨད་དུ་བྱུང་བའི་ཆོས་ཀྱི་སྡེ་ནི་གང་ལས་སངས་རྒྱས་རྣམས་དང་།བྱང་ཆུབ་སེམས་དཔའ་རྣམས་དང་།ཉན་ཐོས་རྣམས་ཀྱི་
1028. ཕུལ་དུ་བྱུང་བ་བསྟན་པའོ།།གཏན་ལ་དབབ་པར་
1029. aབསྟན་པའི་སྡེ་ནི་གང་དག་
1030. ལས་དེ་ཁོ་ན་མཐོང་བ་རྣམས་དང་།གཞན་རྣམས་ཀྱིས་མདོ་སྡེའི་དོན་ཆོས་ཀྱི་རྗེས་སུ་མཐུན་པར་གཏན་ལ་དབབ་པར་བསྟན་པའོ།།དེ་ཉིད་དེའི་དོན་རྣམ་པར་འཆད་པས་མ་མོ་ཞེས་བྱ་སྟེ།དེ་ལས་གཞན་པའི་མདོ་སྡེའི་དོན་བཤད་པའི་རྟེན་ཡིན་པའི་ཕྱིར་aརོ།།ཆོས་མངོན་པ་ཞེས་ཀྱང་བྱ་སྟེ།མཚན་ཉིད་ཕྱིན་ཅི་མ་ལོག་པར་སྟོན་པ་ཉིད་ཀྱིས་
1031. ཆོས་ཀྱི་མཚན་ཉིད་ལ་མངོན་དུ་ཕྱོགས་པར་བྱེད་པའི་ཕྱིར་རོ།།དེ་ལྟར་ན་སངས་རྒྱས་ཀྱི་གསུང་རབ་ཡན་ལག་བཅུ་གཉིས་པོ་འདི་ནི་སྡེ་སྣོད་གསུམ་དུ་བསྡུས་པ་ཡིན་ནོ།།ཅིའི་ཕྱིར་ཐེག་aཔ་ཆེན་པོ་ལ་ཤིན་ཏུ་རྒྱས་པའི་སྡེ་ཞེས་བྱ་ཞེ་ན་ཚིག་གི་དོན་གྱིས་དང་མིང་དུ་ཆགས་པས་སོ།།ཇི་ལྟར་ན་ཚིག་གི་དོན་གྱིས་ཤེ་ན།ངེས་པའི་ཚིག་གི་ཚུལ་གྱིས་ན་ཐེག་པ་རྒྱས་པ་ནི་ཤིན་ཏུ་རྒྱས་པའི་སྡེ་ཡིན་ནོ།།ཐེག་པ་རྒྱས་པ་ཡང་ཐེག་པ་ཆེན་པོ་ཡིན་ཏེ།ཆེན་པོ་ཉིད་རྣམ་པ་aབདུན་དང་ལྡན་པའི་ཕྱིར་རོ།།ཆེན་པོ་ཉིད་རྣམ་པ་བདུན་ལ་ཆོས་ཆེན་པོ་ཉིད་ནི་སྟོང་ཕྲག་བརྒྱ་པ་ལ་སོགས་པའི་མདོ་སྡེ་
1032. ཚད་མེད་པ་དང་ལྡན་པའི་ཕྱིར་རོ།།སེམས་བསྐྱེད་པ་ཆེན་པོ་ཉིད་ནི་སེམས་ཅན་ཐམས་ཅད་ཀྱི་དོན་བྱ་བའི་ཕྱིར་
1033. ཡོན་ཏན་དང་སྐྱོན་སྐྱེ་བ་དང་འགྲིབ་པ་ཐམས་ཅད་aཀྱི་མཐར་ཐུག་པའི་གནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པའི་ཕྱིར་རོ།།མོས་པ་ཆེན་པོ་ཉིད་ནི་ཆོས་ཤིན་ཏུ་ཟབ་པ་དང་།རྒྱ་ཆེ་བ་ལ་མོས་པའི་ཕྱིར་རོ།།བསམ་པ་རྒྱ་ཆེན་པོ་ཉིད་ནི་ལྷག་པའི་བསམ་པ་དག་པའི་ས་ལ་སེམས་ཅན་ཐམས་ཅད་aལ་བདག་དང་གཞན་དུ་མཉམ་པ་ཉིད་ཀྱི་བསམ་པ་ཐོབ་པའི་ཕྱིར་རོ།།ཚོགས་ཆེན་པོ་ཉིད་ནི་སར་ཆུད་པ་ན་སྐད་ཅིག་རེ་རེ་ལ་བསོད་ནམས་དང་ཡེ་ཤེས་ཀྱི་ཚོགས་དཔག་ཏུ་མེད་པ་ལ་
1034. སོགས་པའི་ཕྱིར་རོ།།དུས་ཆེན་པོ་ཉིད་ནི་བསྐལ་པ་གྲངས་མེད་པ་གསུམ་དུ་ཡང་དང་ཡང་དུ་བརྩོན་aཔའི་ཕྱིར་རོ།།ཡང་དག་པར་འགྲུབ་པ་ཆེན་པོ་ཉིད་ནི་སེམས་ཅན་ཐམས་ཅད་དང་མི་མཉམ་པའི་སངས་རྒྱས་ཀྱི་སྐུ་ཡང་དག་པར་འགྲུབ་པའི་ཕྱིར་རོ།།དེ་ལྟ་བུ་ནི་ཚིག་གི་དོན་གྱིས་སོ།།ཇི་ལྟར་ན་མིང་དུ་ཆགས་པས་ཤེ་ན།ཐེག་པ་ཆེན་པོ་དེ་ཉིད་ལ་ཤིན་ཏུ་རྒྱས་པའི་aསྡེ་ཞེས་བྱ་བའི་མིང་འདི་ཆགས་སོ།།མཚུངས་པ་མེད་པའི་སྡེ་ཞེས་ཀྱང་བྱ་སྟེ།མཚུངས་པ་དང་བྲལ་བའི་ཕྱིར་རོ།།སྡེ་པ་གཞན་དག་ལས་ནི་རྣམ་པར་འཇོམས་པའི་གཙུག་ཕུད་ཀྱི་སྡེ་དང་།རྣམ་པར་འཇོམས་པ་ཆེན་པོའི་སྡེ་སྟེ།དེ་ནི་བག་ཆགས་དང་བཅས་པའི་ཉོན་aམོངས་པ་རྣམ་པར་འཇོམས་
1035. པའི་ཕྱིར་རོ།།ཡང་འདིར།རྒྱས་པའི་ཕྱིར་ན་ཤིན་ཏུ་རྒྱས་པའི་སྡེ།།མཚུངས་བྲལ་དེ་ཕྱིར་མཚུངས་མེད་སྡེ་
1036. ཡང་ཡིན།།ལྟ་བ་ཐམས་ཅད་རྣམ་པར་འཇོམས་
1037. པའི་ཕྱིར།།རྣམ་པར་འཇོམས་
1038. པའི་སྡེར་ཡང་ཤེས་པར་བྱ།།དེ་ལྟར་མདོ་སྡེའི་དུམ་བུ་བརྒྱའི་aཚིག་རྣམས་ཀྱི་དོན་བཤད་པ་ནི་ཚིག་གི་དོན་བཤད་པའི་ཕྱོགས་ཤིག་བསྟན་པའི་ཕྱིར་རོ།།ཕྱོགས་འདིས་ནི་བློ་དང་ལྡན་པ་རྣམས་ཀྱིས་ཚིག་གཞན་རྣམས་ཀྱི་དོན་ཡང་དག་
1039. པར་བྱའོ།།རྣམ་པར་བཤད་པའི་རིགས་
1040. པ་ལས་ལེའུར་བཅད་
1041. པ་གཉིས་པའོ།།།།གཞན་aཡང་རྣམ་པ་བཞི་དག་གིས་ཚིག་གི་དོན་རིག་པར་བྱ་སྟེ།རྣམ་གྲངས་ཀྱིས་དང་མཚན་ཉིད་ཀྱིས་དང་།ངེས་པའི་ཚིག་གིས་དང་།རབ་ཏུ་དབྱེ་བས་སོ།།དེ་ལ་རྣམ་གྲངས་ནི་མིང་གཞན་
1042. ནོ།།མཚན་ཉིད་ནི་དོན་གང་ལ་མིང་དེ་ཡོད་པའིའོ།།ངེས་པའི་ཚིག་ནི་མིང་གི་aརྒྱུ་མཚན་བརྗོད་པའོ།།རབ་ཏུ་དབྱེ་བ་ནི་བརྗོད་པར་བྱ་བ་དེ་གཟུགས་ཅན་དང་།གཟུགས་ཅན་མ་ཡིན་པ་དང་།བསྟན་དུ་ཡོད་པ་དང་།བསྟན་དུ་མེད་པ་ལ་སོགས་པའི་རྣམ་པར་
1043. རབ་ཏུ་དབྱེ་བས་སོ།།དེ་ལྟར་ན་ཚིག་གི་དོན་རྣམ་
1044. པ་ཐམས་ཅད་དང་ལྡན་པ་ཡོངས་སུ་བསྟན་aཔ་ཡིན་ལ།སོ་སོ་
1045. ཡང་དག་པར་རིག་པའི་ས་
1046. ཡང་བྱས་པ་ཡིན་ནོ།།གདུལ་
1047. བའི་ཁྱད་པར་ལ་ལྟོས་
1048. ནས་ལན་འགའ་ནི་ཁ་ཅིག་བཤད་པར་བྱ་སྟེ།བཅོམ་ལྡན་འདས་ཀྱིས་ཀྱང་ལན་འགའ་ནི་རྣམ་གྲངས་ཙམ་ཞིག་བཤད་དེ།དཔེར་ན་རྟེན་ཅིང་འབྲེལ་བར་འབྱུང་བའི་aམདོ་ལས།དེ་དང་དེ་ལ་
1049. ཡང་དག་པ་ཇི་ལྟ་བ་བཞིན་དུ་མི་ཤེས་པ་དང་།མི་མཐོང་བ་དང་།མངོན་པར་མ་རྟོགས་པ་དང་།མུན་ཁུང་དང་།ཀུན་ཏུ་རྨོངས་པ་དང་།མ་རིག་པ་དང་།མུན་པ་གང་ཡིན་པ་འདི་ནི་མ་རིག་པ་ཞེས་བྱའོ་ཞེས་འབྱུང་བ་ལྟ་aབུའོ།།ཁ་ཅིག་ལས་ནི་མཚན་ཉིད་ཙམ་ཞིག་སྟེ།དཔེར་ན་དེ་ཉིད་ལས་རྣམ་པར་ཤེས་པའི་རྐྱེན་གྱིས་མིང་དང་གཟུགས་ཞེས་བྱ་བ་ལ།མིང་གང་ཞེ་ན།གཟུགས་ཅན་མ་ཡིན་པའི་ཕུང་པོ་བཞི་
1050. སྟེ།ཚོར་བའི་ཕུང་པོ་ནས་རྣམ་པར་ཤེས་པའི་ཕུང་པོའི་བར་དུའོ།།གཟུགས་aགང་ཞེ་ན།
1051. གང་ཅི་ཡང་རུང་སྟེ།དེ་ཐམས་ཅད་
1052. འབྱུང་བ་ཆེན་པོ་བཞི་དག་རྒྱུར་བྱས་པ་སྟེ་ཞེས་འབྱུང་བ་ལྟ་བུའོ།།ཁ་ཅིག་ལས་ནི་ངེས་པའི་ཚིག་ཙམ་ཞིག་སྟེ།དཔེར་ན་བཟའ་བ་ལྟ་བུ་ལས་གཟུགས་ཤིང་
1053. གཟུགས་སུ་རུང་བས་ན་དེའི་ཕྱིར་གཟུགས་ཉེ་བར་ལེན་པའི་ཕུང་པོ་aཞེས་བྱའོ་
1054. ཞེས་འབྱུང་བ་ལྟ་བུའོ།།ཁ་ཅིག་ལས་ནི་རབ་ཏུ་དབྱེ་བ་ཙམ་ཞིག་སྟེ།དཔེར་ན་མ་རིག་པའི་རྐྱེན་གྱིས་འདུ་བྱེད་རྣམས་ཞེས་བྱ་བ་ལ།འདུ་བྱེད་རྣམས་གང་ཞེ་ན།འདུ་བྱེད་རྣམས་ནི་གསུམ་སྟེ།ལུས་ཀྱི་འདུ་བྱེད་དང་།ངག་གི་འདུ་བྱེད་དང་།ཡིད་ཀྱི་འདུ་བྱེད་aརྣམས་སོ།།འདུ་བྱེད་ཀྱི་རྐྱེན་གྱིས་རྣམ་པར་
1055. ཤེས་པ་ཞེས་བྱ་བ་ལ།རྣམ་པར་ཤེས་པ་གང་ཞེ་ན།རྣམ་པར་ཤེས་པའི་ཚོགས་དྲུག་རྣམས་ཏེ་ཞེས་འབྱུང་བ་ལྟ་བུའོ།།ཚིག་གི་དོན་བཤད་ཟིན་ཏོ།།ད་ནི་མཚམས་སྦྱར་བ་བཤད་པར་བྱའོ།།དེ་ལ་མཚམས་སྦྱར་བ་ནི་རྣམ་པ་aགཉིས་ཏེ།དོན་སྔ་ཕྱི་འབྲེལ་བའི་མཚམས་སྦྱར་བ་ནི་དཔེར་ན་དགེ་སློང་དག་འཕགས་པའི་ཆོས་ཀྱི་ཕྱག་རྒྱ་རྟོགས་པ་དང་།མཐོང་བ་ཤིན་ཏུ་རྣམ་པར་དག་པ་བཤད་པར་བྱའོ་ཞེས་གསུངས་ནས།དགེ་སློང་དག་གང་ཞིག་འདི་སྐད་དུ།བདག་གིས་ནི་སྟོང་པ་ཉིད་དང་།aམཚན་མ་མེད་པ་ཅན་དང་།ཅུང་ཟད་མེད་པ་ཉིད་མ་ཐོབ་པར་ཞེས་འབྱུང་བའི་མཚམས་སྦྱར་བ་ཡང་
1056. གང་ཡིན།དེ་བཞིན་དུ་དེ་ལས་ས་ཆེན་པོ་འདི་ཚིག་པར་འགྱུར་བ་དང་།མེད་པར་འགྱུར་བ་དང་།མི་འབྱུང་བར་
1057. འགྱུར་བ་གང་ཡིན་པ་ནི་
1058. གཞི་མཐོང་བ་མ་རྟོགས་པར་སུ་ཞིག་aདད་པར་འགྱུར།སུ་ཞིག་ཡིད་ཆེས་པར་འགྱུར་ཞེས་གསུངས་ནས་
1059. དགེ་སློང་དག་སྔོན་བྱུང་བ་ན་
1060. སྟོན་པ་སྤྱན་ལེགས་ཞེས་བྱ་བ་ཞིག་བྱུང་
1061. བར་གྱུར་ཏོ་ཞེས་འབྱུང་བའི་མཚམས་སྦྱར་བ་ཡང་གང་ཡིན་ཞེས་བྱ་བ་དེ་
1062. ལ་སོགས་པའོ།།སྔ་ཕྱི་ཉིད་ཀྱི་
1063. གོ་རིམས་ཀྱི་མཚམས་སྦྱར་བ་ནི་དཔེར་aན་འཕགས་པའི་བདེན་པ་རྣམས་ལས་ཅིའི་ཕྱིར་འབྲས་བུའི་འོག་ཏུ་རྒྱུ་བསྟན་ལ།དེ་བཞིན་དུ་བསླབ་པ་གསུམ་རྣམས་ལས་ཀྱང་ཅིའི་ཕྱིར་ཚུལ་ཁྲིམས་དང་ཏིང་ངེ་འཛིན་གྱི་འོག་ཏུ་ཏིང་ངེ་འཛིན་དང་ཤེས་རབ་བསྟན་ཞེས་བྱ་བ་ལྟ་བུའོ།།དཔེར་བརྗོད་པའི་མདོ་སྡེའི་དུམ་བུ་འདི་aརྣམས་ཀྱི་མཚམས་སྦྱར་བ་ནི་ཇི་ལྟར་རིག་པར་བྱ་ཞེ་ན།འཕགས་པའི་ཆོས་ཀྱི་ཕྱག་རྒྱ་རྟོགས་པ་
1064. བཤད་པར་བྱའོ་ཞེས་གསུངས་ནས།དགེ་སློང་དག་གང་ཞིག་འདི་སྐད་དུ་ཞེས་བྱ་བ་ནི་རེ་ཞིག་གང་ཞིག་རྟོགས་པ་བརྗོད་པར་བཞེད་པའི་འཕགས་པའི་ཆོས་ཀྱི་ཕྱག་རྒྱ་དེ་འཆད་པ་aཡིན་ཏེ།འདི་ནི་དེའི་མཚམས་སྦྱར་བ་
1065. ཡིན་ནོ།།གཞི་མཐོང་བ་མ་གཏོགས་པར་སུ་ཞིག་དད་པར་འགྱུར།སུ་ཞིག་ཡིད་ཆེས་པར་འགྱུར་ཞེས་གསུངས་ནས་སྤྱན་ལེགས་ཀྱི་སྐྱེས་པའི་རབས་བསྟན་པ་ནི་བདག་ཉིད་ལ་དད་པ་ཉིད་དུ་འགྱུར་བར་ཡིད་ཆེས་པར་བྱ་བའི་ཕྱིར་རོ།།དོན་aའདི་སྟོན་ཏེ།དེའི་ཚེ་ན་ཡང་ངས་ཉན་ཐོས་རྣམས་ལ་མ་བསླུས་ན་ད་ལྟ་སྨོས་ཀྱང་
1066. ཅི་དགོས་ཞེས་བྱ་བའོ།།མི་རྟག་པ་ཉིད་བསྟན་པ་དེ་ཡང་དོན་ཆེ་བ་ཉིད་དང་།རྙེད་པར་དཀའ་བ་ཉིད་དུ་ཡོངས་སུ་བསྟན་པའི་ཕྱིར་ཏེ།འདི་ནི་དེའི་མཚམས་སྦྱར་བ་ཡིན་ནོ།།འཕགས་པའི་aབདེན་པ་རྣམས་ཀྱི་བཤད་པའི་མཚམས་སྦྱར་བ་ནི་ཇི་ལྟར་མངོན་པར་རྟོགས་པ་བཞིན་དུ་ཡིན་ཏེ།སྡུག་བསྔལ་ལ་
1067. སྡུག་བསྔལ་ཉིད་དུ་མཐོང་ནས་འདི་ག་ལས་བྱུང་ཞེས་རྒྱུ་ཀུན་ཏུ་ཚོལ་
1068. བར་བྱེད་དོ།།དེ་ནས་དེ་འགོག་པ་ལའོ།།དེ་ནས་འགོག་པའི་ཐབས་ལ་སྟེ།དེ་ལྟར་ན་ནད་aདང་།དེའི་གཞི་དང་།ནད་མེད་པ་ཉིད་དང་།སྨན་ཚོལ་
1069. བའི་ཚུལ་གྱིས་སྔ་མ་སྔ་མ་ལ་རྣམ་པར་དཔྱོད་པའི་ཕྱིར་འཕགས་པའི་བདེན་པ་རྣམས་ཇི་ལྟར་མངོན་པར་རྟོགས་པ་དེ་ལྟར་བཤད་པ་ཡིན་ཏེ།འདི་ནི་དེའི་མཚམས་སྦྱར་བ་ཡིན་ནོ།།བསླབ་
1070. པ་གསུམ་རྣམས་ཞེས་བྱ་བ་aནི་འདིར་ཚུལ་ཁྲིམས་དང་ལྡན་ན་སེམས་མཉམ་པར་འཇོག་གོ།།སེམས་མཉམ་པར་གཞག་ན་ཡང་དག་པ་ཇི་ལྟ་བ་བཞིན་དུ་ཤེས་སོ་ཞེས་འབྱུང་བས་འདི་ནི་དེའི་མཚམས་སྦྱར་བ་ཡིན་ནོ།།གཞན་ཡང་རྒྱུ་རྣམ་པ་བཅུ་དག་གིས་བསླབ་པ་རྣམ་པ་
1071. གསུམ་aདག་བརྗོད་པར་བྱའོ།།ཡང་ནི་གོ་རིམས་དེ་གཉིས་བཟང་པོ་ཡིན་ནོ།།སྡོམ་བརྩོན་རྣམ་པ་གསུམ་གྱི་རྒྱུ་ཉིད་ཀྱིས་ཡིན་ཏེ།སྡོམ་བརྩོན་རྣམ་པ་གསུམ་ནི་འཆལ་པའི་ཚུལ་ཁྲིམས་ཡང་དག་པར་སྡོམ་པའི་ཕྱིར་དང་།ཡུལ་ལ་ཡང་དག་པར་སྡོམ་པའི་ཕྱིར་དང་།ཉོན་aམོངས་པ་ཡང་དག་པར་སྡོམ་པའི་ཕྱིར་རོ།།ཚངས་པར་སྤྱོད་པ་རྣམ་པ་གསུམ་གྱི་རྒྱུ་ཉིད་ཀྱིས་ཀྱང་ཡིན་ཏེ།ཚངས་པར་སྤྱོད་པ་རྣམ་པ་གསུམ་ནི་སྤོང་བ་ཡང་དག་པར་ལེན་པ་དང་།དེ་བར་སྐབས་སུ་སྤོང་བ་
1072. དང་།དེ་གཏན་དུ་སྤོང་བའོ།།ཀུན་ནས་ཉོན་མོངས་པ་རྣམ་པ་aགསུམ་གྱི་གཉེན་པོས་ཀྱང་ཡིན་ཏེ།ཀུན་ནས་ཉོན་མོངས་པ་རྣམ་པ་གསུམ་ནི་སྡིག་པ་བྱེད་པ་རྣམས་ཀྱི་
1073. ཉེས་པར་སྤྱོད་པའི་ཀུན་ནས་ཉོན་མོངས་པ་དང་།དེ་ལས་གཞན་པའི་འདོད་པ་ཅན་རྣམས་ཀྱི་སྲེད་པའི་ཀུན་ནས་ཉོན་མོངས་པ་དང་།མུ་སྟེགས་ཅན་རྣམས་ཀྱི་ལྟ་བའི་ཀུན་ནས་
1074. aཉོན་མོངས་པའོ།།ངན་འགྲོ་དང་བདེ་འགྲོ་གནོད་པ་དང་བཅས་པ་དང་།གནོད་པ་མེད་པའི་གཉེན་པོས་ཀྱང་ཡིན་ནོ།།དེ་ལ་ངན་འགྲོ་ནི་ངན་སོང་རྣམས་ཡིན་ནོ།།བདེ་འགྲོ་
1075. གནོད་པ་དང་བཅས་པ་ནི་འདོད་པ་ན་སྤྱོད་པའི་ལྷ་དང་མི་རྣམས་སོ།།གནོད་པ་མེད་པ་ནི་གཟུགས་དང་གཟུགས་aམེད་པ་ན་སྤྱོད་པའི་ལྷ་རྣམས་སོ།།ལས་ནག་པོ་དང་།འདྲེན་
1076. མ་དང་དཀར་པོའི་གཉེན་པོས་ཀྱང་ཡིན་ཏེ་ནག་པོ་ནི་སེམས་ཅན་དམྱལ་བར་
1077. སྨིན་པར་བྱེད་པ་ཡིན་ནོ།།འདྲེན་
1078. མ་ནི་དེ་ལས་གཞན་པའི་འདོད་ཁམས་སུ་རྣམ་པར་སྨིན་པར་བྱེད་པ་ཡིན་ནོ།།དཀར་པོ་ནི་གཟུགས་དང་aགཟུགས་མེད་པར་རྣམ་པར་སྨིན་པར་བྱེད་པ་ཡིན་ནོ།།ཉོན་མོངས་པའི་གནས་སྐབས་གསུམ་གྱིས་གཉེན་པོས་ཀྱང་ཡིན་ཏེ།ཉོན་མོངས་པའི་གནས་སྐབས་གསུམ་ནི་ཟིལ་གྱིས་གནོན་
1079. པའི་གནས་སྐབས་དང་།ཀུན་ནས་རྒྱུ་བའི་གནས་སྐབས་དང་།བག་ལ་ཉལ་གྱི་གནས་སྐབས་aསོ།།དེའི་གཉེན་པོ་ཉིད་ནི་དུག་གི་ལྗོན་ཤིང་ར་བས་བསྐོར་བ་དང་བཅད་
1080. པ་དང་དབྱུང་བའི་ཚུལ་གྱིས་ཡིན་ནོ།།སྡིག་པ་དང་འདོད་པ་དང་དྲག་པོ་སྤྱོད་པའི་གཉེན་པོས་ཀྱང་ཡིན་ཏེ།རབ་ཏུ་བྱུང་བས་མཐའ་གཉིས་ལ་བསྙེན་པར་མི་བྱ་ཞེས་བྱ་བ་ལ་སོགས་པ་འབྱུང་བ་
1081. ཡིན་ནོ།།བདེ་aའགྲོ་དང་འཇིག་རྟེན་པ་དང་འཇིག་རྟེན་
1082. ལས་འདས་པའི་རྣམ་པར་དག་པའི་རྒྱུ་ཉིད་ཀྱིས་ཀྱང་ཡིན་ནོ།།ཏིང་ངེ་འཛིན་དང་།ཤེས་རབ་དང་།རྣམ་པར་གྲོལ་བའི་རྟེན་ཉིད་ཀྱིས་ཀྱང་ཡིན་ནོ།།གཉིས་འབྱུང་བའི་རྒྱུ་ཉིད་དང་མཉམ་པར་འཇོག་པ་དང་།རྣམ་པར་གྲོལ་བར་བྱེད་aཔས་ཀྱང་ཡིན་ཏེ།གཅིག་གིས་ནི་གཉིས་སྐྱེ་བའི་རྒྱུ་ཉིད་ཡིན་ལ།གཉིས་པས་ནི་སེམས་མཉམ་པར་མ་བཞག་པ་མཉམ་པར་འཇོག་པར་བྱེད་པ་ཡིན་ཞིང་གསུམ་པས་ནི་སེམས་མཉམ་པར་བཞག་པ་རྣམ་པར་གྲོལ་བར་བྱེད་པ་ཡིན་ནོ།།བསྡུས་པའི་ཚིགས་སུ་བཅད་aཔ་ནི།སྡོམ་
1083. བརྩོན་ཚངས་སྤྱོད་ཀུན་ཉོན་མོངས།།འགྲོ་དང་ལས་
1084. རྣམ་གསུམ་ཕྱིར་དང་།།ཉོན་མོངས་སྐབས་དང་སྤྱོད་དང་དག།རྟེན་དང་བྱེད་རྣམ་གསུམ་ཕྱིར་རོ།།མཚམས་སྦྱར་བ་བཤད་ཟིན་ཏོ།།།།
1085. བརྒལ་བ་ནི་རྣམ་པ་གཉིས་ཏེ།སྒྲ་ལ་བརྒལ་aཔ་དང་།དོན་ལ་བརྒལ་བའོ།།འདི་ལྟ་སྟེ།ཚེ་དང་ལྡན་པ་ཤཱ་རིའི་བུ་བཞུགས་ཟིན་ཀྱང་།ཤཱ་རིའི་བུ་ཁྱོད་ད་གཟོད་དང་གང་ནས་འོང་འོང་།བཙུན་པ་ད་གཟོད་ཐིབས་པོའི་ཚལ་ནས་གདུགས་ལ་མཆིས་པ་ལས་མཆི་མཆིའོ་ཞེས་བྱ་བའི་སྦྱོར་བ་འདི་ནི་ད་ལྟར་བྱུང་བ་བཞིན་aདུ་འདས་པའི་དུས་ལ་བྱ་བ་རིགས་པ་མ་ཡིན་ནོ།།དེ་བཞིན་དུ་ཚེ་དང་ལྡན་པ་གསུས་པོ་ཆེ་ཆེན་པོ་རབ་ཏུ་ཤེས་པར་བྱེད་ཅིང་རབ་ཏུ་ཤེས་པར་བྱེད་པས་ན་དེའི་ཕྱིར་ཤེས་རབ་ཅེས་བྱའོ།།རྣམ་པར་ཤེས་པར་བྱེད་ཅིང་རྣམ་པར་ཤེས་པར་བྱེད་པས་ན་རྣམ་པར་ཤེས་པ་ཞེས་བྱའོ་
1086. ཞེས་བྱ་aབ་འདི་ཡང་དངོས་པོ་ཙམ་ལ་ལས་དང་བཅས་པའི་བྱེད་པ་པོར་བཤད་པ་ནི་རིགས་པ་མ་ཡིན་ཏེ།དཔེར་ན་འགྲོ་བ་གྲོང་དུ་འགྲོ་བར་བྱེད་ཅེས་བྱ་བ་ལྟ་བུའོ།།འདི་ལྟར་ཤེས་རབ་དང་རྣམ་པར་ཤེས་པ་གཉིས་ལས་གཞན་པ་གང་ལ་ལྟོས་
1087. ནས་དེ་གཉིས་ལ་བྱེད་པ་པོར་བཤད་aཔའི་བྱ་བ་ནི་འགའ་ཡང་མེད་དོ།།དེ་བཞིན་དུ་མིག་དང་གཟུགས་ལ་བརྟེན་ནས་མིག་གི་རྣམ་པར་ཤེས་པ་སྐྱེའོ་
1088. ཞེས་བྱ་བའི་སྦྱོར་བ་འདི་ཡང་རིགས་
1089. པ་མ་ཡིན་ཏེ།བྱེད་པ་པོ་གཅིག་པུ་དག་ལ་བྱ་བ་གཉིས་ཤིག་ཡོད་ན་ནི་དུས་སྔ་མ་ཤོས་ཀྱི་བྱ་བ་ལ་དེ་ལྟ་aབུའི་སྦྱོར་བ་ཡང་འབྱུང་སྟེ།དཔེར་ན་འཁར་
1090. བ་ལ་འཇུས་ནས་ལྡང་བ་ལྟ་བུའམ།གཞན་དང་གཞན་ཕྲད་པ་ལ་ནི་དཔེར་ན་ཆུ་བརྒལ་ནས་རི་ཡོད་དོ་ཞེས་བྱ་བ་ལྟ་བུ་ཡིན་ན།རྣམ་པར་ཤེས་པ་ནི་གང་ཞིག་གིས་བརྟེན་ནས་ཕྱིས་སྐྱེ་བར་འགྱུར་བའི་སྐྱེ་བ་སྔ་རོལ་ན་ཡང་མེད་ཅིང་aའདི་ལ་གཞན་དང་གཞན་ཕྲད་པ་ཡང་མེད་པར་བསམས་སོ།།དེ་བཞིན་དུ་གཟུགས་གང་ཡིན་པ་ཅི་ཡང་རུང་སྟེ།དེ་ཐམས་ཅད་འབྱུང་བ་ཆེན་པོ་བཞི་དག་དང་འབྱུང་བ་ཆེན་པོ་བཞི་དག་རྒྱུར་བྱས་པའོ་ཞེས་ནི་གསུངས་ཤིང་།ཚོར་བ་གང་ཅི་ཡང་རུང་སྟེ།དེ་ཐམས་ཅད་ནི་ཚོར་aབའི་ཚོགས་དྲུག་གོ་ཞེས་ནི་མ་གསུང་
1091. ལ།དེ་བཞིན་དུ་སྐྱེ་མཆེད་བཅུ་གཉིས་རྣམས་ལས་བཅུ་ཆར་དང་བཅུ་གཅིག་པའི་ཕྱོགས་ཀྱང་གཟུགས་ཡིན་བཞིན་དུ་གཅིག་པུ་ཞིག་གཟུགས་ཀྱི་སྐྱེ་མཆེད་དུ་གསུངས་པ་ཡང་མཚན་ཉིད་འདྲ་བ་ལ་དགོས་
1092. པ་མེད་པར་བྱེ་བྲག་ཏུ་བཤད་པ་ནི་aརིགས་པ་མ་ཡིན་ནོ།།སྒྲ་ལ་བརྒལ་བ་ནི་རྣམ་པ་དེ་ལྟ་བུ་ཡིན་ནོ།།དོན་ལ་བརྒལ་བ་ཡང་རྣམ་པ་གཉིས་ཏེ།སྔ་ཕྱི་འགལ་བར་བརྒལ་བ་དང་།རིགས་པ་དང་འགལ་བར་བརྒལ་བའོ།།དེ་ལ་སྔ་ཕྱི་འགལ་བར་བརྒལ་བ་ནི་དཔེར་ན་ཁ་ཅིག་ལས་འདི་སྐད་དུ་སེམས་aཞེས་བྱ་བའམ།ཡིད་ཅེས་བྱ་བའམ།རྣམ་པར་ཤེས་པ་ཞེས་བྱ་བ་འབྱུང་བ་གང་ཡིན་པ་དེ་ནི་མཚན་མོ་དང་ཉིན་མོ་དེ་དང་དེ་དག་འདས་ཤིང་སྐད་ཅིག་དང་།ཐང་ཅིག་དང་།ཡུད་ཙམ་དེ་དང་དེ་དག་འདས་པས་རྣམ་པ་དུ་མ་དང་།རྣམ་པ་སྣ་ཚོགས་མང་པོ་གཞན་སྐྱེ་ཞིང་སྐྱེ་ལ།གཞན་aའགག་ཅིང་འགག་གོ་ཞེས་བྱ་བ་གསུངས་པ་དང་།ཁ་ཅིག་ལས་ཡང་འདི་སྐད་དུ་སེམས་ཞེས་བྱ་བའམ།ཡིད་ཅེས་བྱ་བའམ།རྣམ་པར་ཤེས་པ་ཞེས་བྱ་བ་འབྱུང་བ་གང་ཡིན་པ་དེ་ནི་ཡུན་རིང་པོ་ནས་དད་པས་ཡོངས་སུ་བསྒོས།ཚུལ་ཁྲིམས་དང་།གཏོང་བ་དང་།aཤེས་རབ་ཀྱིས་ཡོངས་སུ་བསྒོས་པས།ཚེ་རབས་ཕྱི་མ་ལ་གོང་དུ་འགྲོ་ཞིང་ཁྱད་པར་དུ་འགྲོ་བ་དང་།མཐོ་རིས་སུ་ཉེ་བར་འགྲོ་བ་ཡིན་ནོ་ཞེས་གསུངས་པ་ལ་ཇི་ལྟར་ན་སེམས་སྐད་ཅིག་པ་ཚེ་ཕྱི་མ་ལ་གོང་དུ་འགྲོ་བར་འགྱུར།དེ་བཞིན་དུ་ཁ་ཅིག་ལས་འཕགས་པའི་བདེན་པ་aབཞི་དག་ཅེས་གསུངས་པ་དང་།ཁ་ཅིག་ལས་བྲམ་ཟེའི་བདེན་པ་གསུམ་དག་ཅེས་གསུངས་པ་དང་།ཁ་ཅིག་ལས་བདེན་པ་ནི་གཉིས་ཏེ།ཀུན་རྫོབ་ཀྱི་བདེན་པ་དང་དོན་དམ་པའི་བདེན་པའོ་ཞེས་གསུངས་པ་དང་།ཁ་ཅིག་ལས་བདེན་པ་ནི་གཅིག་ཁོ་ན་སྟེ་གཉིས་པ་མེད་aདོ་ཞེས་གསུངས་པ་དང་།དེ་བཞིན་དུ་ཁ་ཅིག་ལས་མི་རྣམས་ཀྱིས་ནི་འདི་ན་བསོད་ནམས་དང་།སྡིག་པ་གང་ཡིན་གཉིས་ཀ་བྱེད་པ་དེ
1093. །།དེའི་བདག་གིར་བྱ་བ་ཡིན་ཞིང་དེས་དེ་ཡང་ཁྱེར་ཏེ་འགྲོ་བར་བྱེད་པ་ཡིན་ཞེས་གསུངས་པ་དང་།ཁ་ཅིག་ལས་ལས་ཀྱང་ཡོད་རྣམ་པར་སྨིན་aཔ་ཡང་ཡོད་ལ་བྱེད་པ་པོ་ནི་
1094. མི་དམིགས་སོ་ཞེས་གསུངས་པ་དེ་ལྟ་བུའི་རང་བཞིན་ནི་སྔ་ཕྱི་འགལ་བར་བརྒལ་བ་ཡིན་ནོ།།རིགས་པ་དང་འགལ་བར་བརྒལ་བ་ནི་དཔེར་ན་གཟུགས་གང་ཡིན་པ་ཅི་ཡང་རུང་བ་དེ་
1095. ཐམས་ཅད་འབྱུང་བ་ཆེན་པོ་བཞི་དག་དང་འབྱུང་བ་ཆེན་པོ་བཞི་དག་aརྒྱུར་བྱས་པའོ་ཞེས་བྱ་བ་ལ་ཅི་འདི་རྫས་ཀྱི་དབང་དུ་མཛད་དེ་གསུངས་སམ་འོན་ཏེ་གོང་བུའམ་འོན་ཏེ་རིགས་ལས་ཤེ་ན།དེ་ལས་ཅིར་འགྱུར།གལ་ཏེ་རྫས་ལས་ཡིན་ན་ནི་འབྱུང་བ་དང་།འབྱུང་བ་ལས་གྱུར་པ་རྣམས་ཀྱི་སོ་སོའི་མཚན་ཉིད་མེད་པར་ཐལ་བར་འགྱུར་ཏེ།ཐམས་aཅད་ཀྱང་མཚན་ཉིད་ཐམས་ཅད་དུ་འགྱུར་བའི་ཕྱིར་དང་།དབང་པོ་ཐམས་ཅད་ཀྱིས་འཛིན་པར་ཐལ་བར་འགྱུར་རོ།།འོན་ཏེ་གོང་བུ་ལས་ཡིན་ན་གཟུགས་འདུས་པ་ཐམས་ཅད་ལ་འབྱུང་བ་བཞི་ཆར་དམིགས་པར་ཐལ་བར་འགྱུར་ན་འོད་དག་ལ་ཡང་སྲ་བ་མི་དམིགས་ལ་ཆུ་ལ་aཡང་མ་ཡིན་ནོ།།ཉི་མའི་འོད་ལ་ཡང་གཤེར་བ་མེད་ལ་ཟླ་བའི་འོད་ལ་ཡང་ཚ་བ་མེད་དོ།།ནོར་བུའི་འོད་ལ་གཉིས་ཀ་མེད་ཅིང་རྡོ་བ་ལ་སོགས་པ་དག་ལ་ཡང་མེད་དོ།།བརྟན་པ་དག་ལ་ཡང་
1096. ཞིང་གཡོ་བ་མེད་དོ།།དེ་རྣམས་དམིགས་པ་ལ་བགེགས་བྱེད་པ་ནི་འགའ་ཡང་མེད་དོ།།aཇི་ལྟར་མེད་དེ།འབྱུང་བ་གཞན་ཤས་ཆེ་བས་འབྱུང་བ་གཞན་ཟིལ་གྱིས་ནོན་ན་མི་དམིགས་ཏེ།དཔེར་ན་སྐྱུར་བའི་རོས་ཆུ་ལྟ་བུ་དང་།ཉི་མའི་འོད་ཀྱིས་ཟླ་བའི་འོད་ལྟ་བུའོ་ཞེ་ན་ཡོད་པར་རབ་ཏུ་གྲུབ་ན་ནི་འདི་ཤེས་པར་ཡང་ནུས་ན་ཡོད་པར་རབ་ཏུ་གྲུབ་པ་མ་aཡིན་ཏེ།ཐམས་ཅད་ལ་ཁ་དོག་ལ་སོགས་པའི་བྱེ་བྲག་ཐམས་ཅད་ཡོད་པར་ཐལ་བར་གྱུར་ན་མི་རུང་བས་སོ།།འོད་ལ་སོགས་པ་གང་ལ་ཡང་སྲ་བ་ལ་སོགས་པ་ཉིད་ཡོད་པར་རབ་ཏུ་གྲུབ་པ་མ་ཡིན་ནོ
1097. །།དེ་དག་མི་དམིགས་པ་ནི་མེད་པའི་ཕྱིར་མ་ཡིན་གྱི་ཟིལ་གྱིས་ནོན་པའི་ཕྱིར་རོ་aཞེས་བྱ་བ་འདི་ཇི་ལྟར་ཤེས་པར་བྱ།ཆུ་སྐྱུར་བ་བཏབ་ཀྱང་དེའི་རོ་ནི་དམིགས་པ་ཁོ་ན་ཡིན་ཏེ།འཛིན་པ་ཐ་དད་པའི་ཕྱིར་རོ།།འོ་ན་ནི་ཆུ་དང་རྡོ་བ་
1098. ལ་སོགས་པ་རྣམས་ལ་ཡང་རྐྱེན་གྱི་
1099. ཁྱད་པར་དང་ཕྲད་པས་མཚན་ཉིད་བརྟས་
1100. པའི་ཕྱིར་སྲ་བ་ཉིད་དང་།གཤེར་བ་ཉིད་དང་།ཚ་བ་ཉིད་aདག་དམིགས་པ་ཡིན་ཏེ།སའི་དྲི་དག་བཞིན་ནོ་ཞེ་ན།མཚན་ཉིད་བརྟས་
1101. པའི་ཕྱིར་ཡིན་གྱི།སྐྱེས་པའི་ཕྱིར་མ་ཡིན་པ་འདི་ཇི་ལྟར་ཤེས་པར་བྱ།དེ་ལྟ་ན་ནི་ཧ་ཅང་ཐལ་ཆེས་པར་འགྱུར་ཏེ།རེག་བྱ་གཞན་བཞིན་དུ་གཟུགས་དང་དྲི་དང་རོ་གཞན་རྣམས་དང་།སྒྲ་ཡང་རྐྱེན་aརྙེད་པས་དམིགས་པའི་སྔ་རོལ་ནས་ཡོད་པ་ཉིད་དུ་ཐལ་བའི་ཕྱིར་རོ།།མདོ་སྡེ་གཞན་ལས་ཀྱང་དགེ་སློང་བསམ་གཏན་བྱེད་པ་ཡིན་ཞིང་རྫུ་འཕྲུལ་དང་ལྡན་པ་ཡིན་ལ།སེམས་ལ་དབང་ཐོབ་པ་ཡིན་ན་ནི་
1102. ཤིང་གི་སྡོང་པོ་འདི་ལ་ཁམས་གང་དང་གང་དུ་མོས་པ་དེ་ཡང་
1103. དེ་བཞིན་དུ་aའགྱུར་ཏེ་གཞན་དུ་ནི་མ་ཡིན་ནོ།།དེ་ཅིའི་ཕྱིར་ཞེ་ན།ཤིང་གི་སྡོང་པོ་འདི་ལ་ཁམས་སྣ་ཚོགས་ཡོད་པས་སོ་ཞེས་གསུངས་སོ
1104. །།དེ་ལྟར་ན་
1105. རྐྱེན་གྱི་ཁྱད་པར་དང་ཕྲད་ན་སྲ་བ་ཉིད་ལ་སོགས་པ་དག་རང་རང་གི་ཁམས་ལས་འབྱུང་བར་འགྱུར་རོ།།ཁམས་དག་དུམ་བུ་དག་ཀྱང་མ་aཡིན་ཏེ།།ཆ་ཤས་གཅིག་ལ་ཡང་ཇི་ལྟར་མོས་པ་བཞིན་དུ་ཡོངས་སུ་འགྱུར་བའི་ཕྱིར་དང་།དེ་ལ་ཡང་དུམ་བུ་མཐའ་ཡས་པ་མི་སྲིད་པའི་ཕྱིར་རོ།།སའི་དྲི་ནི་སྔ་ནས་ཀྱང་དམིགས་པ་ཉིད་ཡིན་ན་དེ་
1106. ཆུས་གཏོར་ན་བརྟས་
1107. བར་འགྱུར་བར་ཤེས་པར་བྱ་
1108. ནུས་སོ།།གང་ཞིག་རྐྱེན་དང་aཕྲད་པས་བརྟས་
1109. པར་གྱུར་པར་ཤེས་པར་རུང་བ་སྲ་བ་ལ་སོགས་པ་རྣམས་ནི་རྐྱེན་མེད་ན་ཆུ་ལ་སོགས་པ་རྣམས་ལ་དེ་ལྟར་ཡོད་པར་མི་དམིགས་སོ།།དེ་བས་ན་གོང་བུར་བཤད་པ་ལ་སྐྱོན་གྱི་གནས་སྐབས་དེ་ཉིད་ཡོད་དོ
1110. །།འོན་ཏེ་རིགས་ལས་སོ་ཞེ་ན།རྒྱུར་བྱས་པའི་གཟུགས་ཐམས་aཅད་འབྱུང་བ་ཆེན་པོ་བཞི་དག་རྒྱུར་བྱས་པ་མ་ཡིན་པར་འགྱུར་ཏེ།འདུས་པ་ཁ་ཅིག་ལས་འབྱུང་བ་ཆེན་པོ་ཁ་ཅིག་ཡོད་པར་ཁས་མ་བླངས་པའི་ཕྱིར་རོ།།དེ་ལྟ་
1111. ན་ནི་མདོ་སྡེ་དང་འགལ་ཏེ་སྐྱེ་མཆེད་སོ་སོ་བའི་མདོ་སྡེ་ལས་སྐྱེ་མཆེད་དགུ་པོ་རྣམས་ནི་རེ་རེ་ཡང་འབྱུང་བ་ཆེན་པོ་བཞི་aདག་རྒྱུར་བྱས་པའོ་ཞེས་བཤད་པའི་ཕྱིར་དང་།ལག་པ་རྡོབ་པ་ལྟ་བུ་ལས་ཀྱང་མིག་གི་ཤའི་གོང་བུ་ལ་འབྱུང་བ་ཆེན་པོ་བཞི་དག་ཡོད་པར་བཤད་པའི་ཕྱིར་རོ།།མདོར་ན་རིགས་པ་ནི་འདིར་ཚད་མ་རྣམ་
1112. པ་གསུམ་པོ་མངོན་སུམ་དང་རྗེས་སུ་དཔག་པ་དང་ཡིད་ཆེས་པའི་གསུང་ངོ་།།aདེ་དག་ལས་གང་ཡང་རུང་བ་ཞིག་དང་འགལ་བར་བརྒལ་བ་ཡང་རིགས་
1113. པ་དང་འགལ་པར་བརྒལ་བ་ཡིན་པར་རིག་པར་བྱའོ།།དཔེར་ན་དགེ་སློང་དག་གཟུགས་འདས་པ་ཡོད་དོ།།གཟུགས་མ་འོངས་པ་ཡོད་དོ།།འདས་པ་དང་ཟད་པ་དང་འགགས་པ་དང་བྲལ་བ་དང་ཡོངས་aསུ་གྱུར་པ་གང་ཡིན་པ་དེ་ཡོད་དོ་ཞེས་བྱ་བ་ནི་མངོན་སུམ་དང་འགལ་བ་ཡིན་ནོ།།འདི་ལྟར་འདས་པ་དང་མ་འོངས་པ་ནི་མེད་པ་ཉིད་ཡིན་པར་མངོན་སུམ་ཡིན་ཏེ།དཔེར་ན་རུས་སྦལ་གྱི་སྤུ་བཞིན་ནོ།།འདས་པའང་ཡིན་ལ་ཡོད་པའང་ཡིན་ཞེས་བྱ་བ་འདི་སྔ་ཕྱི་འགལ་བ་ཡང་ཡིན་ཏེ།aགལ་ཏེ་ཡོད་ན་དེ་
1114. ཇི་ལྟར་འདས་པ་ཡིན།མ་འོངས་པ་ཡང་དེ་དང་འདྲའོ།།མདོ་སྡེ་གཞན་ལས་མིག་སྐྱེ་བ་ན་གང་ནས་ཀྱང་མི་འོང་ལ།འགག་པ་ན་གང་དུ་ཡང་སྩོགས་པར་མི་འགྲོའོ།།དགེ་སློང་དག་དེ་ལྟར་ན་མིག་ནི་
1115. མ་སྐྱེས་པ་ལས་སྐྱེ་ཞིང་སྐྱེས་ནས་ཀྱང་འཇིག་གོ་ཞེས་aགསུངས་པས་དེ་དང་འདིར་འགལ་བ་ཡིན་ནོ།།གཟུགས་རྣམས་ཀྱི་ངེས་པར་འབྱུང་བ་ནི་གཟུགས་མེད་པའོ་ཞེས་བྱ་བ་ནི་རྗེས་སུ་དཔག་པ་དང་འགལ་བ་ཡིན་ཏེ།ཚོར་བ་ལ་སོགས་པ་རྣམས་ནི་གཟུགས་ལ་རག་ལས་ཏེ་སྐྱེ་བར་མཐོང་བའི་ཕྱིར་རོ།།དེ་བཞིན་དུ་སྦྱིན་པ་ལས་བྱུང་aབའི་བསོད་ནམས་བྱ་བའི་གཞི་ཀུན་ཏུ་བསྟེན་ཅིང་བསྒོམས་ཏེ་ལན་མང་དུ་བྱས་ན་ལོངས་སྤྱོད་ཆེན་པོ་ཉིད་འགྲུབ་པར་འགྱུར་རོ་ཞེས་བྱ་བ་ཡང་རྗེས་སུ་དཔག་པ་དང་འགལ་བ་ཡིན་ཏེ།སེར་སྣ་ཅན་ལ་ཕྱུག་པ་དང་།གཏོང་བ་ལ་དབུལ་པོ་ཡང་སྣང་སྟེ།སེར་སྣ་aཅན་ཡང་ཕྱུག་པོ་ཉིད་ཡིན་པའི་ཕྱིར་དང་།གཏོང་བ་ཡང་དབུལ་པོ་ཉིད་ཡིན་པའི་ཕྱིར་རོ།།སྦྱིན་པ་ལ་གོམས་ན་ཡང་སེར་སྣ་ཅན་དུ་འགྱུར་བར་མི་འོས་ལ་སྦྱིན་པ་ལ་མ་གོམས་ན་ཡང་གཏོང་བ་དང་ལྡན་པ་མ་ཡིན་ནོ།།དེ་བཞིན་དུ་གང་ཞིག་སྐྱེ་བའི་ཀུན་ཏུ་སྦྱོར་བ་ནི་སྤངས་ལ་aམངོན་པར་འགྲུབ་པའི་ཀུན་ཏུ་སྦྱོར་བ་ནི་མ་སྤངས་པའི་གང་ཟག་ཡོད་དོ་ཞེས་བྱ་བ་ཡང་རྗེས་སུ་དཔག་པ་དང་འགལ་བ་ཡིན་ཏེ།གང་ཞིགས[་ཞིག་ས]གང་དུ་སྐྱེ་བའི་སྲིད་པ་ལས་འདོད་ཆགས་དང་བྲལ་བ་དེ་ནི་སྲིད་པ་བར་མ་དོ་ལས་ཀྱང་གདོན་མི་ཟ་བར་འདོད་ཆགས་དང་བྲལ་བ་ཡིན་ནོ།།དགེ་aབསྙེན་གྱི་བསླབ་པའི་གཞི་ལྔ་ཞེས་བྱ་བ་སོ་སོའི་ཚིག་གི་དོན་རབ་ཏུ་དབྱེ་བ་བཤད་པ་དེ་ལས་ཆང་འཐུང་བ་བཅས་
1116. པའི་ཁ་ན་མ་ཐོ་བ་དང་བཅས་པ་ཡིན་ནོ་ཞེས་བྱ་བ་ནི་ལུང་དང་འགལ་བ་ཡིན་ཏེ།ལུས་ཀྱི་ཉེས་པར་སྤྱད་པ་རྣམ་པ་བཞི་སྟེ།སྲོག་གཅོད་པ་ནས་མྱོས་པར་འགྱུར་བའི་ཁུ་aབ་ཆང་འཐུང་བ་ཡིན་ནོ་ཞེས་བྱ་བའི་བར་དུ་འབྱུང་བས་བཅས་
1117. པའི་ཁ་ན་མ་ཐོ་བ་དང་བཅས་པ་ལ་ནི་ཉེས་པར་སྤྱོད་པ་ཡིན་ནོ་ཞེས་མི་བརྗོད་དོ།།དེ་བཞིན་དུ་ཤིན་ཏུ་རྒྱས་པའི་སྡེ་ནི་ཐེག་པ་ཆེན་པོ་ཡིན་ནོ་ཞེས་གང་བཤད་པ་ཡང་ལུང་
1118. དང་འགལ་བ་ཡིན་ནོ
1119. །།ཁ་ཅིག་ན་རེ་མདོ་སྡེའི་ལེའུ་aགྲངས་རྒྱས་པ་རྣམས་ནི་ཤིན་ཏུ་རྒྱས་པའི་སྡེ་ཡིན་གྱི་ཐེག་པ་ཆེན་པོ་ནི་མ་ཡིན་ནོ་ཞེས་ཟེར་ཏེ།ཅིའི་ཕྱིར་ཞེ་ན།དེ་ནི་སངས་རྒྱས་ཀྱི་གསུང་མ་ཡིན་ནོ།།ཇི་ལྟར་སངས་རྒྱས་ཀྱི་གསུང་མ་ཡིན་ཞེ་ན།འགལ་བའི་ཕྱིར་ཏེ།དེ་ནི་སྡེ་པ་ཐམས་ཅད་ལ་གྲགས་པའི་སངས་རྒྱས་ཀྱི་
1120. aགསུང་དང་འགལ་བ་
1121. ཡིན་ནོ།།འདི་ལྟར་དེ་ལས་ནི་ཆོས་ཐམས་ཅད་ནི་རང་བཞིན་མེད་པ།མ་སྐྱེས་པ་མ་འགགས་པ།ཆོས་ཐམས་ཅད་ནི་གཟོད་
1122. མ་ནས་ཞི་བ།རང་བཞིན་གྱིས་
1123. ཡོངས་སུ་མྱ་ངན་ལས་འདས་པ་ཞེས་བྱ་བ་དང་།དེ་བཞིན་དུ་རབ་འབྱོར་གཟུགས་ནི་aདངོས་པོ་མེད་དོ།།རབ་འབྱོར་བྱང་ཆུབ་ཀྱི་བར་དུ་ཡང་དངོས་པོ་མེད་དོ་ཞེས་འབྱུང་ལ།སྡེ་པ་ཐམས་ཅད་ལ་གྲགས་པའི་སངས་རྒྱས་ཀྱི་གསུང་ལས་ནི་བཅོམ་ལྡན་འདས་ཀྱིས་
1124. མ་རིག་པ་གང་ཞེ་ན།གང་དེ་དང་སྔོན་གྱི་མཐའ་མི་ཤེས་པ་ཞེས་བྱ་བ་
1125. རྒྱས་པར་འབྱུང་བ་ནས།རྒ་aཤིའི་བར་དུ་ཆོས་རྣམས་ཀྱི་རང་བཞིན་ཡང་བསྟན།འདི་ཡོད་པས་འདི་འབྱུང་།འདི་སྐྱེས་པའི་ཕྱིར་འདི་སྐྱེ།མིག་དང་གཟུགས་ལ་བརྟེན་ནས་མིག་གི་རྣམ་པར་ཤེས་པ་སྐྱེ།འདུ་བྱེད་འདི་དག་ཐམས་ཅད་ནི་འདས་པ་ཟད་པ་འགགས་པ་བྲལ་བ་ཡོངས་སུ་གྱུར་པའོ།།ཀྱེ་མ་aའདུ་བྱེད་རྣམས་མི་རྟག།སྐྱེ་ཞིང་འཇིག་པའི་ཆོས་ཅན་ཡིན།།སྐྱེས་ནས་འཇིག་པར་འགྱུར་བས་ན།།དེ་དག་ཉེ་བར་ཞི་བ་བདེ།།དགེ་སློང་དག་འདི་ལྟ་སྟེ།འདུ་བྱེད་རྣམས་ནི་སྡུག་བསྔལ་བའོ།།མྱ་ངན་ལས་འདས་པ་ནི་ཞི་བའོ་ཞེས་བྱ་བ་དང་།རྒྱུ་ཀུན་འབྱུང་བ་ལས་aསྡུག་བསྔལ་ཀུན་འབྱུང་བ་ཡིན་ལ།རྒྱུ་འགགས་པ་ལས་སྡུག་བསྔལ་འགོག་པ་ཡིན་ནོ།།རྒྱུ་དང་བཅས་པས་བདེ་འགྲོར་འགྲོ།།རྒྱུར་བཅས་ཉིད་ཀྱིས་ངན་འགྲོར་ཏེ།།རྒྱུ་དང་བཅས་པས་མྱ་ངན་འདའ།།འདི་ཀུན་རྒྱུ་དང་བཅས་ལས་བྱུང་
1126. །།ཞེས་བྱ་བ་དང་།དེ་བཞིན་དུ་aགཟུགས་ནི་མི་རྟག་པ་སྡུག་བསྔལ་བ་འགྱུར་བའི་ཆོས་ཅན་ནོ་ཞེས་བྱ་བ་དང་།འཇིག་རྟེན་ན་མཁས་པ་རྣམས་ཀྱིས་
1127. ཡོད་པར་འདོད་པ་གང་ཡིན་པ་དེ་
1128. ནི་ང་ཡང་ཡོད་པར་སྨྲའོ་ཞེས་བྱ་བ་དེ་ལྟ་བུ་ལ་སོགས་པ་འབྱུང་བས་སྐྱེ་བ་ལ་སོགས་པ་ཡང་བསྟན་ཏོ།།དེའི་ཕྱིར་རབ་ཏུ་གྲགས་པའི་aསངས་རྒྱས་ཀྱི་གསུང་དང་འགལ་བས་ཐེག་པ་ཆེན་པོ་ནི་སངས་རྒྱས་ཀྱི་གསུང་མ་ཡིན་ནོ།།དེ་བས་ན་ཤིན་ཏུ་རྒྱས་པའི་སྡེ་ནི་
1129. ཐེག་པ་ཆེན་པོ་ཡིན་ནོ་ཞེས་བྱ་བ་ནི་ལུང་དང་འགལ་བ་ཡིན་ནོ།།བརྒལ་བའི་ཚུལ་ནི་དེ་ཡིན་ནོ།།དེ་ལ་རེ་ཞིག་སྦྱོར་བ་འདི་
1130. ནི་ད་ལྟར་བྱུང་བ་བཞིན་དུ་འདས་པའི་aདུས་ལ་བྱ་བ་རིགས་པ་མ་ཡིན་ནོ་ཞེས་གང་སྨྲས་པ་དེ་ལ་ལན་ནི་འདི་ཡིན་ཏེ།སྦྱོར་བ་ནི་ད་ལྟར་བྱུང་བ་བཞིན་དུ་དོན་མང་པོ་ཞིག་ལ་འབྱུང་སྟེ།མ་ཟིན་ཉིད་དང་ཉེ་བ་
1131. ཉིད།།ནུས་དང་རྒྱུན་མི་འཆད་ཉིད་དང་།།དེ་དང་ཆོས་ཉིད་ཡང་དང་ཡང་།།སྲིད་དང་འདོད་རྫོགས་རྣམས་ལ་འབྱུང་།།aམ་ཟིན་པ་ཉིད་ལ་ནི་རེ་ལྡེ་བྱེད་དོ་ཞེས་བྱ་བ་ལྟ་བུའོ།།ད་ལྟར་བྱུང་བ་དང་ཉེ་བ་ཉིད་ལ་ནི་གང་ནས་འོངས་ཞེས་བྱ་བ་ལྟ་བུའོ།།ནུས་པ་ཉིད་ལ་ནི་ལན་ཅིག་སྨྲས་པས་འཛིན་ཏོ་ཞེས་བྱ་བ་ལྟ་བུའོ།།རྒྱུན་མི་འཆད་པ་ཉིད་ལ་ནི་དེ་ནི་ཤ་ཟའོ་ཞེས་བྱ་
1132. བ་ལྟ་བུའོ།།aདེའི་ངང་ཅན་ཉིད་ལ་ནི་རྟ་མི་སྲུན་པ་ནི་སོས་ཟའོ་ཞེས་བྱ་བ་ལྟ་བུའོ།།དེའི་ཆོས་ཉིད་ལ་ནི་སྐྱེས་པ་ཐམས་ཅད་ནི་འཆིའོ་
1133. ཞེས་བྱ་བ་ལྟ་བུའོ།།ཡང་དང་ཡང་ཉིད་ལ་ནི་མཚན་མོ་ཞིང་ལུད་པ་ལུའོ་ཞེས་བྱ་བ་ལྟ་བུའོ།།སྲིད་པ་ལ་ནི་རྭ་ལས་འདམ་བུ་སྐྱེ་ཞིང་ཞེས་བྱ་བ་ལྟ་བུའོ།།འདོད་aཔ་ལ་ནི་སུ་སྐོམ་འཐུང་ཞིང་ཞེས་བྱ་བ་ལྟ་བུའོ།།རྫོགས་པ་ལ་
1134. བྲམ་ཟེ་འདི་ནི་རིག་བྱེད་བཞི་འདོན་ཏོ་ཞེས་བྱ་བ་ལྟ་བུའོ།།དེ་བས་ན་འདས་པ་ཡིན་ཡང་མདོ་སྡེ་ལས་འབྱུང་བའི་སྦྱོར་བ་ནི་ད་
1135. ལྟར་བྱུང་བ་དང་ཉེ་བ་ཉིད་ཡིན་པའི་ཕྱིར་ད་ལྟར་བྱུང་བ་བཞིན་རིག་པར་བྱའོ།།དངོས་པོ་aཙམ་ལ་བྱེད་པ་པོར་བཤད་པ་ནི་མི་རུང་སྟེ།བྱ་བ་གཞན་མི་སྲིད་པའི་ཕྱིར་རོ་ཞེས་སྨྲས་པ་གང་ཡིན་པ་དེ་ཡང་དངོས་པོ་ཞེས་བྱ་བ་འདི་ནི་ཅི་ཞིག་ཡིན།བྱེད་པ་པོ་ནི་གང་ཞིག་ཡིན།ཇི་ལྟར་ན་བྱེད་པ་པོ་ཉིད་དུ་བཤད་པ་ཡིན།དངོས་པོ་ཞེས་བྱ་བ་ནི་བྱ་བ་ཡིན་ལ་དེ་ལ་རང་དབང་aཡོད་པ་གང་ཡིན་པ་དེ་ནི་བྱེད་པ་པོ་ཡིན་ཏེ་དཔེར་ན་འགྲོ་བ་ནི་བྱ་བ་ཡིན་ལ་དེ་ལ་རང་དབང་ཡོད་པ་ལྷས་བྱིན་དེ་ནི་བྱེད་པ་པོ་ཡིན་ནོ།།དེ་བྱེད་པ་པོ་ཉིད་དུ་བཤད་པ་ནི་འགྲོ་བར་བྱེད་ཅེས་བྱ་བ་དེ་ལྟ་བུ་ཡིན་ནོ་ཞེ་ན།འོ་ན་ས་བོན་ལས་མྱུ་གུ་འབྱུང་བར་བྱེད་དོ་ཞེས་བྱ་བ་གང་ཡིན་པའི་དངོས་aཔོ་དེ་ལ་ཇི་ལྟར་བྱེད་པ་པོ་ཉིད་དུ་བཤད།བྱེད་དོ་ཞེས་བྱ་བ་གལ་ཏེ།རང་འོད་
1136. གསལ་བྱེད་ཡིན་ན་དེ་ཉིད་དངོས།།ཡོད་དེའང་བདོག་གོ་ཞེ་ན་
1137. ཇི་སྐད་བྱ།།ཇི་ལྟར་རང་ལ་གསལ་བྱེད་འབྱུང་བ་ལས་བཅས་འགྱུར།།ལས་དང་བྱེད་པོ་མ་ངེས་རང་འཛིན་སྐྱོན་དེར་འགྱུར།།བྱེད་aདོ་ཞེས་བྱ་བ་ནི་མི་འཇིག་ཡིན་བར་མིན།།ཡུལ་གཞན་དུ་ཡང་
1138. གྲིབ་མ་འགྲོ་བར་བྱེད་དོ།།མེ་འབར་ཞིང་འགྲོ་བར་བྱེད་དོ་ཞེས་བྱ་བ་གང་ཡིན་པ་འདི་ལ་ཅི་དེ་གཉིས་ལ་བྱ་བ་འམ།རང་དབང་ཡོད་པ་འགའ་ཞིག་ཡོད་དམ།ཅི་སྟེ་མེད་ཅེ་
1139. ན།གྲིབ་མ་ནི་ཡུལ་གཞན་དུ་འཕོ་བ་མེད་དེ།aདེའི་རྒྱུ་འདུག་བཞིན་དུ་ཡང་ཉི་མ་འཁོར་བ་དང་རྒྱང་རིང་བ་དང་ཉེ་བ་ལས་དེ་འཁོར་བ་དང་ཆེ་བ་དང་ཆུང་བར་འགྱུར་བའི་ཕྱིར་རོ།།དེ་ཉིད་ཀྱི་ཕྱིར་རང་དབང་ཡོད་པ་ནི་མེད་དོ།།གྲིབ་མ་ཡང་ཅི་ཞིག་ཡིན་པར་བརྗོད་པར་བྱ་
1140. ཞེ་ན།གང་གི་
1141. ཡུལ་ཉི་མ་དང་བར་དུ་ཆོད་པ་ན་གཟུགས་ཡོད་aཔ་རྣམས་གསལ་བར་བྱེད་པའོ།།མེ་འབར་
1142. ཡང་མི་འཕོ་སྟེ།བུད་ཤིང་གི་རང་གི་ཕྱོགས་བསྲེགས་ནས་དེ་ཉིད་དུ་འཆི་བའི་ཕྱིར་ལ།བུད་ཤིང་གི་ཕྱོགས་ཐ་དད་པ་ལས་མཆེད་པ་དང་།འབྲི་བ་དང་།རྣོ་བ་དང་།ཞེན་
1143. པ་དག་གིས་དེ་ཐ་དད་པའི་ཕྱིར་རོ།།དེའི་ཕྱིར་རང་དབང་aཡོད་པ་ནི་མེད་དོ།།རྣམ་པར་ཤེས་པ་ལ་
1144. ཡང་གང་གི་རྣམ་པར་ཤེས་པའི་བྱ་བར་བརྟག་པ་གང་ཞིག་གིས་
1145. རང་དབང་ཡོད་དེ།འདི་ལྟ་སྟེ།དབང་པོ་དང་ཡུལ་སྣང་བར་གྱུར་པ་དང་ཡིད་ལ་བྱེད་པའི་ཁྱད་པར་གསུམ་ལས་གཞན་རྣམ་པར་ཤེས་པ་སྐྱེད་པར་ནུས་པ་ནི་མ་གྲུབ་ལ།དེ་aརྣམས་ནི་གཅིག་ལ་གཅིག་ལྟོས་
1146. པའི་ཕྱིར་
1147. དེ་ལ་རང་དབང་ཡོད་པ་ཉིད་དག་ལ་ཡོད་དེ
1148. །དེའི་ཕྱིར་རྣམ་པར་ཤེས་པ་ནི་གང་གི་བྱ་བ་ཡང་
1149. མ་ཡིན་ནོ།།རྐྱེན་གསུམ་ལས་རྣམ་པར་ཤེས་པ་ཞེས་བྱ་བའི་རྫས་སྐྱེ་ལ།བྱ་བ་མེད་པར་ཡང་ཡུལ་གང་ལ་སྐྱེ་བ་དེའི་རྣམ་པར་སྐྱེས་པས་ན་དེ་རྣམ་པར་aཤེས་པར་བྱེད་དོ་ཞེས་བྱ་སྟེ།དཔེར་ན་གྲིབ་མ་འགྲོ་བར་བྱེད་དོ།།མེ་འབར་ཞིང་འགྲོ་བར་བྱེད་དོ་ཞེས་བྱ་བ་བཞིན་ནོ།།གལ་ཏེ་དེ་གཉིས་ལ་བྱ་བ་མེད་ཀྱང་བྱ་བ་ནི་ཡུལ་རེ་རེ་དེ་སྐྱེ་བར་ཁོང་དུ་ཆུད་པ་རྣམས་ཀྱིས་བསམས་ནས་གྲིབ་མ་འགྲོ་བར་བྱེད་དོ།།མེ་འབར་ཞིང་འགྲོ་བར་བྱེད་དོ་aཞེས་རྗོད་
1150. པར་བྱེད་ཀྱི།།རྣམ་པར་ཤེས་པ་ལ་ནི་བསམ་
1151. པའི་བྱ་བ་འགའ་ཡང་མེད་དོ།།དེ་བས་ན་འདི་ནི་མི་འདྲའོ་ཞེ་ན།ཁོང་དུ་ཆུད་པ་རྣམས་ཀྱིས་ཀྱང་དེ་
1152. འགྲོ་བར་བྱེད་དོ་ཞེས་ཟེར་བས།དེ་བས་ན་བསམ་པའི་བྱ་བ་མེད་པར་ཡང་དཔེར་ན་གྲིབ་མ་དང་མེ་འབར་ཞིང་འགྲོ་བར་བྱེད་དོ་ཞེས་aབྱ་བ་དེ་བཞིན་དུ་རྣམ་པར་ཤེས་པས་རྣམ་པར་ཤེས་པར་བྱེད་དོ་ཞེས་བཤད་པ་འདི་ཡང་མི་རིགས་པ་མ་ཡིན་ནོ།།གལ་ཏེ་དེ་ལྟ་ཡིན་དུ་ཟིན་ནས་
1153. ཀྱང་སྨྲ་བའི་ཚུལ་དེ་ནི་མཚན་ཉིད་མེད་པ་ཡིན་ནོ་ཞེ་ན།མཚན་ཉིད་ཇི་ལྟ་བུར་
1154. བྱཱ་ཀ་ར་ཎ་
1155. ལས་འབྱུང་བའི་མཚན་ཉིད་བཞིན་ཏེ།དངོས་པོ་aདང་བྱེད་པ་དང་གཞི་
1156. ལ་རྣམ་པར་ཤེས་པ་ཞེས་བྱ་བ་འདི་འབྱུང་ངོ་ཞེ་ན།བྱཱ་ཀ་ར་ཎའི་ནང་དུ་བརྗོད་པ་དང་།བརྗོད་པར་བྱ་བ་རིལ་གྱིས་མ་ཤེས་པར་སྒྲ་རྣམས་ཀྱི་མཚན་ཉིད་བྱས་པ་འབྱུང་བ་གང་ཡིན་པ་དེ་
1157. སུས་ཉེས།བྱཱ་ཀ་ར་ཎ་ཞེས་བྱ་བ་ཡང་རིག་བྱེད་ཀྱི་
1158. ཡན་aལག་ཡིན་ལ།རིག་བྱེད་ཉིད་ཀྱང་ཉེས་པར་བཤད་པ་ཡིན་ན།བྱཱ་ཀ་ར་ཎ་ལྟ་ཅི་སྨོས།དེ་ལས་སྒྲ་རྣམས་ཀྱི་སྐད་ཀྱི་མཚན་ཉིད་སྨྲས་པ་དེ་ལ་འཕགས་པའམ།འཇིག་རྟེན་གྱིས་ཀྱང་རྗེས་སུ་བསྙག་པར་ཅི་ག་ནུས་རེ་སྐན།འཇིག་རྟེན་ན་ཡང་ཚིག་གི་ཚུལ་དེ་ཡོད་དོ།།།།aབམ་པོ་དྲུག་པ།གང་གི་ཡོན་ཏན་དང་ནི་སྐྱོན་དག་རྟོགས་པར་མི་བྱེད་པ་དེ་བློ་ཞེས་ཇི་སྐད་བྱ།རྨོངས་པ་མེད་པར་གང་གི་
1159. ཡིད་ལ་བདེ་བར་མི་བྱེད་པ་དེ་བདེ་ཞེས་ཇི་སྐད་བྱ།།གང་གི་དེ་ཉིད་ཤེས་པའི་ཤེས་རབ་ཀྱིས་
1160. ནི་འགྲོ་བའི་སྐྱེ་དང་འཇིག་ཐོབ་
1161. ཉུང་ཐོས་ཀྱང་།།ཡུལ་མི་ཉུང་ལ་aའཇུག་པའི་བློ་ཅན་དེ་ནི་འཇིག་རྟེན་དག་ན་ཤེས་རབ་ཅན་དུ་འདོད།།གང་གི་བློ་ནི་མང་དུ་ཐོས་ཀྱང་སྐྱེ་བ་ཤེས་པར་མི་བྱེད་འཇིག་པ་མི་བྱེད་དེ།།སྣ་ཚོགས་གཏམ་དག་བྱས་ཀྱང་འཁོར་བ་འཇིགས་པ་མང་པོ་དག་ལས་གྲོལ་བར་མི་འགྱུར་རོ།།གང་གིས་ཚིག་གི་སྙིང་ནི་སྡུད་ནུས་aདང་།།བློས་ཕྲའི་དོན་མཐོང་སྤྱོད་པ་ཐབས་ལྡན་པ།།དེ་ནི་སྐྱེས་བུའོ་དེ་ལས་གཞན་པ་ཕྱུགས།།བྱཱ་ཀ་ར་ཎ་ལས་ཀྱང་འདི་མ་ངེས་པར་སྨྲས་པ་ཡིན་ཏེ།མང་དུ་འདྲེན་པ་ཡིན་ནོ་ཞེས་བཤད་པའི་ཕྱིར་དེ་ནི་མཚན་ཉིད་མེད་པ་ཡང་མ་ཡིན་ནོ།།གཞན་ཡང་བྱཱ་
1162. ཀ་ར་ཎ་
1163. ལས་བྱེད་པ་པོ་ནི་རང་aདབང་ཡོད་པའོ་ཞེས་གང་སྨྲས་པའི་རང་དབང་ཡོད་པ་ཞེས་བྱ་བ་དེ་ཅི་ཞིག་ཡིན།ཅི་རེ་ཞིག་རང་དགར་འཇུག་པ་ཡིན་ནམ།འོན་ཏེ་གཞན་ལ་མི་ལྟོས་
1164. པར་འཇུག་པ་ཞིག་
1165. ཡིན།དེས་
1166. ཅིར་འགྱུར་ཞེ་ན།རང་དགར་འཇུག་པ་རང་དབང་ཡོད་ཡིན་
1167. ན།།སེམས་པ་
1168. མེད་པ་བྱེད་པོར་མི་འགྱུར་aརོ།།དེའི་ཕྱིར་མེས་སྲེག་པར་བྱེད་དོ།།ཤིང་གིས་
1169. འཚེད་པར་བྱེད་དོ་ཞེས་བྱེད་པ་པོར་ཐ་སྙད་གདགས་པར་མི་རུང་སྟེ།དེ་གཉིས་ལ་འདོད་པ་མེད་པའི་ཕྱིར་རོ།།གང་ཞིག་གཉིད་ལོག་དབུགས་ནི་འབྱིན་པ་དང་།།མི་འདོད་བཞིན་
1170. དུ་སྡུག་བསྔལ་མྱོང་བྱེད་པ།།དེ་ཡང་བྱེད་པ་པོར་aམི་འགྱུར་ཏེ།འདོད་པ་མེད་པར་དབུགས་དབྱུང་བའི་ཕྱིར་དང་།མི་འདོད་བཞིན་དུ་སྡུག་བསྔལ་མྱོང་བའི་ཕྱིར་རོ།།གལ་ཏེ་གཞན་ལ་མི་ལྟོས་
1171. འཇུག་ཡིན་ན།།གྲུ་འགྲོ་བ་དང་ལྗོན་ཤིང་འགུལ་བ་དང་།།མེ་འབྱུང་
1172. བ་དང་བུམ་པ་དག་དང་ནི།།ཆུ་གནས་ཞེས་བྱ་རིགས་པ་མ་ཡིན་aནོ།།འདི་ལྟར་འཕུལ་
1173. བར་བྱེད་པ་ལ་མ་ལྟོས་
1174. པར་ནི་གྲུ་འགྲོ་བ་ཡང་མེད་ལ་ལྗོན་ཤིང་འགུལ་བ་ཡང་མེད་དོ།།སྐྱེ་བའི་རྒྱུ་ལ་མ་ལྟོས་
1175. པར་མེ་འབྱུང་བ་ཡང་མེད་ལ།གཞི་ལ་མི་ལྟོས་
1176. པར་ཆུ་གནས་པ་ཡང་མེད་དོ།།གལ་ཏེ་དེ་ལྟ་ཡིན་དུ་ཟིན་ཀྱང་གྲུ་ནི་རྟེན་དུ་གྱུར་པ་ཉིད་ཀྱིས་རང་གི་བྱ་aབ་དག་ལ་ལྟོས་
1177. པ་མེད་པར་འཇུག་གོ།།དེ་ལྟ་བས་ན་དེ་ནི་དེ་ལ་རང་དབང་ཡོད་པ་ཡིན་ནོ།།ལྷག་མ་རྣམས་ལ་ཡང་དེ་བཞིན་དུ་སྦྱར་རོ་ཞེ་ན།དེ་ལ་བྱུང་བའི་ཕྱིར་ན་རྟེན་གྱུར་པའི།།དེ་ཡང་དེ་དང་གཞན་དུ་
1178. འབྲེལ་ཕྱིར་རོ།།འདི་ལྟར་
1179. དེ་ལ་འབྱུང་བ་གང་ཡིན་པའི་གྲུ་དེ་བྱ་བ་དག་ལ་aརྟེན་དུ་གྱུར་པར་བརྟགས་
1180. གྲང་ན།དེ་ཡང་དེ་དང་རྒྱུ་གཞན་དང་འབྲེལ་པ་ལས་འབྱུང་བའི་ཕྱིར་ཇི་ལྟར་དེ་ལ་རང་དབང་ཡོད་པ་ཉིད་དུ་འགྱུར།བྱ་བ་གང་བྱུང་བ་ནི་དེ་ལ་གནས་པའི་ཕྱིར་དེ་ལ་གནས་པ་ན་གྲུ་དང་རང་དབང་ཡོད་པ་ཉིད་ཡིན་ནོ་ཞེ་ན།གང་ལ་དེ་རང་དབང་ཡོད་པས་དེའི་ཚེ་དེ་ལ་ཅི་aཞིག་བྱར་ཡོད།སྐྱེ་བ་ཡང་སྐྱེ་བ་པོའི་བདག་ཉིད་དུ་གྱུར་པ་ཡིན་ན་དེ་དེའི་རྟེན་དུ་ཇི་ལྟར་རིགས།བདག་ཉིད་དུ་མ་
1181. གྱུར་བ་ཡང་དེ་ལ་
1182. འབྱུང་རེ་སྐན།སྐྱེ་བ་ལ་
1183. ཡང་སྐྱེ་བ་ཐུག་པ་མེད་པར་གྱུར་པས་ཧ་ཅང་
1184. ཐལ་ཆེས་པར་ཡང་
1185. འགྱུར་རོ།།འོ་ན་བརྗོད་པར་འདོད་པ་ལས་
1186. བྱེད་པ་པོ་རྣམས་ཀྱི་aསྦྱོར་བར་འགྱུར་ཏེ།གང་གི་ཚེ་གྲུ་འགྲོ་བ་ལ་རང་དབང་ཡོད་པ་ཉིད་དུ་བརྗོད་པར་འདོད་པ་དེའི་ཚེ་གྲུ་འགྲོའོ་ཞེས་བྱ་བའི་སྦྱོར་བར་འགྱུར་རོ།།གང་གི་ཚེ་བདག་ཉིད་ཐོབ་པ་ལ་རང་དབང་ཡོད་པ་ཉིད་དུ་བརྗོད་པར་འདོད་པ་དེའི་ཚེ་འབྱུང་ངོ་ཞེས་བྱ་བའི་སྦྱོར་བར་འགྱུར་རོ་ཞེ་ན།གལ་ཏེ་བརྗོད་པར་aའདོད་པ་ལས་ཡིན་
1187. ན་གྲུ་འདྲེན་པ་ན་འགྲོའོ་ཞེས་ཟེར་བ་ནི་གཞན་གྱི་དབང་ཉིད་དམ།རང་དབང་ཡོད་པ་ཉིད་དམ།ཅི་ཞིག་ཏུ་བརྗོད་པར་འདོད།དེ་བཞིན་དུ་འབྱིན་པར་བྱེད་པ་ན་མེ་འབྱུང་ངོ་ཞེས་བྱ་བ་ཡང་ཅི་ཞིག་བརྗོད་པར་འདོད་པ་ཡིན།སྨྲས་པ།གཉི་ག་ཡིན་ནོ་ཞེ་ན།མཚན་ཉིད་aམེད་བཞིན་དུ་ཡང་མཁས་པས་ཅི་དགར་བྱེད་པ་པོ་རྣམས་སྦྱར་བར་རུང་ངམ།སྨྲས་པ་རུང་སྟེ།འདི་ལྟར་ངེས་པའི་ཚིག་གི་ཆོས་ཉིད་ཀྱིས་རང་གི་མཚན་ཉིད་འཛིན་པས་ན་ཆོས་ཞེས་བྱའོ་ཞེས་བྱ་བ་དེ་ལ་བྱེད་པ་པོ་དང་ལས་དང་བྱ་བའི་དབྱེ་བ་ཡང་མེད་ལ།བརྗོད་པར་aའདོད་པ་ལས་
1188. ནི་དེའི་སྦྱོར་བར་འགྱུར་རོ་ཞེ་ན།གལ་ཏེ་རུང་ན་བྱེད་པ་པོ་དང་བྱ་བའི་དབྱེ་བ་མེད་ཀྱང་རྣམ་པར་ཤེས་པར་བྱེད་པས་ན་རྣམ་པར་ཤེས་པའོ་ཞེས་བྱ་བ་འདི་ཡང་ཅིའི་ཕྱིར་མི་རུང་།ཅིའི་ཕྱིར་ན་འདི་ལ་བྱེད་པ་པོ་མེད་བཞིན་དུ་བརྗོད་པར་འདོད་ཅེ་ན།རྣམ་པར་ཤེས་པ་ཙམ་ལ་བྱེད་པ་aཔོ་ཉིད་དུ་ཐ་སྙད་འདོགས་ཀྱི་བདག་ཏུ་ལྟ་བས་ཀུན་ཏུ་བརྟགས་པའི་བྱེད་པ་པོ་ནི་འགའ་ཡང་ཡོད་པ་མ་ཡིན་ནོ་ཞེས་བསྟན་པའི་ཕྱིར་རོ།།ཇི་ལྟར་རྣམ་པར་ཤེས་པར་བྱེད་པས་ན་རྣམ་པར་ཤེས་པའོ་ཞེས་བྱ་བ་དེ་བཞིན་དུ་རབ་ཏུ་ཤེས་པར་བྱེད་པས་ན་ཤེས་རབ་པོ་ཞེས་བྱ་བ་ཡང་རིགས་
1189. པར་aབཤད་པ་ཡིན་ནོ།།འཇིག་རྟེན་ན་ཁྱིམ་གྱི་གྲྭ་ཞུམ་མོ།།གྲྭ་རློས་སོ།།སྒོ་འདི་ཡུལ་བཅོམ་བརླག་ཏུ་འབྱུང་ངོ་།།ལམ་འདི་ཡུལ་བཅོམ་བརླག་ཏུ་འགྲོའོ་ཞེས་གང་ཇི་སྐད་དུ་
1190. ཟེར་བ་ཡང་དེ་དག་ལ་བརྗོད་པར་འདོད་པ་བྱེད་པ་པོ་འགའ་ཡང་ཅི་ཞིག་ཡོད་དེ།དེ་ལྟ་བས་ན་བརྗོད་པར་འདོད་aཔ་བྱེད་པ་པོ་མེད་པར་ཡང་བྱེད་པ་པོ་ཉིད་དུ་བཤད་པ་ནི་ལེགས་པ་ཡིན་ནོ།།མིག་དང་གཟུགས་ལ་བརྟེན་ནས་མིག་གི་རྣམ་པར་ཤེས་པ་སྐྱེའོ་
1191. ཞེས་བྱ་བ་དེ་ལྟ་བུའི་སྦྱོར་བ་
1192. ནི་བྱེད་པ་པོ་གཅིག་ལ་བྱ་བ་གཉིས་ཡོད་པའི་དུས་སྔ་མ་ཤོས་ཀྱི་བྱ་བ་ལ་འབྱུང་བ་ཡིན་ནོ་ཞེས་གང་སྨྲས་པ་དེ་ཅི་ཁྱོད་
1193. aའདོད་པ་
1194. ཡིན་ནམ།འོན་ཏེ་འཇིག་རྟེན་ན་དེ་ལྟར་མཐོང་བ་ཡིན།སྨྲས་པ།འཇིག་རྟེན་ན་དེ་ལྟར་མཐོང་བ་ཡིན་ནོ་ཞེ་
1195. ན།འཇིག་རྟེན་ན་ནི་གཞན་དུ་ཡང་མཐོང་སྟེ།འདི་ལྟར་དེ་ལྟ་བུའི་སྦྱོར་བ་ནི་བྱེད་པ་པོ་ཐ་དད་པ་ལ་ཡང་མཐོང་སྟེ།དཔེར་ན་མར་འཐུངས་
1196. ནས་སྟོབས་འབྱུང་ངོ་།།aསེང་གེ་མཐོང་ནས་འཇིགས་པ་འབྱུང་ངོ་ཞེས་བྱ་བ་ལྟ་བུ་ཡིན་ནོ།།དེ་བཞིན་དུ་སྐར་རྒྱལ་སྐྱེས་སམ།རྒྱལ་ལ་སྐྱེས་གང་ཡིན་པ་དེའི་མིག་དེ་ལ་བརྟེན་ནས་རྣམ་པར་ཤེས་པ་སྐྱེའོ་ཞེས་བྱ་བར་འགྱུར་རོ།།དུས་སྔ་མ་ཤོས་མ་ཡིན་པ་ལ་ཡང་མཐོང་སྟེ།དཔེར་ན་ཁ་གདངས་ནས་ཉལ་aཞེས་བྱ་བའམ།མིག་བཙུམས་ནས་ཉལ་ཞེས་བྱ་བ་ལྟ་བུའོ།།ཅི་ཁ་གདངས་ནས་སམ།མིག་བཙུམས་ནས་དུས་ཕྱི་མ་ལ་ཉལ་བ་མ་ཡིན་ནམ་ཞེ་ན།མི་རུང་སྟེ།ཇི་ལྟར་སྔར་ཁྲུས་བྱས་ནས་ཕྱིས་ཟ་བ་ལྟ་བུར་སྔར་ཁ་གདངས་པའམ།
1197. མིག་འཛུམས་པར་བྱེད་ལ།ཕྱིས་ཉལ་བའི་aདོན་འདིར་ནི་ཁོང་དུ་ཆུད་པར་མི་འགྱུར་རོ།།འོན་ཀྱང་ཁ་གདངས་པའམ
1198. །མིག་བཙུམས་
1199. པ་ནི་ཉལ་བ་དང་དུས་མཉམ་དུ་འབྱུང་བ་ཡིན་པར་མངོན་ཏེ།འདི་ལྟར་
1200. ཁ་གདངས་ནས་ཕྱིས་ཉལ་བར་བྱེད་པ་གལ་ཏེ་ཁ་མ་གདངས་ན་ཁ་གདངས་ནས་ཉལ་བར་བྱེད་ཅེས་བྱ་བར་མི་འགྱུར་བའི་ཕྱིར་aརོ།།དེ་བཞིན་དུ།འོད་ལྡན་རྣམས་ནི་འོད་དག་གིས།།འཇིག་རྟེན་བཀང་ནས་དེར་
1201. ཤར་ཏོ།།གང་གིས་
1202. ཆ་ཤས་ཞུགས་ནས་ཀྱང་།།ནང་ན་ཡོད་པའི་མུན་པ་བསལ།།ཞེས་བྱ་བ་ལྟ་བུ་སྟེ།དེ་ནི་སྔར་
1203. འགེངས་པ་འམ་
1204. འཇུག་པར་བྱེད་ལ་ཕྱིས་འཆར་བའམ།སེལ་བ་ཡང་མ་aཡིན་ནོ།།དེ་བཞིན་དུ་ཁར་བ་ཁྲལ་
1205. ཞེས་ཟེར་ནས་ལྷུང་ཞེས་བྱ་བ་ལྟ་བུ་སྟེ།དེ་ཡང་སྔར་ཁྲོལ་ཞེས་ཟེར་ལ་ཕྱིས་ལྷུང་བ་ཡང་མ་ཡིན་ཏེ།ཁར་བ་ལྷུང་
1206. བ་ན་སྒྲ་ཁྲལ་ཞེས་ཟེར་ཏེ།བརྒྱབ་པའི་
1207. ཕྱིར་རོ།།དེ་ལྟ་བུའི་སྦྱོར་བ་ནི་རྒྱུའི་དོན་ལ་ཡང་མཐོང་སྟེ།དཔེར་ན་བུད་ཤིང་ལ་བརྟེན་ནས་aམེ་འབྱུང་།ཏིལ་ལ་བརྟེན་ནས་ཏིལ་མར་འབྱུང་།སྤྲིན་ལ་བརྟེན་ནས་ཆར་
1208. པ་འབབ་ཅེས་བྱ་བ་ལྟ་བུ་སྟེ།མེས་སྔར་བུད་ཤིང་ལའམ།ཏིལ་མར་གྱི་
1209. ཏིལ་ལ་བརྟེན་ཅིང་ཕྱིས་འབྱུང་བ་ཡང་མ་ཡིན་ལ།ཆར་པས་ཀྱང་སྔར་སྤྲིན་ལ་བརྟེན་ཏེ་ཕྱིས་འབྱུང་བ་ཡང་མ་ཡིན་ཏེ།རྒྱུ་དེ་ཉིད་ཀྱིས་aཇི་སྐད་སྨོས་པ་བཞིན་དུ་འབྱུང་བར་མངོན་ནོ།།གཞན་ཡང་གང་ལ་སྔ་ཕྱི་བྱ་བ་དག་
1210. དམིགས་པ་དེ་ཁ་ཅིག་ལ་དེ་ལྟ་བུའི་སྦྱོར་བའི་རྒྱུའི་དོན་ཉིད་དུ་མཐོང་སྟེ།དཔེར་ན་མར་འཐུངས་ནས་སྟོབས་དང་ལྡན་པར་འགྱུར་རོ་ཞེས་བྱ་བ་ལྟ་བུ་སྟེ།འདི་ལྟར་མར་འཐུངས་པ་དང་སྟོབས་དང་ལྡན་aཔ་དག་ནི་ཇི་
1211. ལྟར་ཁྲུས་བྱ་བ་དང་།ཟས་ཟ་བ་དག་ལྟར་སྔ་ཕྱི་ཙམ་དུ་
1212. རྟོགས་པར་བྱ་བ་མ་ཡིན་གྱི
1213. །མར་འཐུངས་པའི་རྒྱུ་ལས་སྟོབས་དང་ལྡན་པ་ཉིད་འབྱུང་བར་ཤེས་པར་བྱའོ།།དེ་བཞིན་དུ་མིག་དང་གཟུགས་ཀྱི་རྐྱེན་གྱིས་
1214. མིག་གི་རྣམ་པར་ཤེས་པ་སྐྱེ་བ་ན་མིག་དང་གཟུགས་ལ་བརྟེན་aནས་སྐྱེའོ་ཞེས་བྱའོ།།བཅོམ་ལྡན་འདས་ཀྱིས་དོན་དེ་ཉིད་གསལ་བར་མཛད་པ་ནི་
1215. འདི་སྐད་ཅེས་བཀའ་སྩལ་ཏེ།རྟེན་ཅིང་འབྲེལ་བར་
1216. འབྱུང་བ་གང་ཞེ་ན།འདི་ལྟ་སྟེ།འདི་ཡོད་པས་འདི་འབྱུང་།འདི་སྐྱེས་པའི་ཕྱིར་འདི་སྐྱེ་སྟེ།འདི་ལྟ་སྟེ།མ་aརིག་པའི་རྐྱེན་གྱིས་
1217. འདུ་བྱེད་རྣམས་ཞེས་བྱ་བ་དེ་ལྟ་བུ་ལ་སོགས་པ་བཀའ་སྩལ་པ།སྦྱོར་བ་འདི་ཅི་ནས་ཀྱང་རྒྱུའི་དོན་ཁོ་ན་ཡིན་པར་ཤེས་པར་བྱའི།དུས་སྔ་མ་ཤོས་ཀྱི་བྱ་བའི་དོན་དུ་ནི་མ་ཡིན་ནོ།།རེ་ཞིག་འདི་ཡང་དཔྱད་
1218. པར་བྱ་སྟེ།གང་གི་ཚེ་རྣམ་པར་ཤེས་པ་སྐྱེ་བ་དེའི་ཚེ་ཅི་རྣམ་aཔར་ཤེས་པ་ཡོད་དམ་འོན་ཏེ་མེད།དེས་ཅིར་འགྱུར་ཞེ་ན།གལ་ཏེ་ཡོད་ན་དེའི་ཚེ་དེ་སྐྱེས་པ་ཉིད་ཡིན་པས་ཡང་ཇི་ལྟར་སྐྱེ།བྱུང་བ་ནི་སྐྱེས་པ་ཡིན་གྱིས་ཡོད་པ་མ་ཡིན་ནོ་ཞེ་ན།གང་གི་ཚེ་དེ་ཞིག་པའི་ཚེ་སྐྱེས་པ་ཡིན་པར་འགྱུར་རོ།།ངེས་པའི་ཚིག་ལས་ཀྱང་ཡོད་པ་ཞེས་བྱ་བ་ནི་aསེམས་ཅན་སྐྱེས་པ་ངེས་པར་གཟུང་
1219. བ་ལ་བྱའོ་ཞེས་བཤད་པས་དེ་ཡང་འགལ་ལོ།།གལ་ཏེ་ཡང་ཡོད་པ་མ་སྐྱེས་པ་ཞིག་ཡིན་ན་སྐྱེ་བའི་སྔ་རོལ་ན་ཡོད་པ་ཞེས་བྱ་བར་འགྱུར་རོ།།དེའི་ཕྱིར་བརྟེན་ནས་ཞེས་བྱ་བ་ཡང་གྲུབ་བོ།།ཡང་སྐྱེ་བའི་ཚེ་ཡང་མ་སྐྱེས་པ་
1220. ཡིན་ཏེ།སྐྱེ་བའི་aའོག་ཏུ་རྣམ་པར་ཤེས་པ་སྐྱེས་པ་ཡིན་ནོ།།དེའི་ཚེ་ཡང་དེ་ཞིག་པ་ཁོ་ན་ཡིན་པས་གང་གི་ཚེ་ཞིག་པ་དེའི་ཚེ་སྐྱེས་པ་ཡིན་པར་འགྱུར་རོ།།འོན་ཏེ་མེད་པ་ཞིག་ཡིན་ན་ཇི་ལྟར་དེ་མེད་ཀྱང་སྐྱེ་བ་དེ་བཞིན་དུ་སྐྱེ་བའི་སྔ་རོལ་ནས་མེད་ཀྱང་བརྟེན་ནས་ཞེས་བྱ་བར་འགྱུར་བར་ཡང་ཅིའི་ཕྱིར་མི་འདོད་ན་aཡང་ཡོད་པ་དང་མེད་པ་ཞེས་བྱ་བ་ཐལ་ཆེས་པའི་ཚིག་མང་པོ་བོར་ཏེ།ཅི་དེའི་ཚེ་རྣམ་པར་ཤེས་པ་རྣམ་པར་ཤེས་པའི་བདག་ཉིད་ཀྱིས་བདག་ཏུ་བཅས་པ་ཡིན་ནམ།བདག་མིན་
1221. པ་ཡིན་ཞེས་དཔྱད་པར་བྱའོ།།གལ་ཏེ་བདག་ཏུ་བཅས་པ་ཡིན་ན་དེའི་ཚེ་དེ་
1222. སྐྱེས་པ་ཉིད་ཡིན་པས་ཡང་aསྐྱེ་བས་ཅི་ཞིག་བྱ།འོན་ཏེ་བདག་མེད་པ་ཡིན་ན་ཇི་ལྟར་དེ་བདག་མེད་བར་སྐྱེ་བ་དག་ལ་བྱེད་པ་པོ་ཡིན་པ་དེ་བཞིན་དུ་བརྟེན་ནས་ཞེས་བྱ་བ་ཡང་གྲུབ་པ་ཡིན་ནོ།།རེ་ཞིག་སྐྱེ་ཞེས་བྱ་བའི་དོན་འདི་ཅི་ཡིན།འབྱུང་བར་བྱེད་ཅེས་བྱ་བའི་ཐ་ཚིག་གོ་ཞེ་ན།འབྱུང་བར་བྱེད་ཅེས་བྱ་བ་གང་ཡིན་aཔ་དེས་ཅི་ཞིག་བྱེད་ན་འདི་ལྟར་བྱེད་པ་པོར་བརྗོད།སྐྱེ་བར་བྱེད་དོ་ཞེ་ན།གལ་ཏེ་སྐྱེ་བ་བསྐྱེད་པར་བྱ་བའི་བདག་ཏུ་གྱུར་པ་ཡིན་ན་ཇི་ལྟར་རང་ལ་བྱེད།འོན་ཏེ་བདག་ཏུ་གྱུར་པ་མ་ཡིན་ན་ནི་དེ་དེ་ལས་ལོགས་ཤིག་ན་མི་དམིགས་སོ།།ཡང་ན་དོན་གང་གིས་ན་དེ་བྱེད་ཅེས་བྱ།བྱེད་པ་ལ་aརང་གི་དོན་ནི་འགའ་ཡང་མེད་དོ
1223. །།འདི་ལྟར་བདེ་བ་བྱེད་ཅེས་བྱ་བ་ནི་སྐྱེད་ཅེས་བྱ་བར་རྟོགས་སོ།།ཁ་སྤུ་བྱེད་ཅེས་བྱ་བ་ནི་འདྲེག་པར་བྱེད་ཅེས་བྱ་བར་རྟོགས་སོ།།རྐྱལ་པ་ལ་བྱེད་ཅེས་བྱ་བ་
1224. ཉེད་པར་བྱེད་ཅེས་བྱ་བར་རྟོགས་སོ།།གླ་བྱེད་ཅེས་བྱ་བ་ནི་གླ་བྱིན་ནས་འཆོལ་བར་བྱེད་ཅེས་aབྱ་བར་རྟོགས་སོ།།སྦྱང་དུ་འབྲས་བྱེད་ཅེས་བྱ་བ་ནི་འཇོག་པར་བྱེད་ཅེས་བྱ་བར་རྟོགས་སོ།།ཕའི་ཚིག་བཞིན་བྱེད་ཅེས་བྱ་བ་ནི་དེས་སྨྲས་པ་བཞིན་དུ་སྒྲུབ་པར་བྱེད་ཅེས་བྱ་བར་རྟོགས་སོ།།སྐབས་བྱེད་ཅེས་བྱ་བ་ནི་སྒྲིབ་པ་སེལ་བར་བྱེད་ཅེས་བྱ་བར་རྟོགས་སོ།།དེ་ལྟ་བས་ན་སྐྱེ་བའི་aབྱེད་པ་པོའི་བྱེད་ཅེས་བྱ་བའི་དོན་བརྗོད་པར་བྱ་དགོས་སོ།།གལ་ཏེ་སྐྱེད་པར་བྱེད་པའི་དོན་ཡིན་ནོ་ཞེ་ན།སྐྱེ་བ་ཡང་སྐྱེ་བར་འགྱུར་བས་དེ་ལ་ཡང་སྐྱེ་བ་གཞན་ཡོད་དེ།ཐུག་
1225. པ་མེད་པས་ཧ་ཅང་ཐལ་ཆེས་པར་འགྱུར་རོ།།ཡང་ན་དེ་ལ་
1226. སྐྱེ་བའི་རག་ལུས་
1227. པ་ཅི་ཞིག་ཡོད་ན་གང་གི་ཕྱིར་སྐྱེ་aབར་བྱེད་ཅེས་བྱ།དེ་ལྟ་བས་ན་བྱ་བ་མེད་པར་
1228. ཡང་བདག་ཉིད་ཐོབ་པ་ཙམ་ལ་བྱེད་པ་
1229. པོ་བཞིན་དུ་རྣམ་པར་ཤེས་པ་སྐྱེའོ་ཞེས་བྱ་བ་རྐྱེན་རྙེད་པ་ཙམ་ལ་བརྟེན་ནས་ཞེས་བྱ་བ་བཤད་པ་ཡིན་ཏེ།འདི་ལ་བྱ་བ་འགའ་ཡང་མེད་ལ་བྱེད་པ་པོ་ཡང་མེད་ན
1230. །བྱེད་པ་པོ་གཅིག་པོ་
1231. ཉིད་ལྟ་ག་ལ་ཡོད་དེ
1232. །aདེ་ལྟ་བས་ན་བརྟེན་ནས་སྐྱེ་ཞེས་བྱ་བའི་སྦྱོར་བ་འདི་ནི་རིགས་པ་ཁོ་ན་ཡིན་ནོ།།མཚན་ཉིད་འདྲ་བ་ལ་དགོས་པ་མེད་པར་བྱེ་བྲག་ཏུ་བཤད་པ་ནི་རིགས་པ་མ་ཡིན་ནོ་ཞེས་གང་སྨྲས་
1233. པ་དེ་ནི་དགོས་པ་མེད་པ་མ་ཡིན་ཏེ།འདི་ལྟར་གཟུགས་དེ་ལ་གང་ཅི་ཡང་རུང་བ་ཞེས་
1234. བཤད་པ་ནི་གཟུགས་ཀྱི་དོན་དུ་aམར་རབ་ཏུ་བསྟན་པའི་ཕྱིར་རོ།།འདི་ལྟར་གཟུགས་ཀྱི་དོན་ནི་རྣམ་པ་གསུམ་སྟེ་ཡུལ་བརྟག་
1235. ཏུ་རུང་བའི་དོན་དང་།ལག་པ་ལ་སོགས་པའི་འདུས་ཏེ་རེག་པ་དག་གིས་འགྱུར་བ་སྐྱེད་པར་གཟུགས་སུ་རུང་བའི་དོན་དང་།གཟུགས་ཀྱི་དེ་གདགས་པ་གཟུགས་སུ་རུང་བའི་དོན་ཡིན་ཏེ།འདི་ལྟར་བསྟན་aདུ་ཡོད་པའི་གཟུགས་འདི་ནའོ་ཕ་བི་
1236. ནའོ་ཞེས་ཡུལ་བརྟག་ཏུ་རུང་བའི་ཕྱིར་གཟུགས་ཡིན་པ་དང་།ཐོགས་པ་དང་བཅས་པའི་གཟུགས་ལག་པ་ལ་སོགས་པའི་འདུས་ཏེ་རེག་པ་དག་གིས་
1237. འགྱུར་བ་བསྐྱེད་པ་གཟུགས་སུ་རུང་བའི་ཕྱིར་གཟུགས་ཡིན་པ་དང་།བསྟན་aདུ་མེད་ཅིང་ཐོགས་པ་མེད་པའི་གཟུགས་ལུས་དང་ངག་གི་རྣམ་པར་རིག་བྱེད་མ་ཡིན་པ་ཞེས་བྱ་བ་གཟུགས་ཀྱི་དེ་གདགས་པ་གཟུགས་སུ་རུང་བའི་ཕྱིར་གཟུགས་ཡིན་ནོ།།འདི་ལྟར་དེ་ནི་ལུས་དང་ངག་གཉིས་མེད་ན་གདགས་སུ་མེད་པ་ཡིན་ཏེ།གཟུགས་མེད་པ་ན་དེ་གདགས་པ་མེད་པའི་aཕྱིར་རོ།།རྣམ་པར་རིག་བྱེད་མ་ཡིན་པའི་གཟུགས་ཡོད་པ་ཉིད་དུ་ཇི་ལྟར་ཤེས་པར་བྱ་ཞེ་ན།གང་གི་ཕྱིར་སྐྱེ་མཆེད་སོ་སོ་བའི་མདོ་ལས་ཆོས་ཀྱི་སྐྱེ་མཆེད་བསྟན་དུ་མེད་ཅིང་ཐོགས་པ་མེད་པ་ཞེས་ནི་གསུངས་ཀྱི་གཟུགས་ཅན་མ་ཡིན་པ་ཞེས་ནི་མ་གསུངས་པ་ཡིན་ལ།ཡང་འདི་ལྟར་གླང་པོ་ཆེའི་aལྟ་བས་
1238. ལྟ་བུ་ལས་ཆོས་ཀྱི་སྐྱེ་མཆེད་བསྟན་ནས།དེ་ལ་ཆོས་གཟུགས་ཅན་གང་དག་ཡིན་པ་འདི་ནི་གཟུགས་ཀྱི་ཕུང་པོ་ཡིན་ནོ་ཞེས་གསུངས་པ་ཡིན་ཏེ།རྣམ་པར་རིག་བྱེད་མ་ཡིན་པ་བོར་ན་ཆོས་ཀྱི་སྐྱེ་མཆེད་དུ་གྱུར་པ་ཆོས་གཟུགས་ཅན་གཞན་
1239. གང་དག་ཡོད།གཟུགས་ཅན་འདས་པ་དང་aམ་འོངས་པ་གང་ཡིན་པ་དག་ཆོས་ཡིན་པ་དེ་ལྟར་ཅིའི་ཕྱིར་མི་འདོད་ཅེ་ན།སྐྱེ་མཆེད་སོ་སོ་བའི་མདོ་དང་འགལ་ཏེ།ཆོས་ཀྱི་སྐྱེ་མཆེད་ནི་སྐྱེ་མཆེད་བཅུ་གཅིག་གིས་མ་བསྡུས་པ་བསྟན་དུ་མེད་ཅིང་ཐོགས་པ་མེད་
1240. པའོ་ཞེས་འབྱུང་ལ།མིག་ལ་སོགས་པ་འདས་པ་དང་མ་འོངས་པ་དག་ནི་aཇི་ལྟར་རིགས་པར་བསྟན་དུ་ཡོད་ཅིང་ཐོགས་པ་དང་བཅས་པའི་ཕྱིར་རོ།།ཡང་ན་གཟུགས་ཉིད་དུ་ཡང་འདོད་པར་མི་བྱ་སྟེ།འདི་ལྟར་དེ་དག་ནི་དེའི་ཚེ་གཟུགས་སུ་མེད་པས་སོ།།སྐྱེ་མཆེད་བཅུ་པོ་དག་ཀྱང་དུས་གསུམ་པོ་
1241. ཉིད་དུ་མི་འགྱུར་ཏེ།མིག་ལ་སོགས་པ་འདས་པ་དང་མ་aའོངས་པ་དག་ནི་ཆོས་ཀྱི་སྐྱེ་མཆེད་ཡིན་པའི་ཕྱིར་རོ།།དེ་བཞིན་དུ་གཟུགས་ཀྱི་སྐྱེ་མཆེད་མང་པོ་དག་ལས་གཅིག་གཟུགས་ཀྱི་སྐྱེ་མཆེད་དུ་
1242. གསུངས་པ་ཡང་སྐྱེ་མཆེད་རྣམས་
1243. བཅུ་གཉིས་ཁོ་ནར་རྣམ་པར་གཞག་
1244. པའི་ཕྱིར་རོ།།དེ་རྣམ་པར་གཞག་
1245. པ་ཡང་ཡུལ་ཅན་དང་ཡུལ་ཉིད་དུ་aགཉིས་གཉིས་འབྲེལ་བར་རབ་ཏུ་བསྟན་པའི་ཕྱིར་རོ།།ཡིད་ཀྱི་སྐྱེ་མཆེད་དང་ཆོས་ཀྱི་སྐྱེ་མཆེད་ཀྱི་ཕྱོགས་གཅིག་གི་
1246. ཡུལ་ནི་ཐམས་ཅད་ཡིན་པས་གཉིས་སུ་མེད་པ་
1247. ཉམས་པ་
1248. མ་ཡིན་ནམ་ཞེ་ན།འོ་ན་དེ་ལྟ་ན་ནི་དབང་པོ་དྲུག་གི་དབང་དུ་མཛད་ནས་འབྲེལ་བར་རབ་ཏུ་བསྟན་པའི་ཕྱིར་ཏེ།aདབང་པོ་འདིའི་ཡུལ་ནི་འདི་ཁོ་ན་ཡིན་གྱི་གཞན་ནི་
1249. མ་ཡིན་ནོ་ཞེས་གཉིས་ཚན་ལྔ་དག་དང་།དབང་པོ་འདི་ཁོ་ནའི་ཡུལ་ནི་འདི་ཡིན་གྱི་གཞན་ནི་མ་ཡིན་ནོ་ཞེས་གཉིས་ཚན་དྲུག་པ་ཡིན་ནོ།།དབང་པོ་ལྔ་པོ་དག་ཀྱང་དབང་པོ་དྲུག་པོ་
1250. ཁོ་ནའི་ཡུལ་ཡིན་པས་གཉིས་ཚན་དྲུག་པར་ངེས་aཔ་ཡང་ཉམས་པ་
1251. མ་ཡིན་ནམ་ཞེ་ན།འོ་ན་ནི་དབང་པོ་གང་ཁོ་ནའི་ཡུལ་ཁོ་ན་གང་ཡིན་པའོ་ཞེས་གཉིས་ཚན་དྲུག་པ་ཡིན་ནོ།།དེ་ལྟར་ན་དབང་པོ་ལྔ་པོ་དག་ནི་ཆོས་ཀྱི་སྐྱེ་མཆེད་ཉིད་ཡོངས་སུ་
1252. སྤངས་པ་ཡིན་ནོ།།འདི་ལྟར་དེ་དག་ནི་ཡིད་ཀྱི་
1253. ཡུལ་འབའ་ཞིག་མ་ཡིན་གྱི་
1254. རྟེན་ཡང་ཡིན་aཏེ།ཡིད་ནི་རྣམ་པར་ཤེས་པའི་ཚོགས་དྲུག་གི་མཚན་ཉིད་ཡིན་པའི་ཕྱིར་རོ།།བསྡུས་
1255. པའི་ཚིགས་སུ་བཅད་པ་ནི
1256. །དབང་པོ་གང་གི་དོན་གང་ཉིད་ཡིན་པ་གཉིས་ཚན་ལྔ་དག་གོ།།གང་ཉིད་ཀྱི་ནི་དོན་ཉིད་གང་།།གཉིས་ཚན་སྐྱེ་མཆེད་དྲུག་པ་ཡིན།།གལ་ཏེ་མིག་ལ་སོགས་aཔ་ལྔ་པོ་དག་ཆོས་ཀྱི་སྐྱེ་མཆེད་ཉིད་དུ་གྱུར་ན་ཅིར་འགྱུར་ཞེ་ན།སྐྱེ་མཆེད་སོ་སོ་བའི་མདོ་ལས་དགེ་སློང་དག་ཆོས་ཕྱིའི་སྐྱེ་མཆེད་ནི་སྐྱེ་མཆེད་བཅུ་གཅིག་དག་གིས་མ་བསྡུས་པ་བསྟན་དུ་མེད་ཅིང་ཐོགས་པ་མེད་པའོ་ཞེས་ངེས་པར་མཛད་པ་མི་མཛད་པར་འགྱུར་རོ།།སེམས་ནི་སྐད་ཅིག་མ་
1257. aཞེས་བྱ་བ་ཡིན་ལ།གོང་དུ་འགྲོ་བ་ཡང་ཡིན་ནོ་ཞེས་
1258. གང་གསུངས་པ་ཡང་དེའི་རྒྱུན་ལ་དགོངས་ནས་གསུངས་པའི་ཕྱིར་འགལ་བ་མེད་དོ།།གྲིབ་མ་དང་མེ་
1259. འབར་བ་འགྲོ་བ་
1260. བཞིན་ནོ།།བདེན་པ་རྣམ་བཞི་དང་།གསུམ་དང་།གཉིས་དང་།གཅིག་ཅེས་གྲངས་ཐ་དད་པར་གསུངས་aཔ་གང་ཡིན་པ་དེར་ཡང་དགོངས་པ་ཐ་དད་པའི་ཕྱིར་འགལ་བ་
1261. མེད་དོ
1262. །།ཀུན་ནས་ཉོན་མོངས་པ་དང་རྣམ་པར་བྱང་བའི་ཕྱོགས་གཉིས་མདོར་བསྡུས་ན་རྒྱུ་དང་འབྲས་བུ་ཕྱིན་ཅི་མ་ལོག་པ་ཉིད་ཡིན་པར་དགོངས་ཏེ་བདེན་པ་བཞི་དག་ཏུ་གསུངས་པ་ཡིན་ནོ།།མིང་གི་བྲམ་ཟེ་རྣམས་མངོན་པར་aམཐོ་བའི་རྒྱུའི་སྐབས་སུ་ལས་དང་ལས་ཀྱི་འབྲས་བུ་དང་བདག་ནི་དེའི་བདག་པོ་ཡིན་པའི་དབང་དུ་བྱས་ནས་གོ་རིམས་བཞིན་དུ་མཆོད་སྦྱིན་རྣམས་ལ་སེམས་ཅན་དེ་དང་དེ་དག་ནི་གསད་པར་བྱ་བ་ཡིན་ནོ་ཞེས་བྱ་བ་དང་།འཇིག་རྟེན་རྟག་
1263. པ་དག་འཐོབ་བོ་ཞེས་བྱ་བ་aདང་།དེའི་འབྲས་བུ་བདག་ལ་འབྱུང་བས་བདག་ནི་དེའི་འབྲས་བུ་ལ་
1264. ཟ་བ་ཡིན་ནོ་ཞེས་བྲམ་ཟེའི་བདེན་པ་གསུམ་དག་ཏུ་རྣམ་པར་འཇོག་པར་བྱེད་དོ།།དེ་ཡང་དོན་ཡང་དག་པའི་བྲམ་ཟེའི་
1265. རྣམས་ལ་བརྫུན་པ་ཡིན་ནོ།།བཟློག་ན་ནི་བདེན་པ་ཡིན་པའི་ཕྱིར་དེ་ལ་དགོངས་ནས་བྲམ་ཟེའི་བདེན་aཔ་གསུམ་དུ་གསུངས་སོ།།འཇིག་རྟེན་པའི་ཤེས་པ་མ་འཁྲུལ་བའི་ཡུལ་དང་།འཇིག་རྟེན་ལས་འདས་པའི་ཤེས་པའི་ཡུལ་ལ་དགོངས་ནས་བདེན་པ་གཉིས་པོ་ཀུན་རྫོབ་ཀྱི་བདེན་པ་དང་།དོན་དམ་པའི་བདེན་པར་
1266. གསུངས་སོ།།བརྗོད་པ་ནི་ཀུན་རྫོབ་ཡིན་པས་དེས་ཁོང་དུ་aཆུད་པར་བྱ་བའི་བདེན་པ་ནི་ཀུན་རྫོབ་ཀྱི་བདེན་པ་ཡིན་ཏེ།གང་ལ་བརྗོད་པར་འཇུག་པ་
1267. སྟེ།དཔེར་ན་རྐང་པ་གཉིས་ཀྱིས་
1268. བརྒལ་བར་བྱ་བའི་འབབ་སྟེགས་ལ་རྐང་པའི་འབབ་སྟེགས་ཞེས་བྱ་བ་དང་།ཀོ་གྲུས་བརྒལ་བར་བྱ་བའི་འབབ་སྟེགས་ལ་ཀོ་གྲུའི་འབབ་སྟེགས་
1269. ཞེས་བྱ་བ་ལྟ་aབུའོ།།འཇིག་རྟེན་ལས་འདས་པ་ནི་
1270. ཡེ་ཤེས་དམ་པ་ཡིན་ནོ།།དེའི་དོན་ཡིན་པས་དོན་དམ་པ་སྟེ།དེའི་ཡུལ་གང་ཡིན་པའོ།།སྟོན་པ་རྣམས་ཀྱི་ལུགས་ཐ་དད་པ་ལ་དགོངས་ནས་བདེན་པ་ནི་གཅིག་ཁོ་ན་སྟེ།གཉིས་པ་མེད་དོ་ཞེས་གསུངས་པ་ཡིན་ཏེ།འདི་ལྟར་གཉིས་ཕན་aཚུན་འགལ་བ་དག་ནི་བདེན་པར་བྱ་བར་
1271. མི་ནུས་སོ།།དེ་ལྟ་བས་ན་དགོངས་པ་ཐ་དད་པའི་ཕྱིར་བདེན་པ་རྣམས་ལ་གྲངས་ཐ་དད་པར་བསྟན་པ་ལ་སྔ་ཕྱི་འགལ་བ་མེད་དོ།།ཁ་ཅིག་ལས།མི་རྣམས་ཀྱིས་ནི་འདི་ན་བསོད་ནམས་དང་།།སྡིག་པ་གང་ཡིན་གཉིས་ཀ་བྱེད་པ་དེ།།ཞེས་aགསུངས་པ་དང་།ཁ་ཅིག་ལས་བྱེད་པ་པོ་མི་དམིགས་སོ་ཞེས་གང་གསུངས་པ་གང་ཡིན་པ་དེར་ཡང་དགོངས་པ་ཐ་དད་པའི་ཕྱིར་འགལ་བ་མེད་དེ།འདི་ལྟར་ཕུང་པོའི་རྒྱུད་གང་ལ་མི་རྣམས་ཞེས་བྱ་བ་དེ་ལ་དེ་གཉིས་ཀྱི་རྒྱུད་
1272. ཡོད་ཅིང་དེ་ཁོ་ན་ལ་དེ་གཉིས་ཀྱི་འབྲས་བུ་འབྱུང་བས་འདི་ལས་aདགོངས་ནས།མི་རྣམས་ཀྱིས་ནི་འདི་ན་བསོད་ནམས་དང་།།སྡིག་པ་གང་ཡིན་གཉིས་ཀ་བྱེད་པ་དེ།།དེ་ཡི་བདག་གིར་བྱ་བ་ཡིན་ཞིང་ངེས།།དེ་ཡང་ཁྱེར་ཏེ་འགྲོ་བར་བྱེད་པ་ཡིན།།ཞེས་གསུངས་པ་ཡིན་ནོ།།བདག་ཏུ་ལྟ་བས་ཀུན་ཏུ་བརྟགས་པའི་བྱེད་པ་པོ་རང་དབང་ཡོད་པ་aལ་དགོངས་ནས་ནི་བྱེད་པ་པོ་མི་དམིགས་སོ་ཞེས་གསུངས་པ་ཡིན་གྱི་རྒྱུ་ཚོགས་པའི་མཚན་ཉིད་ལས་ནི་མ་ཡིན་ཏེ།འདི་ལྟར་གང་ཞིག་ཕུང་པོ་འདི་དག་འདོར་ཞིང་ཕུང་པོ་གཞན་དག་ཏུ་མཚམས་སྦྱོར་བར་བྱེད་པའི་ཞེས་ཁྱད་པར་དུ་མཛད་པ་ཡིན་ནོ།།དེ་བས་ན་དགོངས་པ་ཐ་དད་པའི་aཕྱིར་སྔ་ཕྱི་འགལ་བ་མེད་དོ།།འདིར་ཡང་བཤད་པ།རས་བལ་གྱི་
1273. ནི་ས་བོན་དང་།།མ་ཏུ་ལུང་གའི་མེ་ཏོག་ལ།།རྒྱ་སྐྱེགས་ཀྱིས་ནི་ཁ་བསྒྱུར་ན།།ཚོན་དེ་ནུབ་པར་གྱུར་ཀྱང་ནི།།རྒྱུད་ལ་བསྒོས་
1274. པའི་རིམ་པ་ལས།།རས་བལ་ཟེ་བ་དམར་སྐྱེ་ལྟར།།ལས་རྣམས་ནུབ་ཀྱང་aདེའི་འབྲས་བུ།།སྐྱེ་ལ་དེ་ཡི་ཆོས་ཉིད་དོ།།གཟུགས་གང་ཡིན་པ་ཅི་ཡང་
1275. རུང་སྟེ།དེ་ཐམས་ཅད་འབྱུང་བ་ཆེན་པོ་བཞི་དག་དང་འབྱུང་བ་ཆེན་པོ་བཞི་དག་རྒྱུར་བྱས་པའོ་ཞེས་བྱ་བ་ལ་ཅི་འདི་
1276. རྫས་ཀྱི་དབང་དུ་མཛད་དེ་གསུངས་སམ།འོན་ཏེ་གོང་བུའམ།རིགས་ལས་ཤ་ན་ཞེས་སྨྲས་aཔ་གང་ཡིན་པ་ཡང་རིགས་ཀྱི་དབང་དུ་མཛད་ནས་གསུངས་པས་འདི་ལ་ཇི་སྐད་སྨྲས་པའི་ཉེས་པ་མེད་དེ།དེ་ཁོ་ན་བཞིན་དུ་ཁས་བླངས་པའི་ཕྱིར་རོ།།དེ་ལྟ་
1277. ན་ནི་མདོ་སྡེ་དང་ཡང་མི་འགལ་ཏེ།སྐྱེ་མཆེད་སོ་སོ་བའི་མདོ་སྡེ་ལས་སྐྱེ་མཆེད་དགུ་པོ་རྣམས་ནི་རེ་རེ་ཡང་རིགས་སྨོས་པས་ཇི་aལྟར་སྲིད་པ་
1278. འབྱུང་བ་ཆེན་པོ་བཞི་དག་རྒྱུར་བྱས་པའོ་ཞེས་བཤད་པའི་
1279. ཕྱིར་འདུས་པ་རེ་རེ་ནི་མ་ཡིན་ནོ།།ལག་པ་རྡོབ་པ་ལྟ་བུ་ལས་ཇི་སྐད་གསུངས་པ་དེ་ཁོ་ན་བཞིན་དུ་ཁས་བླངས་པའི་ཕྱིར་ཏེ།འདི་ལྟར་མིག་གི་ཤའི་གོང་བུ་ལ་འབྱུང་བ་ཐམས་ཅད་ཀྱི་
1280. རྒྱུ་ལས་བྱས་པ་དམིགས་པའི་ཕྱིར་རོ།།aདེ་ལྟ་བས་ན་ཇི་སྐད་སྨྲས་པའི་རིགས་པ་དང་འགལ་བ་མེད་དོ།།གཟུགས་འདས་པ་ཡོད་དོ།།གཟུགས་མ་འོངས་པ་ཡོད་དོ་ཞེས་གསུངས་པ་གང་ཡིན་པ་ཡང་འདི་ལྟ་སྟེ།དེ་འདས་པའམ་མ་འོངས་པ་དེ་ལྟ་བུར་ནི་ཡོད་ཅེས་བྱ་བའི་གཟུགས་ཀྱི་
1281. བདག་ཉིད་ཀྱིས་ནི་མ་ཡིན་ནོ།།ཇི་ལྟར་ན་དེ་aའདས་པ་ཡིན་ཞེ་ན།སྔོན་བྱུང་བ་ཉིད་ཀྱིས་སོ།།ཇི་ལྟར་ན་མ་འོངས་པ་ཡིན་ཞེ་ན།འབྱུང་བར་འགྱུར་བ་ཉིད་ཀྱིས་ཏེ།ས་བོན་ཡོད་པའི་ཕྱིར་རོ།།དེ་ལྟར་ན་དེ་ཡོད་པ་
1282. ཞེས་བྱ་སྟེ།དེ་ལྟར་སྣང་བའི་ཕྱིར་རོ།།གཞན་ཡང་གཟུགས་གང་ཞིག་མེད་པར་aཡང་དེ་ཡོད་དོ་ཞེས་བྱ་བ་དེ་
1283. རིགས་སམ་ཞེ་ན།ཇི་ལྟར་གཞན་དུ་བརྗོད་པར་བྱ་བར་འགྱུར།།གཟུགས་འདས་པ་མེད་དོ།།གཟུགས་མ་འོངས་པ་མེད་དོ་ཞེས་བརྗོད་པར་བྱའོ་ཞེ་ན།དེ་ལྟར་བརྗོད་ན་
1284. གཟུགས་སྔོན་བྱུང་བ་ཉིད་དང་འབྱུང་བར་འགྱུར་བ་ཉིད་ལ་སྐུར་པར་འགྱུར་རོ།།འོ་ན་aདེ་ལྟར་ན་ནི་གཟུགས་འདས་པ་སྔོན་བྱུང་བ་དང་།གཟུགས་མ་འོངས་པ་
1285. འབྱུང་བར་འགྱུར་བ་ཞེས་བརྗོད་པར་བྱའོ་ཞེ་ན།དེ་ལྟར་བརྗོད་ན་སྔོན་བྱུང་བ་ན་དེ་འདས་པ་ཡིན་གྱི།ད་ལྟར་ནི་འདས་པ་མ་ཡིན་པས་འདས་པ་ཉིད་ལས་རབ་ཏུ་ཉམས་པ་ཡིན་པར་བསྟན་པར་འགྱུར་ལ།འབྱུང་aབར་འགྱུར་བ་ནི་དེ་མ་འོངས་པ་ཡིན་གྱི།ད་ལྟར་ནི་མ་འོངས་པར་མི་འགྱུར་ལ།མ་འོངས་པ་ཉིད་ཀྱང་མ་ཕྱིན་
1286. པ་ཞེས་བྱ་བར་བསྟན་པར་འགྱུར་རོ།།འདས་པ་དང་མ་འོངས་པ་ཞེས་བརྗོད་པ་ཉིད་ཀྱིས་ཀྱང་བྱུང་བ་དང་འབྱུང་བར་འགྱུར་བའི་དོན་སྨོས་པའི་ཕྱིར་ཟློས་བུར་བསྟན་པར་འགྱུར་aརོ།།གལ་ཏེ་དེ་ལྟར་བསྟན་པ་ལ་དགའ་ན་ནི་ཡོད་པ་ཞེས་བྱ་བའི་སྒྲ་དེ་ཉིད་ཚིག་གི་ཕྲད་ཡིན་པའི་ཕྱིར་ཇི་ལྟར་རིགས་པར་དུས་གསུམ་གྱི་ཡུལ་ཡིན་པར་རིག་པར་བྱའོ།།དེ་ལྟ་བས་ན་ཇི་ལྟར་བཀོད་པ་ཉིད་རིགས་
1287. པ་ཡིན་ནོ།།གལ་ཏེ་གཟུགས་ཀྱི་མཚན་ཉིད་ཐལ་བའམ།མ་གྲུབ་
1288. aཔ་ཡིན་ན་དེ་ཇི་ལྟར་གཟུགས་ཞེས་བྱ་ཞེ་ན།སྔོན་བྱུང་བ་དང་འབྱུང་བར་འགྱུར་བའི་ཐ་སྙད་ཀྱིས་ཏེ།དཔེར་ན་ས་བོན་ཉམས་པ་ཞེས་བྱ་བ་དང་།ཕྱེ་བཏག་
1289. གོ་ཞེས་བྱ་བ་ལྟ་བུའོ།།ལས་ཟད་པ་དང་།འདས་པ་དང་།འགགས་
1290. པ་དང་།བྲལ་བ་དང་།ཡོངས་སུ་གྱུར་པ་གང་ཡིན་aཔ་དེ་ཡོད་དོ་ཞེས་གསུངས་པ་གང་ཡིན་པ་དེ་ནི་དེས་སེམས་ཀྱི་
1291. རྒྱུད་ལ་འབྲས་བུ་འབྱིན་པའི་ནུས་པ་སྐྱེད་
1292. པ་ལ་དགོངས་ནས་གསུངས་པ་ཡིན་པའི་དོན་རྟོགས་པས་གཞན་དུ་མི་འཐད་པའི་ཕྱིར་རོ།།དེ་ལས་སྐྱེས་པ་ལ་དེ་གདགས་པ་ནི་གྲོང་ལ་སྤྱོད་དོ།།པ་ན་ཟའོ་ཞེས་བྱ་བ་ཡིན་ཞིང་ཇི་སྐད་aདུ་རེག་པའི་སྐྱེ་མཆེད་དྲུག་པོ་དེ་སྔོན་མངོན་པར་འདུས་བྱས་པ་
1293. ལ་མངོན་པར་བསམས་པ་འདི་དག་ནི་སྔོན་གྱི་ལས་ཡིན་པར་རིག་པར་བྱའོ་ཞེས་འབྱུང་བ་ལྟ་བུ་ཡང་ཡིན་ནོ།།དགོངས་པ་འདིས་འདས་པ་དང་མ་འོངས་པ་ཡོད་པ་ཉིད་དུ་གསུངས་པ་དེ་དང་།མིག་ནི་མ་སྐྱེས་པ་ལས་སྐྱེ་ཞིང་aསྐྱེས་ནས་ཀྱང་འཇིག་གོ་ཞེས་བྱ་བ་ཡང་རིགས་པ་ཡིན་ནོ།།དེ་ལྟ་བས་ན་འདིར་
1294. ཡང་མངོན་སུམ་དང་འགལ་བ་མེད་ཅིང་སྔ་ཕྱི་འགལ་བ་ཡང་མེད་དོ།།གཟུགས་རྣམས་ཀྱི་ངེས་པར་འབྱུང་བ་ནི་གཟུགས་མེད་པའོ་ཞེས་བྱ་བའི་རྗེས་སུ་དཔག་པ་ཡང་འགལ་བ་ཡིན་ཏེ།ཚོར་བ་ལ་སོགས་aཔ་རྣམས་ནི་གཟུགས་ལ་རག་ལས་ཏེ་སྐྱེ་བར་མཐོང་བའི་ཕྱིར་རོ་ཞེས་སྨྲས་པ་གང་ཡིན་པ་དེ་ཡང་དེ་ཡིན་ཏེ།ད་ལྟར་
1295. གཟུགས་ལས་འདོད་ཆགས་དང་མ་བྲལ་བ་རྣམས་གཟུགས་དང་ལྷན་ཅིག་ཏུ་ལུས་མངོན་པར་འགྲུབ་པ་ནི་མཐོང་ངོ་།།གཟུགས་ལས་འདོད་ཆགས་དང་བྲལ་བ་རྣམས་ནི་aགཟུགས་མེད་བཞིན་དུ་ལུས་མངོན་པར་འགྲུབ་པ་ཡིན་པས་རྗེས་སུ་དཔག་པ་དེ་མི་འཐད་དོ།།ཡང་ན་
1296. གཟུགས་ལས་འདོད་ཆགས་དང་བྲལ་བ་ཡིན་ནོ་ཞེས་བྱ་བར་ཁས་བླང་བར་མི་བྱའམ།ཡང་ན་གཟུགས་ལས་འདོད་ཆགས་དང་བྲལ་བ་དེ་ལ་ཡང་ཕྱིས་གཟུགས་མངོན་པར་འགྲུབ་པ་ཁོ་ན་aཡིན་ནོ་ཞེས་བྱ་བ་ཁས་བླང་བར་བྱ་གྲང་ན།དེ་ཡང་མི་རིགས་ཏེ།གཟུགས་མེད་པའི་སྙོམས་པར་འཇུག་པ་རྣམས་ནི་འདི་ཉིད་དུ་རབ་ཏུ་གྲགས་པའི་ཕྱིར་རོ
1297. །།འདོད་པ་རྣམས་ལ་རྣམ་པར་སུན་འབྱིན་པར་བྱེད་པ་ན་འདོད་པ་རྣམས་ལས་འདོད་ཆགས་དང་བྲལ་བ་ཡིན་ལ།གཟུགས་རྣམས་aལ་རྣམ་པར་སུན་འབྱིན་པར་བྱེད་པ་ན་གཟུགས་རྣམས་ལས་མ་ཡིན་ནོ་ཞེས་བྱ་བའི་རིགས་པ་མེད་པའི་ཕྱིར་རོ།།འཕགས་པ་ལ་ཡང་ཕུང་པོ་མངོན་པར་འགྲུབ་པ་སྤངས་སུ་ཟིན་ཀྱང་ཐར་པ་མེད་པར་ཐལ་བར་འགྱུར་བའི་ཕྱིར་རོ།།སྦྱིན་པ་ལས་བྱུང་བའི་བསོད་ནམས་བྱ་བའི་གཞི་ཀུན་ཏུ་aབསྟེན་
1298. ན་ལོངས་སྤྱོད་ཆེན་པོ་ཉིད་འགྲུབ་པར་འགྱུར་རོ་ཞེས་བྱ་བ་ཡང་རྗེས་སུ་དཔག་པ་དང་འགལ་བ་ཡིན་ཏེ།སེར་སྣ་ཅན་ཡང་ཕྱུག་པོ་ཉིད་ཡིན་པའི་ཕྱིར་དང་།གཏོང་བ་ཡང་དབུལ་བོ་ཉིད་ཡིན་པའི་ཕྱིར་རོ་ཞེས་སྨྲས་པ་གང་ཡིན་པ་དེ་ཡང་འདིར་
1299. འགལ་བ་ཅི་ཡོད
1300. །སེར་སྣ་ཅན་ཡང་ཁ་aཅིག་གིས་སྔོན་ལན་ཅིག་སྣོད་ཁྱད་པར་ཅན་ལ་ཕུལ་བའི་ཕྱིར་འདི་ལ་ཕྱུག་པོ་ཉིད་ཐོབ་པ་
1301. གང་ཡིན་པ་ཐོབ་པ་ཡིན་ནོ།།གཏོང་བ་ཡང་
1302. ཁ་ཅིག་གིས་གཞན་དག་ལོངས་སྤྱོད་དང་བྲལ་བས་འདི་ལ་ཕྱུག་པོ་མ་ཐོབ་པ་ཡིན་པས་འབྲས་བུ་འབྱིན་པ་ལ་ནི་དེ་རྣམས་ཀྱི་ལས་aསྟོབས་དང་སྟོབས་མེད་པ་ཡིན་པར་བརྟག་པར་བྱའོ།།གང་ཞིག་སྐྱེ་བའི་ཀུན་ཏུ་སྦྱོར་བ་ནི་སྤངས་ལ་
1303. མངོན་པར་འགྲུབ་པའི་ཀུན་ཏུ་སྦྱོར་བ་ནི་མ་སྤངས་པའི་གང་ཟག་ཡོད་དོ་ཞེས་བྱ་བ་ཡང་རྗེས་སུ་དཔག་པ་དང་འགལ་བ་ཡིན་ཏེ་ཞེས་སྨྲས་པ་གང་ཡིན་པ་དེ་ཡང་འདིར་ལྷ་རྣམས་དགའ་aབས་ནི་སྤངས་པའི་དོན་མི་ཤེས་ཏེ།འདིར་དོན་ནི་སྐྱེ་བའི་སྲིད་པ་ལས་འདོད་ཆགས་དང་བྲལ་བ་སྲིད་པ་བར་མ་དོ་ལས་ནི་མ་ཡིན་པའི་གང་ཟག་མེད་
1304. དོ་ཞེས་བྱ་བ་འདི་ཡིན་ནོ།།དེ་ལྟར་ཡང་ཡིན་ཏེ།འདིར་དོན་ནི་གང་ཞིག་སྲིད་པ་བར་མ་དོ་
1305. ཁོ་ནའི་ཟག་པ་ཟད་པ་མངོན་སུམ་དུ་བྱེད་པའི་aཕྱིར་མི་འོང་བ་ཁ་ཅིག་རྒྱུད་ཡོངས་སུ་སྨིན་ཅིང་མངོན་པར་ཤེས་པ་མྱུར་བ་ཡིན་པ་དེ་ལ་སྐྱེ་བའི་སྲིད་པར་ཉིང་མཚམས་སྦྱོར་བར་བྱེད་པའི་ཉོན་མོངས་པ་ནི་མི་སྐྱེ་བ་ཁོ་ན་ཡིན་ལ་སྲིད་པ་བར་མ་དོར་ཉིད་མཚམས་སྦྱོར་བར་བྱེད་པ་ནི་སྐྱེ་བ་ཡིན་ཏེ།དེ་ནི་མི་སྐྱེ་བའི་ཆོས་ཉིད་དུ་གནས་པའི་ཕྱིར་aསྐྱེ་བའི་སྲིད་པ་ནི་སྤངས་པ་ཞེས་བྱ་ལ།མངོན་པར་འགྲུབ་པའི་ཀུན་ཏུ་སྦྱོར་བ་ནི་མ་ཡིན་ནོ་ཞེས་བྱ་བ་འདི་ཡིན་ནོ།།དེ་ལྟར་ན་མི་
1306. འགལ་བ་ཡིན་ནོ།།གཞན་དག་ན་རེ།སྤངས་པ་ཞེས་བྱ་བ་ནི་སོ་སོར་བརྟགས་
1307. པ་མ་ཡིན་པའི་འགོག་པ་
1308. ཐོབ་པ་ལ་དགོངས་ནས་གསུངས་པ་ཡིན་ནོ་ཞེས་aཟེར་རོ།།ཡང་འདིར་བཤད་པ།བར་མ་དོར་ནི་ཟད་པ་ཡི།།ཀུན་ནས་སྦྱོར་བ་གང་དག་གིས།།སྐྱེ་བའི་སྲིད་པར་མཚམས་སྦྱོར་ཏེ།།དེ་ཡི་སོ་སོར་བརྟགས་མིན་པའི།།འགོག་
1309. པས་འགགས་ཏེ་དེས་ན་དེའི།།དེ་སྤངས་པ་ཞེས་བྱ་བར་བརྗོད།།གཉིས་པོའི་སོ་སོར་བརྟགས་པ་ཡི
1310. །།aའགོག་པ་ཅིག་ཅར་ཡིན་པར་འདོད།།ཆང་འཐུང་བ་བཅས་
1311. པའི་ཁ་ན་མ་ཐོ་བ་དང་བཅས་པ་ཡིན་ནོ་ཞེས་བྱ་བ་ནི་ལུང་དང་འགལ་བ་ཡིན་ཏེ།ལུས་ཀྱི་ཉེས་པར་སྤྱད་པའོ་ཞེས་འབྱུང་བའི་ཕྱིར་རོ་ཞེས་སྨྲས་པ་གང་ཡིན་པ་དེ་ལ་ཡང་རེ་ཞིག་
1312. འདི་དཔྱད་པར་བྱ་སྟེ
1313. །ཇི་ཙམ་གྱིས་ན་རང་བཞིན་གྱི་
1314. aཁ་ན་མ་ཐོ་བ་དང་བཅས་པའམ།བཅས་པའི་ཁ་ན་མ་ཐོ་བ་དང་བཅས་པ་ཡིན།གང་ཉོན་མོངས་པ་ཅན་གྱི་སེམས་ཁོ་ནས་སྤྱོད་པ་དེ་ནི་རང་བཞིན་གྱི་
1315. ཁ་ན་མ་ཐོ་བ་དང་བཅས་པ་ཡིན་ནོ།།གང་ཉོན་མོངས་པ་ཅན་མ་ཡིན་པའི་སེམས་ཀྱིས་ཀྱང་སྤྱད་པར་ནུས་བཞིན་དུ་ཉེས་པ་གཞན་སྤང་བའི་aཕྱིར་བཅོམ་ལྡན་འདས་ཀྱིས་བཅས་
1316. པ་དེ་ནི་བཅས་པའི་ཁ་ན་མ་ཐོ་བ་དང་བཅས་པ་ཡིན་ནོ།།ད་ནི་འདི་དཔྱད་པར་བྱ་སྟེ་ཅི་ཆང་གང་ཞིག་མི་འདོད་བཞིན་དུ་ཡང་
1317. ཉོན་མོངས་པ་ཅན་མ་ཡིན་པའི་སེམས་ཀྱིས་སྨན་པའི་ལུང་ལས་སོ་སོར་བརྟགས་ནས་འཐུང་བར་
1318. སྲིད་པ་ཡོད་དམ།འོན་ཏེ་མེད།aདེས་ཅིར་འགྱུར་ཞེ་ན།གལ་ཏེ་ཡོད་ན་ཉོན་མོངས་པ་ཅན་མ་ཡིན་པའི་སེམས་ཇི་ལྟར་ཉེས་པར་སྤྱད་པར་འཐད།འོན་ཏེ་མེད་ན་དེ་ལྟར་འཐུང་བ་ལ་ཇི་ལྟར་ཉོན་མོངས་པ་ཅན་གྱི་སེམས་སུ་འཐད་ཅེ་ན།དེས་གང་ལ་ཆང་ངོ་སྙམ་དུ་རིག་ནས་ངོ་ཚ་མེད་པ་ཉིད་ཀྱིས་
1319. ཁ་ན་མ་ཐོ་བ་དང་བཅས་aཔས་
1320. འཐུང་ངམ།ཡང་ན་ཁ་ན་མ་ཐོ་བ་དང་བཅས་པའི་ཆང་ལ་ཁ་ན་མ་ཐོ་བ་མེད་པའོ་སྙམ་དུ་སེམས་ནའོ།།གང་ཞིག་ཚོད་ཟིན་པས་འཐུང་བ་ནི་མྱོས་པར་མི་ནུས་ལ།དེ་ལྟར་ཡང་ཤེས་ནས་འཐུང་བ་གང་ཡིན་པ་དེ་གང་གིས་ན་ཁ་ན་མ་ཐོ་བ་དང་བཅས་པར་འགྱུར་ཏེ།དཔེར་ན་དུག་aཚོད་ཟིན་པར་
1321. ཟོས་པ་ནི་དུག་གི་ཉེས་པའི་བྱ་བ་མི་ནུས་པས་ཁ་ན་མ་ཐོ་བ་དང་བཅས་པ་མི་འབྱུང་བ་ལྟ་བུའོ།།དེ་ལྟ་བས་ན་ཆང་འཐུང་བ་ཐམས་ཅད་ཉེས་པར་སྤྱོད་པ་མ་ཡིན་ནོ།།ཆང་འཐུང་བ་རྣམས་ནི་ཕལ་ཆེར་རྒྱགས་པར་བྱ་བའི་ཕྱིར་ཇི་ལྟར་ན་དགའ་བར་འགྱུར་སྙམ་པའམ།aབདག་མྱོས་པར་འགྱུར་རོ་སྙམ་དུ་སེམས་བཞིན་དུ་ཆང་འཐུང་སྟེ།དེ་དག་གི་དེ་ནི་ལུས་ཀྱི་ཉེས་པར་སྤྱད་པར་རྣམ་པར་གཞག་
1322. སྟེ།ཉོན་མོངས་པ་ཅན་གྱི་སེམས་ཡིན་པའི་ཕྱིར་རོ།།དེ་ལ་དགོངས་པ་ནི་དེ་ཡིན་པར་རིག་པར་བྱའོ།།དེ་ཡང་རང་བཞིན་གྱི་ཁ་ན་མ་ཐོ་བ་དང་aབཅས་པ་ཡིན་ཏེ།དགག་པ་བཅས་པ་མེད་ཀྱང་ཁ་ན་མ་ཐོ་བ་དང་བཅས་པ་ཉིད་ཡིན་པའི་ཕྱིར་རོ།།རྣམ་པར་བཤད་པའི་རིགས་པ་ལས་ལེའུར་བཅད་
1323. པ་གསུམ་པའོ།།།།
1324. གྲགས་པའི་སངས་རྒྱས་ཀྱི་གསུང་དང་འགལ་བའི་ཕྱིར་ཐེག་པ་ཆེན་པོ་ནི་སངས་aརྒྱས་ཀྱི་གསུང་མ་ཡིན་ནོ།།དེ་ལྟ་བས་ན་ཤིན་ཏུ་རྒྱས་པའི་སྡེ་ནི་ཐེག་པ་ཆེན་པོ་ཡིན་ནོ་ཞེས་བྱ་བ་དེ་ལུང་དང་འགལ་བ་ཡིན་ནོ་ཞེས་སྨྲས་པ་གང་ཡིན་པ་ཡང་གལ་ཏེ་དེ་ལྟ་བུའི་རང་བཞིན་དང་འགལ་བའི་ཕྱིར་ཐེག་པ་ཆེན་པོ་ནི་
1325. སངས་རྒྱས་ཀྱི་གསུང་མ་ཡིན་aན།ཁྱེད་ལ་གྲགས་པའི་སངས་རྒྱས་ཀྱི་གསུང་གང་ཡིན་པ་གཞན་ཡང་དེ་བཞིན་དུ་སངས་རྒྱས་ཀྱི་གསུང་དུ་མི་འགྱུར་རོ།།ཅིའི་ཕྱིར་ཞེ་ན།འགལ་བའི་ཕྱིར་རོ།།དེ་ལས་ནི་ཁ་ཅིག་ཏུ་ཚོར་བ་ནི་གསུམ་སྟེ།བདེ་བ་དང་སྡུག་བསྔལ་བ་དང་།བདེ་བ་ཡང་མ་ཡིན་སྡུག་aབསྔལ་བ་
1326. ཡང་མ་ཡིན་ནོ་ཞེས་བྱ་བ་དང་།དེ་བཞིན་དུ་བདེ་བའི་ཚོར་བ་ཚོར་བ་ན་བདེ་བའི་ཚོར་བ་ཚོར་རོ་སྙམ་དུ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ་ཞེས་གསུངས་ལ།ཡང་གང་ཅི་ཚོར་ཡང་རུང་སྟེ།དེ་ནི་འདི་ལྟར་སྡུག་བསྔལ་ལོ་ཞེས་བྱ་བ་དང་།དེ་བཞིན་དུ་བདེ་བའི་aཚོར་བ་ནི་སྡུག་བསྔལ་ཉིད་དུ་བལྟ་བར་བྱའོ་ཞེས་བྱ་བ་དང་།དེ་བཞིན་དུ་སྡུག་བསྔལ་ལ་བདེ་བར་འདུ་ཤེས་པ་ནི་ཕྱིན་ཅི་ལོག་
1327. ཡིན་ནོ་ཞེས་གསུངས་པ་དང་།ཁ་ཅིག་ཏུ་ཆོས་ཐམས་ཅད་ནི་བདག་མེད་པའོ་
1328. ཞེས་བྱ་བ་དང་།དེ་བཞིན་དུ།འདི་ན་བདག་གམ་སེམས་ཅན་མེད
1329. །།aཆོས་འདི་རྒྱུ་དང་བཅས་
1330. ལས་འབྱུང་།།ཞེས་བྱ་བ་དང་།སྲིད་པའི་ཡན་ལག་བཅུ་གཉིས་དང་།།ཕུང་པོ་དང་ནི་སྐྱེ་མཆེད་ཁམས།།དེ་དག་ཐམས་ཅད་རྣམ་ཕྱེ་ན།།གང་ཟག་དམིགས་པ་མ་ཡིན་ནོ།།ཞེས་གསུངས་ལ།ཡང་།བདག་ཉིད་བདག་གི་མགོན་ཡིན་གྱི།།aགཞན་ལྟ་
1331. སུ་ཞིག་མགོན་དུ་འགྱུར།།བདག་ཉིད་ལེགས་པར་དུལ་བས་ནི།།མཁས་པ་
1332. མཐོ་རིས་ཐོབ་པར་འགྱུར།།ཞེས་བྱ་བ་དང་།དེ་བཞིན་དུ།སོར་ཕྲེང་ང་ནི་ཀུན་ཏུ་
1333. སེམས་ཅན་ཐམས་ཅད་ལ།།དབྱུག་པ་དག་ནི་སྤང་བར་
1334. བྱས་ནས་འདུག་པ་ཡིན།།ཞེས་བྱ་བ་དང་།aདེ་བཞིན་དུ་འཇིག་རྟེན་དུ་སྐྱེ་བ་ན་གང་ཟག་གཅིག་སྐྱེའོ་ཞེས་གསུངས་པ་དང་།ཁ་ཅིག་ཏུ་འདི་ན་ཁ་ཅིག་མཚམས་མེད་པ་ལྔའི་ལས་བྱས་ཤིང་བསགས་པས་ལུས་ཞིག་མ་ཐག་ཏུ་སེམས་ཅན་དམྱལ་བ་རྣམས་སུ་སྐྱེ་བར་འགྱུར་རོ་ཞེས་གསུངས་པ་ལ་ཡང་།ཕ་དང་མ་ནི་བསད་བྱས་aཤིང་།།རྒྱལ་པོ་བྲམ་ཟེ་གཙང་སྦྲ་ཅན།།ཡུལ་འཁོར་འཁོར་དང་བཅས་བསད་ན།།བྲམ་ཟེ་སྡིག་པ་མེད་པར་འགྱུར།།ཞེས་གསུངས་པ་ཡིན་ཏེ།དེ་ལྟར་ཕན་ཚུན་འགལ་བའི་ཕྱིར་དང་།སྔར་བརྒལ་བ་བསྟན་པ་གང་ཡིན་པའི་འགལ་བ་དེའི་
1335. ཕྱིར་དེ་ལ་ནི་ཁ་ཅིག་སངས་རྒྱས་aཀྱི་གསུང་དུ་མི་འགྱུར་རོ།།དེ་ལ་ནི་འགལ་བ་མེད་དེ།འདི་ལྟར་དེ་ནི་ངེས་པའི་དོན་ཡིན་ཏེ།ཀུན་དགའ་བོ་ངས་འདུ་བྱེད་མི་རྟག་པ་ཉིད་དང་།འདུ་བྱེད་འགྱུར་བ་ཉིད་ལ་དགོངས་ནས་གང་ཅི་ཚོར་ཡང་རུང་སྟེ།དེ་ནི་འདི་ལྟར་སྡུག་བསྔལ་ལོ་ཞེས་
1336. གསུངས་པ་ཡིན་ནོ།།དེ་བཞིན་aདུ་དེ་ལྟར་ན་གཟུགས་ཅན་མ་ཡིན་པའི་ཕུང་པོ་བཞི་པོ་འདི་དག་དང་།མིག་གི་དབང་པོའི་
1337. གཟུགས་དང་།འདི་སྙེད་ཅིག་ལ་མི་ཉིད་
1338. ཅེས་བྱའོ།།འདི་ལ་སེམས་ཅན་དང་།མིང་དང་།ཤེད་ལས་སྐྱེས་དང་།ཤེད་བུ་དང་།གསོ་བ་དང་།སྐྱེས་བུ་དང་།གང་ཟག་དང་།aསྲོག་དང་།སྐྱེ་བ་པོ་ཞེས་དེ་སྐད་ཅེས་བྱའོ་ཞེས་འབྱུང་བ་དང་།དེ་བཞིན་དུ།འདི་དག་ཡོད་ན་སེམས་ཅན་མིའམ་ཤེད་ལས་སྐྱེས།།ཤེད་བུ་ཤེས་པར་དེ་སྐད་དག་ཏུ་ཀུན་ཏུ་འདོགས།།དེ་དག་དང་ནི་དེ་བཞིན་གཞན་ཡང་མི་མང་པོ།།ཕུང་པོའི་གཞི་དང་རྒྱུ་ལས་འབྱུང་
1339. བར་འགྱུར་aབ་ཡིན།།ཞེས་འབྱུང་
1340. བ་ཡིན་ནོ།།ཚིགས་སུ་བཅད་པ་ལས་འབྱུང་བ།ཡང་སྲེད་པ་ནི་མ།ལས་ཀྱི་སྲིད་པ་ནི་ཕ་ཞེས་བྱས་
1341. ནས་བཤད་དེ།སྐྱེད་པ་པོ་ཡིན་པའི་ཕྱིར་རོ།།གཞན་དག་ན་རེ།ངའོ་སྙམ་པའི་ང་རྒྱལ་ཡིན་ནོ་ཞེས་ཟེར་རོ།།གཞན་དུ་ན་ནི་མདོ་སྡེ་སྔ་མ་དོན་མེད་པར་aའགྱུར་རོ།།དེ་ལྟ་བས་ན་མདོ་སྡེ་འདི་དག་དང་གཞན་རྣམས་ནི་དགོངས་པ་ཅན་གྱི་དོན་ཡིན་པའི་ཕྱིར་འགལ་བ་མེད་དོ།།ཐེག་པ་ཆེན་པོ་ལ་ནི་གང་གིས་ན་
1342. འགལ་བ་མེད་པར་ངེས་པར་བཟུང་
1343. བའི་ངེས་པའི་དོན་ཅུང་ཟད་ཀྱང་མེད་དོ་ཞེ་ན།ཅི་ལྷ་རྣམས་དགའ་བས་ཐེག་པ་ཆེན་པོ་མཐའ་aདག་ཤེས་སམ།སྨྲས་པ།མ་ཡིན་ནོ་ཞེ་ན།མཐའ་དག་མི་ཤེས་པས་ངེས་པའི་དོན་མེད་པ་ཉིད་དུ་ཇི་ལྟར་ཤེས།ད་ལྟ་
1344. མི་སྣང་བས་དེའི་ཕྱིར་སྤང་བར་བྱར་མི་རུང་ངོ་།།དེ་བཞིན་དུ་ཉན་ཐོས་ཀྱི་ཐེག་པ་ལ་ཡང་ད་ལྟར་སངས་རྒྱས་ཀྱི་གསུང་མཐའ་དག་ནི་མི་སྣང་ངོ་།།མཐའ་དག་མ་aཡིན་པར་འདི་ཇི་ལྟར་ཞེ་ན།བླ་མ་ཀུན་དགའ་འོད་སེལ་དང་།།སྡུག་བསྔལ་ཕུང་སྟོན་ས་སྟོན་དང་།།འཆར་ཀ་སྟོང་ཉིད་ཆུ་ལས་སྐྱེས།།གང་པོ་ས་འཚོ་
1345. ཆུ་ཤིང་དང་།།མྱ་ངན་འདས་དང་ཡུལ་འཁོར་སྐྱོང་།།འགྲོ་བའི་མདོ་དང་དེ་བཞིན་གཞན།།aཡང་དག་བསྡུས་པའི་གཞི་ཉམས་ཕྱིར།།མཐའ་དག་མིན་པར་རྟོགས་པ་ཡིན།།བླ་མའི་མདོ་ལས་ལྷ་རྣམས་ཀྱི་དབང་པོ་བརྒྱ་བྱིན་གྱིས་སྨྲས་པ
1346. །བཙུན་པ་བླ་མ་བཅོམ་ལྡན་འདས་ཀྱི་
1347. ཉན་ཐོས་འཛམ་བུའི་གླིང་ན་ཇི་སྙེད་འཁོད་པ་དེ་དག་ཐམས་ཅད་བདག་གིས་སེམས་ཀྱིས་ཁྱབ་aཔར་བྱས་ཏེ་བརྟགས་
1348. ན།བཙུན་པ་བླ་མ་མ་གཏོགས་པར་དགེ་སློང་གཅིག་ཀྱང་ཆོས་ཀྱི་རྣམ་གྲངས་འདི་འཛིན་པ་མེད་དེ
1349. །བཙུན་པ་བླ་མ་ཁྱོད་ཀྱིས་
1350. ཆོས་ཀྱི་རྣམ་གྲངས་འདི་ཟུང་ཤིག།ཆོས་ཀྱི་རྣམ་གྲངས་འདི་ནི་བཅོམ་ལྡན་འདས་ཀྱིས་གསུངས་པ་ཡིན་ནོ་ཞེས་བྱ་བ་aའབྱུང་སྟེ།རྗེས་སུ་དཔག་པ་འདིས་ན་དེའི་ཚེ་གཞན་ཡང་མེད་པར་འགྱུར་བ་
1351. མངོན་ནོ།།ཡང་ན་སངས་རྒྱས་བཅོམ་ལྡན་འདས་མྱ་ངན་ལས་འདས་ནས་རིང་པོ་མ་ལོན་ཞིང་འཕགས་པ་ཀུན་དགའ་བོ་ཡང་བཞུགས་བཞིན་དུ་
1352. སངས་རྒྱས་ཀྱི་གསུང་མཐའ་དག་མི་སྣང་ན།དེང་སང་ན་aལྟ་སྨོས་ཀྱང་ཅི་དགོས།ཀུན་དགའ་བོའི་མདོ་ལས་བཅོམ་ལྡན་འདས་བགྲེས་པའི་གནས་སྐབས་ན་ངའི་བསྟན་པ་ཡང་འཛིན་པར་འགྱུར་རོ་སྙམ་ནས་འཕགས་པ་ཀུན་དགའ་བོ་རིམ་གྲོ་པར་བསྐོས་ཞེས་བྱ་བ་དང་།དེས་
1353. ཀྱང་སྨྲས་པ།བདག་གི་ལོ་ཉི་ཤུ་ལྷག་ཅིག་
1354. བཙུན་པ་ལ་རིམ་aགྲོ་བགྱིད་དོ་ཞེས་བྱ་བ་དང་།དེ་ཉིད་ལས་ཡང་སྨྲས་པ།བདག་གིས་ཆོས་ཀྱི་ཕུང་པོ་བརྒྱད་ཁྲི་ལྷག་ནི་བཅོམ་ལྡན་འདས་ལས་བཟུང་
1355. །གཉིས་ནི་དགེ་སློང་དག་ལས་སོ་ཞེས་འབྱུང་བས་དེའི་ཕྱིར་སྔར་བཅོམ་ལྡན་འདས་ཀྱིས་བཤད་པ་གང་ཡིན་པ་དེ་ནི་དེས་མ་བཟུང་བར་ཤེས་པར་བྱའོ།།aདེ་ནི་དགེ་སློང་རྣམས་ལས་བཟུང་བ་གང་ཡིན་པ་དེ་ཁོ་ནར་ཟད་དོ་ཞེས་བྱ་བར་རིགས་པ་ནི་མ་ཡིན་ཏེ།དུས་དེ་སྲིད་དུ་
1356. བཞི་བཅུ་ཆ་བས་ཀྱང་ཉུང་བའི་ཆོས་བཤད་པ་
1357. ནི་མི་རུང་བས་སོ།།གལ་ཏེ་འཕགས་པ་ཀུན་དགའ་བོས་ཐམས་ཅད་རྟོགས་པར་གྱུར་ན་ནི་བླ་མའི་མདོ་ལས་ལྷ་རྣམས་ཀྱི་aདབང་པོ་བརྒྱ་བྱིན་གྱིས་དགེ་སློང་གཅིག་ཀྱང་ཆོས་ཀྱི་རྣམ་གྲངས་འདི་འཛིན་པ་མེད་དོ་ཞེས་དེ་སྐད་སྨོས་པར་ཡང་མི་འགྱུར་རོ།།དེ་ལྟ་བས་ན་དེ་ཐམས་ཅད་བཟུང་བ་
1358. མ་ཡིན་ལ།དེས་སྨྲས་པ་གང་ཡིན་པ་དེ་ཡང་དག་པར་སྡུད་པར་བྱེད་པ་རྣམས་ཀྱིས་ཡང་དག་པར་བསྡུས་པ་ཡིན་ནོ།།aདེ་ལྟ་བས་ན་དེང་སང་
1359. སངས་རྒྱས་ཀྱི་གསུང་མཐའ་དག་མི་སྣང་ངོ་།།འོད་སེལ་གྱི་མདོ་ལས།བཅོམ་ལྡན་འདས་ཀྱིས་བཀའ་སྩལ་པ།འོད་སེལ་གང་གི་ཚེ་ངས་དགེ་སློང་གི་དགེ་འདུན་ལ་རྟ་ཅང་ཤེས་བཞོན་བཟངས་ཀྱིས་
1360. ཆོས་ཀྱི་རྣམ་གྲངས་བཤད་པ་དེའི་ཚེ་ཁྱེད་རྣམས་ཉུང་aབ་ཡིན་ནོ་ཞེས་བྱ་བའི་མདོ་སྡེ་དེ་མི་སྣང་ངོ་།།སྡུག་བསྔལ་གྱི་ཕུང་པོ་སྟོན་པ་ལས་བཅོམ་ལྡན་འདས་ཀྱིས་ཤཱཀྱ་མིང་ཅན་ལས་
1361. བརྩམས་ནས་བཀའ་སྩལ་པ།དུས་དེ་གཅིག་ན་རྒྱལ་པོའི་ཁབ་རི་བགྲོད་བྱ་ལ་འདུག་པ་ལས།ང་རི་ངོས་ཡངས་པ་ག་ལ་བ་དེར་ཕྱིན་པ་དང་དེ་ན་ངས་aགཅེར་
1362. བུ་ལག་པ་བསྒྲེང་བ་དག་མཐོང་བ་ནས་དེ་དག་ལ་འདི་སྐད་ཅེས་སྨྲས་སོ་ཞེས་བྱ་བའི་བར་དུ་རྒྱ་ཆེར་འབྱུང་བའི་མདོ་སྡེ་ནི་མི་
1363. སྣང་ངོ་།།ས་སྟོན་གྱི་མདོ་ལས།བཅོམ་ལྡན་འདས་ཀྱིས་བཀའ་སྩལ་པ།དུས་དེ་གཅིག་གི་ཚེ་རྒྱལ་པོའི་ཁབ་རི་བགྲོད་བྱ་ལ་འདུག་
1364. གོ།།དེ་ནས་aགཞན་མུ་སྟེགས་ཅན་ཀུན་ཏུ་རྒྱུ་བ་རབ་ཏུ་མང་པོ་དག་ང་ག་ལ་བ་དེར་ལྷགས་སོ།།ལྷགས་ནས་ང་ལ་དོན་འདི་ཞེས་བྱ་བ་རྒྱ་ཆེར་འབྱུང་བའི་མདོ་སྡེ་དེ་ནི་མི་
1365. སྣང་ངོ་།།འཆར་ཀའི་མདོ་ལས།ངས་ཚོར་བ་
1366. བཞི་བཤད་པའི་རྣམ་གྲངས་ཡོད་དོ་ཞེས་བྱ་བའི་མདོ་སྡེ་དེ་མི་སྣང་ངོ་།།སྟོང་aཔ་ཉིད་ཀྱི་
1367. མདོ་ལས།འཕགས་པ་ཀུན་དགའ་བོས་སྨྲས་པ།དུས་དེ་གཅིག་ན་བཅོམ་ལྡན་འདས་ཤཱཀྱ་རྣམས་ཀྱི་ནང་ན་ཤཱཀྱ་རྣམས་ཀྱི་གྲོང་རྡལ་གྲོང་ཁྱེར་ཞེས་བྱ་བ་ན་བཞུགས་ཏེ་དེ་ནས་
1368. བདག་གིས་
1369. ཀུན་དགའ་བོ་ང་ནི་ད་ལྟར་སྟོང་པ་ཉིད་ཀྱིས་
1370. ལན་མང་དུ་གནས་སོ་ཞེས་བྱ་བ་དེ་ལྟ་
1371. བུའི་aབཅོམ་ལྡན་འདས་ཀྱིས་
1372. བཤད་པ་བདག་གིས་ཤེས་སོ་ཞེས་བྱ་བའི་མདོ་སྡེ་དེ་མི་སྣང་ངོ་།།ཆུ་ལས་སྐྱེས་པའི་མདོ་ལས།རྒྱལ་པོ་ཆེན་པོ་བདག་གིས་ནི་དགེ་སློང་ངམ་བྲམ་ཟེ་གང་ལ་ལས་ལན་ཅིག་ཤེས་པར་འགྱུར་བའམ་མཐོང་བར་འགྱུར་བ་གང་མ་བྱུང་ཞིང་མི་འབྱུང་ལ།ད་ལྟར་ཡང་མེད་aདེ།གནས་དེ་ཡོད་པ་མ་ཡིན་པ་དེ་ལྟ་བུ་སྨྲས་པ་དྲན་ནོ་ཞེས་བྱ་བའི་མདོ་སྡེ་དེ་མི་སྣང་ངོ་།།གང་བོའི་མདོ་ལས།གནས་བརྟན་ཀུན་དགའ་བོས་སྨྲས་པ།ཚེ་དང་ལྡན་པ་དག་དགེ་སློང་གནས་བརྟན་བྱམས་མའི་བུ་གང་པོ་ཞེས་བྱ་བ་འབྱུང་བ་གང་གིས་སྔོན་བདག་གསར་aབུར་གྱུར་པ་ན་ཞེས་བྱ་བ་ནས།ཟབ་ཅིང་ཟབ་པའི་ཆོས་དང་
1373. ལྡན་པའི་གཏམ་འདི་ལྟ་བུ་འདི་བཤད་དོ་ཞེས་རྒྱ་ཆེར་འབྱུང་བའི་མདོ་སྡེ་དེ་མི་སྣང་ངོ་།།ས་འཚོའི་མདོ་ལས།དབྱར་ཚུལ་གྱིས་སྨྲས་པ།དུས་དེ་གཅིག་ན་དགེ་སློང་གཽ་ཏ་མ་སྒྲ་སྒྲོགས་ན་འོལ་མ་སེ་ཅན་གྱི་ནང་ན་བཞུགས་aསོ་ཞེས་བྱ་བ་ནས།དེ་ན་བཅོམ་ལྡན་འདས་གཽ་ཏ་མ་དེས་བདག་ལ་བསམ་གཏན་ཐམས་ཅད་བསྔགས་སོ་ཞེས་བྱ་བའི་བར་དུ་རྒྱ་ཆེར་འབྱུང་བ་དེ་ལྟ་བུ་ལ་སོགས་པའི་མདོ་སྡེ་དེ་མི་སྣང་ངོ་།།ཆུ་ཤིང་གི་མདོ་ལས།བཅོམ་ལྡན་འདས་ཀྱིས་བཀའ་སྩལ་པ།དེ་ན་ངས་དགེ་སློང་རྟེན་ལྔ་aརྣམས་ལ་བཀའ་སྩལ་པ།རྟེན་ལྔ་དག་ང་སྔོན་རབ་ཏུ་འབྱུང་བར་རབ་ཏུ་མ་བྱུང་བ་ན་འདི་ལྟར་སློབ་སྟེ།ཁྱིམ་
1374. ནི་ཉམ་ངའོ་ཞེས་རྒྱ་ཆེར་འབྱུང་བའི་མདོ་སྡེ་དེ་མི་སྣང་ངོ་།།ཡོངས་སུ་མྱ་ངན་ལས་འདས་པ་
1375. ཆེན་པོའི་མདོ་ལས།གནས་བརྟན་ཀུན་དགའ་བོས་སྨྲས་པ།ཚེ་དང་ལྡན་པ་མ་འགགས་aཔ་བདག་གིས་བཅོམ་ལྡན་འདས་ལས་སངས་རྒྱས་བཅོམ་ལྡན་འདས་སྤྱན་དང་ལྡན་པ་དག་བསམ་གཏན་བཞི་བ་ལ་སྙོམས་པར་ཞུགས་ཤིང་མི་གཡོ་བའི་ཞི་བ་ལ་བརྟེན་ནས་ཡོངས་སུ་མྱ་ངན་ལས་འདས་སོ་ཞེས་མངོན་སུམ་དུ་བཟུང་ངོ་ཞེས་བྱ་བའི་མདོ་སྡེ་དེ་མི་སྣང་ངོ་།།འཕགས་aཔ་ཡུལ་འཁོར་སྐྱོང་གིས་སྨྲས་པ།རྒྱལ་པོ་ཆེན་པོ་འདི་དག་ནི་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཁྱེན་པ་གཟིགས་པས་ལམ་བསྟན་
1376. པ་བཤད་པ་ཡིན་ནོ་ཞེས་བྱ་བ་ནས།རྒྱལ་པོ་ཆེན་པོ་འཇིག་རྟེན་འདི་ནི་རང་གིར་བྱ་བ་
1377. aམེད་པ་ངོམས་མི་ཤེས་པ་སྲེད་པས་འཁོལ་
1378. བ་ཡིན་ནོ་ཞེས་བྱ་བའི་མདོ་སྡེ་དེ་མི་སྣང་ངོ་།།འགྲོ་བའི་མདོ་ལས།མགོན་མེད་ཟས་སྦྱིན་གྱིས་སྨྲས་པ།བདག་གིས་བཅོམ་ལྡན་འདས་ལ་ཀུན་དགའ་ར་བ་ཕུལ་བའི་རྒྱུས་ལུས་ཞིག་ནས་བདེ་འགྲོ་མཐོ་རིས་ཀྱི་འཇིག་རྟེན་ལྷ་རྣམས་སུ་སྐྱེ་བར་aའགྱུར་བའི་སེམས་ཅན་ཡོད་དོ་
1379. ཞེས་བྱ་བ་ནས།ཡོན་བསྔོ་
1380. བ་བྱས་པའི་རྒྱུས་ཞེས་བྱ་བའི་བར་དུ་རྒྱ་ཆེར་འབྱུང་བའི་མདོ་སྡེ་དེ་མི་སྣང་ངོ་།།དེ་བཞིན་དུ་མདོ་སྡེ་གཞན་དག་གིས་
1381. ཀྱང་མངོན་ཏེ།དཔེར་ན་ཅང་མི་སྨྲ་བའི་མདོ་ལས།མོད(་མོང)གལ་གྱི་བུས་སངས་རྒྱས་ཀྱི་གསུང་aསྔོན་གསུངས་པ་བསྟན་པ་ལ་
1382. མཽང་གལ་གྱི་བུ་འདི་ནི་འཕགས་པའི་ཅང་མི་སྨྲ་བ་ཡིན་པས་དེ་ལ་བག་མེད་པར་མ་བྱེད་ཅིག་ཅེས་བྱ་བ་དང་།གནས་པའི་མདོ་ལས།ཏིང་ངེ་འཛིན་འདི་ནི་འཕགས་པའི་གནས་པ་ཡིན་པས་འདི་ལ་བག་
1383. མེད་པར་མ་བྱེད་ཅིག་ཅེས་བྱ་བའི་མདོ་སྡེ་དེ་མི་aསྣང་ངོ་།།ཡོངས་སུ་མྱ་ངན་ལས་འདས་པ་ཆེན་པོ་ལ་སོགས་པའི་མདོ་གཞན་དག་གི་ནང་ནས་འབྱུང་བའི་མདོ་སྡེ་མང་པོ་རྣམས་ནི་འདོན་
1384. པ་ཐ་དད་པར་སྣང་ངོ་།།
1385. དེ་ལྟ་བས་ན་འདི་དག་དང་མདོ་སྡེའི་ཤེས་པར་བྱེད་པ་གཞན་མང་པོ་དག་གིས་ཉན་ཐོས་ཀྱི་ཐེག་པ་ལ་ཡང་ད་ལྟར་སངས་aརྒྱས་ཀྱི་གསུང་མཐའ་དག་
1386. ནི་མི་སྣང་བར་མངོན་ནོ།།ཡང་དག་པར་བསྡུས་པའི་གཞི་བོ་འོད་སྲུངས་ཆེན་པོ་ལ་སོགས་པ་དགྲ་བཅོམ་པ་རྣམས་ཀྱིས་མཛད་པ་གང་ཡིན་པ་དེ་ཡང་ད་ལྟར་ཉམས་ཏེ།སྡེ་པ་གཞན་དག་ལས་ལུང་དང་།ལེའུ་དང་།མདོ་རྣམ་
1387. པར་གཞག་པ་ཐ་དད་aཔའི་ཕྱིར་དང་།ལུང་དང་ལེའུ་གཞན་ཡང་དག་པར་བསྡུས་པའི་མདོ་རྣམས་ཀྱང་ཡང་སྡེ་པ་དེ་ཉིད་ལས་ཡང་དག་པར་བསྡུས་པའི་ཕྱིར་
1388. དང་།མངལ་
1389. དུ་འཇུག་པ་དང་།དགའ་བྱེད་དང་ཚེའི་མཐའ་ལ་སོགས་པ་ཞེས་བྱ་བ་དག་གིས་
1390. མདོ་སིལ་བུ་
1391. མི་འགལ་བར་སྣང་བའི་ཕྱིར་རོ།།aདེ་ལྟར་ན་ཡང་དག་པར་བསྡུས་པ་ཉམས་ན་ད་ལྟར་སངས་རྒྱས་ཀྱི་གསུང་མཐའ་དག་ཡོད་དོ་ཞེས་བྱ་བ་འདི་ཇི་ལྟར་ཤེས་པར་ནུས།ཐོས་པ་བརྒྱུད་
1392. པ་ལས་ནི་གཅིག་ལས་འཕྲོས་པ་དེ་ཡང་བརྒྱ་ལ་ཐུག་པ་དག་ཅིག་ཡོད་པར་གྱུར་ཞེས་ཐོས་སོ།།དེ་ལྟ་བས་ན་ཐེག་པ་ཆེན་པོ་ལ་ཡང་ད་ལྟར་aངེས་པའི་དོན་གྱི་མདོ་སྡེ་མི་སྣང་བའི་ཕྱིར་ངེས་པའི་དོན་ཉིད་མེད་པར་ངེས་པར་གཟུང་བར་མི་བྱའོ།།།།བམ་པོ་བདུན་པ།ཅི་འདི་བཀྲི་བའི་དོན་ནམ།འོན་ཏེ་སྒྲ་ཇི་བཞིན་གྱི་དོན་ཡིན་ཞེས་དཔྱད་པར་བྱ་སྟེ།ངེས་པའི་དོན་བཤད་པ་མི་སྣང་བར་ཡང་འདི་སྒྲ་ཇི་བཞིན་གྱི་དོན་aམ་ཡིན་ནོ་ཞེས་ཤེས་པར་ནི་མི་ནུས་སོ།།འོན་ཀྱང་དགོངས་པ་ཅན་ཡིན་ནོ།།ཅིའི་ཕྱིར་ཞེ་ན།འགལ་བའི་ཕྱིར་རོ།།ཤེས་རབ་ཀྱི་ཕ་རོལ་ཏུ་ཕྱིན་པ་ལས་ཆོས་ཐམས་ཅད་ནི་ངོ་བོ་ཉིད་མེད་པ་ཞེས་བྱ་བ་དེ་ལྟ་བུ་ལ་སོགས་པ་འདི་ལན་མང་དུ་བསྟན་ལ།ཡང་དེ་aཉིད་ལས་བཤད་པ།བྱང་ཆུབ་སེམས་དཔའི་སྐྱོན་མེད་པ་ལ་འཇུག་པར་འདོད་པ་དང་།ཉན་ཐོས་དང་།རང་སངས་རྒྱས་ཀྱི་ས་ལས་འདའ་བར་
1393. འདོད་པ་དང་།ཕྱིར་མི་ལྡོག་པའི་ས་ལ་གནས་པར་འདོད་པ་དང་།མངོན་པར་ཤེས་པ་དྲུག་ཐོབ་པར་འདོད་པ་དང་།སེམས་aཅན་ཐམས་ཅད་ཀྱི་སྤྱོད་པ་དང་།རྣམ་པར་གཡོ་བ་ཤེས་པར་འདོད་པ་དང་།ཉན་ཐོས་དང་།རང་སངས་རྒྱས་ཀྱི་ཤེས་པ་ཐམས་ཅད་ཟིལ་གྱིས་མནན་པར་འདོད་པ་དང་།གཟུངས་དང་།ཏིང་ངེ་འཛིན་གྱི་སྒོ་ཐོབ་པར་འདོད་པ་དང་།ཉན་ཐོས་དང་།རང་སངས་རྒྱས་ཐམས་aཅད་ལ་སྦྱིན་པ་སྦྱིན་པར་བྱེད་པ་ན།རྗེས་སུ་ཡི་རང་བ་དང་ལྡན་པའི་སེམས་གཅིག་གིས་ཟིལ་གྱིས་མནན་པར་འདོད་པའི་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་འབྱུང་བ་དང་།དེ་བཞིན་དུ་སངས་རྒྱས་ཀྱི་སྐུ་མངོན་པར་བསྒྲུབ་aཔར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ།།དཔེ་བྱད་བཟང་པོ་བརྒྱད་ཅུ་དང་།སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་བསྒྲུབ་པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་འབྱུང་བ་དང་།དེ་བཞིན་དུ་བྱང་ཆུབ་སེམས་དཔའ་སེམས་aདཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ན་སྦྱིན་པ་འདི་ལྟར་བྱིན་ན་ནི་ལོངས་སྤྱོད་ཆེན་པོ་ཉིད་ཀྱི་འབྲས་བུ་འབྱུང་ངོ་།།དེ་བཞིན་དུ་སྦྱིན་པ་འདི་ལྟར་བྱིན་ན་ནི་རྒྱལ་རིགས་ཤིང་སཱ་ལ་ཆེན་པོ་ལྟ་བུའི་རིགས་སུ་སྐྱེའོ་དེ་བཞིན་དུ་གཞན་འཕྲུལ་དབང་བྱེད་ཀྱི་ལྷ་རྣམས་ཀྱི་ནང་དུ་སྐྱེའོ་ཞེས་aབྱ་བའི་བར་དུ་འབྱུང་བ་དང་།དེ་བཞིན་དུ་སེར་སྣའི་སེམས་ཚར་བཅད་
1394. པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ།།འཆལ་བའི་ཚུལ་ཁྲིམས་ཀྱི་སེམས་འདོར་བར་འདོད་པ་དང་།གནོད་སེམས་ཀྱི་སེམས་འདོར་བར་འདོད་པ་དང་།ལེ་ལོའི་སེམས་འདོར་aབར་འདོད་པ་དང་།རྣམ་པར་གཡེང་བའི་སེམས་འདོར་བར་འདོད་པ་དང་།འཆལ་བའི་ཤེས་རབ་ཀྱི་སེམས་མི་སྤྲོ་བར་འདོད་པས་ཤེས་རབ་ཀྱི་
1395. ཕ་རོལ་ཏུ་ཕྱིན་པ་ལ་བསླབ་པར་བྱའོ།།དེ་བཞིན་དུ་སྤྱན་ལྔ་བསྐྱེད་
1396. པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ།།ལྔ་aགང་ཞེ་ན།ཤའི་སྤྱན་དང་།ལྷའི་སྤྱན་དང་།འཕགས་པའི་ཤེས་རབ་ཀྱི་སྤྱན་དང་།ཆོས་ཀྱི་སྤྱན་དང་།སངས་རྒྱས་ཀྱི་སྤྱན་ནོ།།དེ་བཞིན་དུ་ཤར་ཕྱོགས་ན་སེམས་ཅན་ལོང་བ་གང་དག་བདག་གི་
1397. མཐུས་མིག་གིས་གཟུགས་མཐོང་བར་བྱ་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་aཔར་བྱའོ།།འོན་པ་རྣམས་རྣ་བས་སྒྲ་ཐོས་པར་བྱ་བ་དང་།སྨྱོན་པས་དྲན་པ་ཐོབ་པར་བྱ་བ་དང་།གཅེར་བུ་རྣམས་གོས་ཐོབ་པར་བྱ་བ་དང་།སེམས་ཅན་བཀྲེས་པ་རྣམས་འགྲངས་
1398. པར་བྱ་བ་དང་།སྐོམ་པ་རྣམས་ངོམ་
1399. པར་བྱ་བ་དང་།ངན་སོང་དུ་སྐྱེས་པ་རྣམས་ངན་སོང་aདག་
1400. ནས་ཐར་བར་བྱ་ཞིང་མིའི་ལུས་ཐོབ་པར་བྱ་བ་དང་།ཚུལ་ཁྲིམས་འཆལ་བ་རྣམས་ཚུལ་ཁྲིམས་ཀྱི་ཕུང་པོ་ལ་དགོད་པར་བྱ་བ་དང་།མཉམ་པར་མ་བཞག་པ་
1401. རྣམས་ཏིང་ངེ་འཛིན་གྱི་ཕུང་པོ་དང་།རྣམ་པར་གྲོལ་བའི་ཕུང་པོ་དང་།རྣམ་པར་གྲོལ་བའི་ཡེ་ཤེས་མཐོང་བའི་aཕུང་པོ་ལ་དགོད་པ་དང་།བདེན་པ་
1402. མ་མཐོང་བ་
1403. རྣམས་རྒྱུན་དུ་ཞུགས་པའི་འབྲས་བུ་ལ་དགོད་
1404. པ་དང་།ལན་
1405. ཅིག་ཕྱིར་འོང་བའི་འབྲས་བུ་དང་།ཕྱིར་མི་འོང་བའི་འབྲས་བུ་དང་།དགྲ་བཅོམ་པ་ཉིད་དང་།རང་སངས་རྒྱས་ཀྱི་བྱང་ཆུབ་དང་།བླ་ན་མེད་པ་ཡང་དག་པར་རྫོགས་པའི་aབྱང་ཆུབ་ལ་དགོད་པར་བྱ་ན།བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་བྱ་བ་འབྱུང་བ་དེ་ལ་སོགས་པ་དང་།སྡིག་པ་ཐམས་ཅད་སོ་སོར་བཤགས་པ་ལ་སོགས་པ་ཡང་བསྟན་ཏེ
1406. །གལ་ཏེ་ངོ་བོ་ཉིད་མེད་པ་ལ་སོགས་aཔའི་ཚིག་རྣམས་སྒྲ་ཇི་བཞིན་ཁོ་ནའི་དོན་ཡིན་ན།འདི་ཐམས་ཅད་དང་འགལ་བར་འགྱུར་ཏེ།བླང་བར་བྱ་བ་རྣམས་ཅི་ཡང་མེད་པའི་ཕྱིར་རྒྱུ་འདི་ལས་འདི་ལྟ་བུར་འགྱུར་རོ་ཞེས་ཡང་དེ་ལྟར་བླང་བ་ནི་རུང་བ་མ་ཡིན་ནོ།།ཡང་ན་དེ་ལྟར་བླང་བར་བྱ་བ་ནི་ཅི་ཞིག་བླང་བར་བྱ་བར་
1407. aསེམས།དེ་ལྟ་བས་ན་ཚིག་དེ་རྣམས་ཀྱི་
1408. སྒྲ་ཇི་བཞིན་གྱི་དོན་དུ་ངེས་པར་གཟུང་བར་མི་བྱ་སྟེ
1409. །མདོ་སྡེ་གཞན་དང་འགལ་བའི་ཕྱིར་རོ།།
1410. འོ་ན་ཅི་ཞེ་ན།དགོངས་པ་ཅན་ཡིན་ནོ།།དཔེར་ན།ཕ་དང་མ་ནི་བསད་
1411. བྱས་ཤིང་།།ཞེས་བྱ་བའི་ཚིགས་སུ་བཅད་པ་aའདི་དང་།མ་དང་བྱས་པ་མི་ཤེས་དང་།།ཞེས་བྱ་བའི་ཚིགས་སུ་བཅད་པ་འདི་ལ་ངེས་པའི་དོན་བཤད་པ་མེད་པར་ཡང་སྒྲ་ཇི་བཞིན་གྱི་དོན་དུ་ངེས་པར་གཟུང་བར་མི་བྱ་སྟེ།མདོ་སྡེ་གཞན་དང་འགལ་བའི་ཕྱིར་རོ།།འོ་ན་ཅི་ཞེ་ན།དགོངས་པ་ཅན་ཡིན་ནོ།།ཡང་འདི་འགལ་དུ་ཟིན་ཡང་aའགའ་ཞིག་གིས་དེ་ལྟར་བསླུས་པ་
1412. མེད་པར་ལྟ་བ་དེ་ལ་བརྟེན་པར་འགྱུར་རམ་སྙམ་ནས་བློ་ཞན་པ་རྣམས་ཆུད་
1413. གསན་པའི་ཕྱིར་གཞུང་དུ་བྱས་པ་ཡིན་པར་དེ་ལྟར་ཅི་སྟེ་མི་འདོད།འདི་ལྟར་དེ་ལྟར་སྨྲས་པ་ཡང་དེ་ཐམས་ཅད་མེད་པར་ལྟ་བ་དེ་ལ་མངོན་པར་ཞེན་པ་ཁ་ཅིག་སྣང་བ་ཁོ་ན་ཡིན་ནོ་aཞེ་ན།དེ་ནི་དེ་དག་གི་ཤེས་རབ་ཀྱི་ཉེས་པ་ཡིན་པའམ།སྔོན་ཆོས་ཀྱིས་
1414. ཕོངས་པར་འགྱུར་བའི་ལས་སྩོགས་པ་
1415. དེ་དག་དེ་ལྟར་ཉམས་པ་ཡིན་གྱི།འདི་ནི་ཉམས་པར་བྱེད་པ་
1416. མ་ཡིན་ནོ།།འདི་ཇི་ལྟར་ཤེས་ཤེ་ན།གོང་དུ་འགལ་བའི་ཕྱིར་རོ་ཞེས་སྨོས་པ་ཉིད་དང་སྦྱར་རོ།།མདོ་aགཞན་ལས་གང་དག་དེ་བཞིན་གཤེགས་པས་གསུངས་པའི་དོན་དང་།ཚིག་དང་ཡི་གེ་ཟབ་མོ་དག་རྟོགས་པར་ཁོང་དུ་ཆུད་པར་བྱེད།དགོངས་པ་རྟོགས་པར་བྱེད།རྗེས་སུ་མཐུན་པར་བྱེད།མི་མཐུན་པར་མི་བྱེད།སྦྱོར་བར་བྱེད།གནོད་པར་མི་བྱེད།དོན་རྟོགས་པར་ཁོང་དུ་aཆུད་པར་བྱེད་ཀྱི།ཚིག་འབྲུའི་རྗེས་སུ་རྒྱུག་པར་མི་བྱེད་པ་དེ་དག་ལ་ཡོན་ཏན་འདི་དག་དང་བདེ་
1417. བས་ལྷག་པ་དག་འབྱུང་བར་རིག་པར་བྱའོ་ཞེས་གསུངས་པ་ཡང་
1418. ཡིན་ཏེ།གང་ཞིག་སྒྲ་ཇི་བཞིན་གྱི་དོན་དུ་འཛིན་པར་བྱེད་པ་ཉིད་ཀྱིས་སེམས་ཅན་ཆུད་གསན་པར་ཞུགས་པ་དེ་ལ་ནི་འདི་འགལ་བ་ཡིན་aཏེ།ཇི་ལྟར་ན་སྒྲ་ཇི་བཞིན་གྱི་དོན་དུ་ཡང་གཟུང་བར་བྱ་ཞིང་དགོངས་པ་ཡང་རྟོགས་པར་བྱ་བ་དང་།སྔ་ཕྱི་སྦྱོར་བར་བྱ་བ་ཉིད་དུ་ཡང་བསྟན་པར་འགྱུར།དེ་ཉིད་ལས་ཀྱང་ཚངས་པ་གཞན་ཡང་དེ་བཞིན་གཤེགས་པ་ནི་དགོངས་པའི་རྣམ་གྲངས་ཀྱིས་རྟག་པ་གསུངས་པ་ཡིན་པར་ཉིད་aཞལ་གྱིས་འཆེ་བར་
1419. མཛད།ཀུན་ནས་ཉོན་མོངས་པ་གསུང་བ་
1420. དང་།ཆད་པ་གསུང་བ་དང་།མི་བྱ་བ་གསུང་བ་དང་།ལོག་པར་ལྟ་བ་ཅན་དང་།མ་དད་པ་དང་།བྱ་བ་མི་ཤེས་པ་དང་།ཁྱིམ་འབུགས་པ་དང་།སྐྱུག་
1421. པ་ཟ་བ་དང་།གོ་སྐབས་བཅོམ་པ་ཡིན་པ་
1422. ཉིད་ཞལ་aགྱིས་འཆེ་བར་མཛད་ཀྱང་དེ་བཞིན་གཤེགས་པ་ནི་བསྟན་པ་དེ་དག་ལ་མེད་ཅིང་མི་སྣང་སྟེ།དེ་ནི་
1423. དེ་བཞིན་གཤེགས་པས་དགོངས་ནས་གསུངས་པ་ཡིན་ནོ།།དེ་བཞིན་གཤེགས་པ་ནི་དགོངས་པ་གང་གིས་སེམས་ཅན་མངོན་པའི་ང་རྒྱལ་གཏོང་བའི་དགོངས་པ་དེ་
1424. དག་སྟོན་པར་མཛད་aཔ་ཡིན་ནོ།།ཚངས་པ་དེ་ལྟར་
1425. ན་དེ་བཞིན་གཤེགས་པ་ནི་དགོངས་ནས་ཆོས་སྟོན་པར་མཛད་པ་ཡིན་པས་དེ་ལ་བྱང་ཆུབ་སེམས་དཔས་སྒྲ་ཐམས་ཅད་ལ་སྐྲག་པར་མི་བྱའོ་ཞེས་གསུངས་པ་འདི་ཡང་གལ་ཏེ་བསྟན་པ་ལ་སྒྲ་ཇི་བཞིན་གྱི་དོན་མ་ཡིན་པ་ཉིད་དུ་མི་འདོད་ན་འགལ་བ་ཡིན་ནོ།།aཡང་ན་འདོད་ན་ནི་ཇི་ལྟར་ན་ཆུད་གསན་པར་བྱ་བའི་ཕྱིར་
1426. ཐེག་པ་ཆེན་པོ་གཞུང་དུ་བྱས་པ་ཡིན་ནོ
1427. །།གཞན་ཡང་བྱང་ཆུབ་སེམས་དཔའ་ཆོས་བཞི་དང་ལྡན་པ་རྣམས་ནི་མགོ་གཅིག་ཏུ་སྨྲ་བ་ཡིན་ཞིང་གདུང་བ་མེད་པར་སྨྲ་བ་ཡིན་ནོ།།བཞི་བོ་གང་དག་གང་ཞེ་ན།བྱང་ཆུབ་སེམས་aདཔའ་རྣམས་ནི་མགོ་གཅིག་ཏུ་ཆོས་ཐམས་ཅད་གང་ཟག་མེད་པར་སྨྲ་བ་ཡིན་ནོ
1428. །།བྱང་ཆུབ་སེམས་དཔའ་རྣམས་ནི་མགོ་གཅིག་ཏུ་སྐྱེ་བ་ཐམས་ཅད་ཀྱི་སྐྱེ་མཆེད་རྣམས་ལ་མངོན་པར་དགའ་བ་མེད་པར་སྨྲ་བ་ཡིན།བྱང་ཆུབ་སེམས་དཔའ་རྣམས་ནི་མགོ་གཅིག་ཏུ་ཐེག་པ་aཆེན་པོའི་བསྔགས་པ་སྨྲ་བ་ཡིན།བྱང་ཆུབ་སེམས་དཔའ་རྣམས་ནི་མགོ་གཅིག་ཏུ་དགེ་བ་དང་།མི་དགེ་བའི་ལས་རྣམས་ཆུད་མི་ཟ་བར་སྨྲ་བ་ཡིན་ནོ་ཞེས་གསུངས་པའི་གསུང་འདི་ཡང་མེད་པར་
1429. ལྟ་བ་འཛིན་དུ་འཇུག་པ་ལ་འགལ་བ་ཡིན་ནོ།།འཕགས་པ་དྲི་མ་མེད་པར་གྲགས་པས་aབསྟན་པ་ལས།ཡོད་པའང་མ་ཡིན་མེད་པའང་མིན་ཏེ་ཆོས་འདི་ཀུན།།རྒྱུ་ལ་བརྟེན་ནས་འབྱུང་
1430. ཡིན་འདི་ལ་བདག་མེད་ཅིང་།།བྱེད་པ་པོའམ་ཚོར་བ་པོ་མེད་དགེ་དང་མི་དགེ་ཡི།།ལས་ནི་ཅི་ཡང་ཆུད་མི་ཟ་བར་གསུངས་པ་
1431. ལགས།།ཞེས་བཅོམ་ལྡན་འདས་ལ་བྱང་ཆུབ་སེམས་aདཔའ་སེམས་དཔའ་ཆེན་པོ་དཀོན་མཆོག་འབྱུང་གནས་ཀྱིས་བསྟོད་པ་སྦྱར་བ་འདི་ཡང་འགལ་བར་འགྱུར་རོ།།ཀུན་ཏུ་སྣང་བའི་མདོ་སྡེ་ལས་ཀྱང་།སྒྲ་ཇི་བཞིན་གྱི་དོན་དུ་འཛིན་ན་ཉེས་པ་ལྔ་ཡོད་དོ
1432. །།ལྔ་གང་ཞེ་ན།མི་མོས་པའི་གནས་སུ་འགྱུར་བའི་ཉེས་པ་aདང་།བཙལ་བ་ཉམས་པའི་ཉེས་པ་དང་།གཞན་ལ་སླུ་བར་བྱེད་པའི་ཉེས་པ་དང་།སྟོན་པ་ལ་སྐུར་པ་འདེབས་པའི་ཉེས་པ་དང་།ཆོས་སྤོང་བར་བྱེད་པའི་ཉེས་པའོ་ཞེས་རང་གི་སྒྲས་བསྟན་པ་ཡིན་ནོ།།བྱང་ཆུབ་སེམས་དཔའ་ལེགས་པར་རྣམ་པར་བྱང་བ་རྟོགས་
1433. པས་ཀྱང་།aསྒྲ་བཞིན་དོན་ནི་ཀུན་ཏུ་བརྟགས་པ་ན།།རང་དགའ་དག་གིས་བློ་ནི་ཉམས་འགྱུར་ལ།།ལེགས་པར་གསུངས་
1434. ལ་སྐུར་ཅིང་སྨད་པར་འགྱུར།།ཆོས་ལ་ཁོང་ཁྲོ་སྒྲིབ་པར་འགྱུར་བ་ཡིན།།ཞེས་གསུངས་པ་དེ་དང་
1435. ཡང་འགལ་བར་འགྱུར་རོ།།ཐེག་པ་ཆེན་པོའི་མདོ་དད་པ་aཆེན་པོ་སྐྱེ་བ་ལས་ཀྱང་།བཅོམ་ལྡན་འདས་ཀྱིས་
1436. རིགས་ཀྱི་བུ་སྒྲ་ཇི་བཞིན་དུ་ཚུལ་བཞིན་མ་ཡིན་པས་ཆོས་རྣམས་ལ་རབ་ཏུ་རྣམ་པར་འབྱེད་ན་ཐེག་པ་ཆེན་པོ་ལ་དད་པའི་འབྱུང་གནས་སུ་མི་འགྱུར་རོ།།དགོངས་པ་ཅན་གྱི་དོན་ནི་སྒྲ་ཇི་
1437. བཞིན་མ་ཡིན་པར་ཚུལ་བཞིན་ཡིད་ལ་བྱེད་ན་aཐེག་པ་ཆེན་པོ་ལ་དད་པའི་འབྱུང་གནས་སུ་འགྱུར་རོ།།རིགས་ཀྱི་བུ་འདི་ལྟར་བྱང་ཆུབ་སེམས་དཔའ་སྒྲ་ཇི་བཞིན་དུ་ཚུལ་བཞིན་མ་ཡིན་པས་ཆོས་རྣམས་ལ་རབ་ཏུ་རྣམ་པར་འབྱེད་ན།ལྟ་བ་བཟང་པོ་མ་ཡིན་པ་ཉི་ཤུ་རྩ་བརྒྱད་སྐྱེ་སྟེ།འདི་ལྟ་སྟེ།མཚན་མར་ལྟ་བ་དང་།ལྟ་aབ་ལ་ལྟ་བ་མ་ཡིན་པར་ལྟ་བ་དང་།ཐ་སྙད་ལ་སྐུར་པ་འདེབས་པའི་ལྟ་བ་དང་།ཀུན་ནས་ཉོན་མོངས་པ་ལ་སྐུར་པ་འདེབས་པའི་ལྟ་བ་དང་།དེ་ཁོ་ན་ཉིད་ལ་སྐུར་པ་འདེབས་པའི་ལྟ་བ་དང་།སྦྱོར་བ་གཏོང་བའི་ལྟ་བ་དང་།ཡོངས་སུ་འཛིན་པའི་ལྟ་བ་དང་།བསྒྱུར་བའི་
1438. ལྟ་བ་དང་།ངེས་aཔར་འབྱིན་པ་མ་ཡིན་པའི་ལྟ་བ་དང་།ཁ་ན་མ་ཐོ་བ་མེད་པ་ཉིད་དུ་ལྟ་བ་དང་།ངེས་པར་འབྱུང་བར་ལྟ་བ་དང་།སྒྲིབ་པ་ལ་སོགས་པའི་ལྟ་བ་དང་།བརྙས་པའི་ལྟ་བ་དང་།འཁྲུག་
1439. པའི་ལྟ་བ་དང་།བསོད་ནམས་མ་ཡིན་པ་སྐྱེད་
1440. པའི་ལྟ་བ་དང་།ཕྱིན་ཅི་ལོག་གི་ལྟ་བ་དང་།ངལ་aབ་འབྲས་བུ་མེད་པའི་ལྟ་བ་དང་།སྐྱེད་པའི་ལྟ་བ་དང་།སླུ་བའི་ལྟ་བ་དང་།ཁས་མི་ལེན་པའི་ལྟ་བ་དང་།ངན་གཡོའི་
1441. ལྟ་བ་དང་།ཚར་གཅོད་པའི་ལྟ་བ་དང་།བཀུར་སྟིར་
1442. ལྟ་བ་དང་།སྐུར་པའི་ལྟ་བ་དང་།རྨོངས་པ་ཉིད་ཚབས་ཆེ་བའི་ལྟ་བ་དང་།ཁ་ན་མ་ཐོ་བ་ཉིད་ཀྱི་ལྟ་བ་aདང་།ལྟ་བ་ཆེན་པོ་དང་།མངོན་བའི་ང་རྒྱལ་གྱི་ལྟ་བའོ།།རིགས་ཀྱི་བུ་དེ་ལ་མཚན་མར་ལྟ་བ་གང་ཞེ་ན།ངས་ཀུན་ཏུ་སྦྱོར་བ་ལས་བྱུང་བའི་ངོ་བོ་ཉིད་ལ་དགོངས་ནས་ཆོས་རྣམས་ཀྱི་མེད་བ་ཉིད་བསྟན་པ་གང་ཡིན་པ་དེ་ལ་སྒྲ་ཇི་བཞིན་གྱི་དོན་དུ་མངོན་པར་ཞེན་ཅིང་ཀུན་ནས་ཉོན་aམོངས་པའི་ཆོས་རྣམས་དང་།རྣམ་པར་བྱང་བའི་ཆོས་རྣམས་ལ་ཡང་མེད་པ་ཉིད་དུ་མངོན་པར་ཞེན་པ་ན་མེད་པ་ཉིད་དུ་མཚན་མར་བཟུང་ནས་མེད་པར་ལྟ་བ་འབྱུང་བ་
1443. སྟེ།དེ་ལྟ་བས་ན་མཚན་མར་ལྟ་བ་ཞེས་བྱའོ།།དེ་ལ་ལྟ་བ་ལ་ལྟ་བ་མ་ཡིན་པར་ལྟ་བ་ནི་བྱང་ཆུབ་སེམས་དཔའ་aམེད་པར་ལྟ་བ་དེ་ལ་མངོན་པར་ཞེན་པ་ནི་ལྟ་བ་མ་ཡིན་པའི་འདུ་ཤེས་འབྱུང་བ་ཡིན་ནོ།།མེད་པར་ལྟ་བ་གང་ཡིན་པ་དེ་ནི་དེའི་ལྟ་བ་ཆེན་པོ་ཡིན་ཏེ།དེ་ལྟ་བས་ན་ལྟ་བ་ལ་ལྟ་བ་མ་ཡིན་པར་ལྟ་བ་ཞེས་བྱའོ།།དེ་ལ་ཐ་སྙད་ལ་སྐུར་པ་འདེབས་པའི་ལྟ་བ་དང་།ཀུན་ནས་ཉོན་aམོངས་པ་ལ་སྐུར་བ་འདེབས་པའི་ལྟ་བ་དང་།དེ་ཁོ་ན་ཉིད་ལ་སྐུར་པ་འདེབས་པའི་ལྟ་བ་ནི་མཚན་མར་ལྟ་བ་དེས་ཐམས་ཅད་ལ་སྐུར་པ་འདེབས་པ་ན་ཐ་སྙད་ལ་སྐུར་པ་འདེབས་པར་ལྟ་བ་ལ་ཡང་མངོན་པར་ཞེན་པར་བྱེད།ཀུན་ནས་ཉོན་མོངས་པ་ལ་སྐུར་པ་འདེབས་པའི་ལྟ་བ་ལ་aཡང་མངོན་པར་ཞེན་པར་བྱེད།དེ་ཁོ་ན་ཉིད་ལ་སྐུར་པ་འདེབས་པའི་ལྟ་བ་ལ་ཡང་
1444. མངོན་པར་ཞེན་པར་བྱེད་དོ
1445. །།དེ་ལྟ་བས་ན་ཐ་སྙད་ལ་སྐུར་པ་འདེབས་པའི་ལྟ་བ་ཞེས་ཀྱང་བྱའོ།།ཀུན་ནས་ཉོན་མོངས་པ་ལ་སྐུར་པ་འདེབས་པའི་ལྟ་བ་ཞེས་ཀྱང་བྱའོ།།དེ་ཁོ་ན་ཉིད་ལ་སྐུར་པ་འདེབས་aཔའི་ལྟ་བ་ཞེས་ཀྱང་བྱའོ།།དེ་ལ་སྦྱོར་བ་གཏོང་བའི་ལྟ་བ་ནི་སྐུར་པ་འདེབས་པའི་ལྟ་བ་ཅན་དེ་ཉིད་ཕྱིས་གང་གིས་ཁྱད་པར་དུ་འགྲོ་བ་ལས་ཡོངས་སུ་ཉམས་པར་འགྱུར་བ་རབ་ཏུ་རྣམ་པར་འབྱེད་པའི་སྦྱོར་བ་གཏོང་བའོ།།དེ་ལ་ཡོངས་སུ་འཛིན་པའི་ལྟ་བ་ནི་ལྟ་བ་ལ་ལྟ་བ་མ་ཡིན་པར་ལྟ་aབ་དང་།སྐུར་པ་འདེབས་པའི་ལྟ་བ་དང་།སྦྱོར་བ་གཏོང་བའི་ལྟ་བ་ཅན་དེ་ཉིད་གཞན་དག་དང་ལྷན་ཅིག་ཏུ་ཆོས་ཀྱི་མཚན་ཉིད་རྣམ་པར་གཏན་ལ་དབབ་པར་བྱེད་པ་ན་མེད་པའི་ཕྱོགས་ཁོ་ནར་ཡོངས་སུ་འཛིན་པས་ན་དེ་ལྟ་བས་ན་ཡོངས་སུ་འཛིན་པའི་ལྟ་བ་ཞེས་aབྱའོ།།དེ་ལ་སྒྱུར་བའི་ལྟ་བ་ནི་གལ་ཏེ་ཐེག་པ་ཆེན་པོའི་མདོ་སྡེའི་དོན་གྱི་བསྔགས་པ་
1446. བརྗོད་པ་ན་འདི་དག་ཐམས་ཅད་ནི་མེད་པའི་དོན་སྟོན་པ་ཡིན་ནོ་ཞེས་དོན་དེ་དག་
1447. ལྟ་བ་དེ་ཁོ་ནར་སྒྱུར་བར་བྱེད་པ་ཡིན་ཏེ།དེ་ལྟ་བས་ན་སྒྱུར་བའི་ལྟ་བ་ཞེས་བྱའོ།།རིགས་ཀྱི་བུ་དེ་ལ་ངེས་པར་འབྱིན་aཔ་མ་ཡིན་པའི་ལྟ་བ་ནི་ཡོངས་སུ་འཛིན་པའི་ལྟ་བ་གང་ཡིན་པ་དང་།སྒྱུར་བའི་ལྟ་བ་གང་ཡིན་པ་དེ་ནི་བདག་གམ་གཞན་གྱི་ཕྱིར་རེ་ཞིག་ཐེག་པ་དམན་པས་རྫོགས་པའི་བྱང་ཆུབ་ཏུ་ངེས་པར་འབྱིན་པ་མ་ཡིན་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལྟ་ཅི་སྨོས་པ་སྟེ།དེ་aལྟ་བས་ན་ངེས་པར་འབྱིན་པ་མ་ཡིན་པའི་ལྟ་བ་ཞེས་བྱའོ།།དེ་ལ་ཁ་ན་མ་ཐོ་བ་མེད་པ་ཉིད་དུ་ལྟ་བ་ནི།དེ་
1448. མེད་པའི་མཚན་མ་ཉིད་དུ་ལྟ་བར་གྱུར་ནས་འདི་ལྟ་སྟེ།བྱང་ཆུབ་སེམས་དཔའ་གང་ཞིག་ལྟ་བ་འདི་དང་ལྡན་ན་འཁྲུལ་བའི་ཉེས་བྱས་ཅུང་ཟད་སྤྱད་ཀྱང་དེ་ལ་ཐམས་ཅད་aདུ་ཁ་ན་མ་ཐོ་བར་མི་འགྱུར་བར་ལྟ་བ་འབྱུང་བ་སྟེ།དེ་བས་ན་ཁ་ན་མ་ཐོ་བ་མེད་པ་ཉིད་དུ་ལྟ་བ་ཞེས་བྱའོ།།དེ་ལ་ངེས་པར་འབྱུང་བར་ལྟ་བ་ནི་བྱང་ཆུབ་སེམས་དཔའ་མེད་པའི་མཚན་མར་ལྟ་བ་ཅན་དེ་ཉིད་འདི་སྙམ་དུ་མེད་པའི་མཚན་མར་ལྟ་བ་འདི་ནི་ཉེས་བྱས་ཀྱི་ཁ་ན་མ་ཐོ་བ་aཐམས་ཅད་ལས་ངེས་པར་འབྱུང་བ་ཡིན་ནོ་སྙམ་དུ་སེམས་པ་གང་ཡིན་པ་སྟེ།དེ་ངེས་པར་འབྱུང་བ་ནི་མ་ཡིན་ནོ།།དེ་ལྟ་བས་ན་ངེས་པར་འབྱུང་བར་ལྟ་བ་ཞེས་བྱའོ།།ཁ་ན་མ་ཐོ་བ་
1449. ཉིད་དང་།ངེས་པར་འབྱུང་བར་ལྟ་བ་དག་ཉིད་སྒྲིབ་པ་ལ་སོགས་པའི་ལྟ་བ་ཡིན་ཏེ།སྒྲིབ་པའི་aརྒྱུ་དེ་ལ་དེའི་གཉེན་པོ་ཡིན་པར་བློ་འབྱུང་བའི་ཕྱིར་རོ།།དེ་ལ་བརྙས་པའི་ལྟ་བ་ནི་བྱང་ཆུབ་སེམས་དཔའ་མེད་པའི་མཚན་མར་ལྟ་བ་ཅན་དེ་ཉིད་
1450. ཉན་ཐོས་ཀྱི་ཐེག་པ་ལ་ཆོས་འདི་དག་ནི་བྱང་ཆུབ་སེམས་དཔས་གོམས་པར་མི་བྱའོ།།ཆོས་འདི་དག་ནི་དམན་པ་ཡིན་པས་འདི་དག་ལ་བྱང་aཆུབ་སེམས་དཔས་མཁས་པ་ཉིད་དུ་མི་བྱའོ།།ཆོས་འདི་དག་ནི་བྱང་ཆུབ་སེམས་དཔས་ཐག་རིང་དུ་སྤང་བར་བྱའོ་ཞེས་བརྙས་པའི་སེམས་སྐྱེ་བ་གང་ཡིན་པ་སྟེ།དེ་ལྟ་
1451. བས་ན་བརྙས་པའི་ལྟ་བ་ཞེས་བྱའོ།།དེ་ལ་འཁྲུག་པའི་ལྟ་བ་ནི་བྱང་ཆུབ་སེམས་དཔའ་མེད་པའི་aམཚན་མར་ལྟ་བ་ཅན་དེ་ཉིད་གང་ཟག་ཉན་ཐོས་ཀྱི་ཐེག་པ་པ་དེ་དག་ལ་འདི་དག་དང་ལྷན་ཅིག་གནས་པར་མི་བྱ།གླེང་བ་དང་།ཀུན་ཏུ་གླེང་བ་དང་།སྨྲ་བ་དང་།གོས་ལ་སོགས་པ་ཀུན་ཏུ་སྤྱད་པ་དང་།ལོངས་སྤྱད་
1452. པར་མི་བྱའོ་ཞེས་ཁོང་ཁྲོ་བའི་སེམས་སྟོན་པ་གང་ཡིན་པ་aདེ།དེ་ལྟ་
1453. བས་ན་འཁྲུག་པའི་ལྟ་བ་ཞེས་བྱའོ།།དེ་ལ་བསོད་ནམས་མ་ཡིན་པ་སྐྱེད་
1454. པའི་ལྟ་བ་ནི་དེ་ཉིད་བརྙས་པའི་ལྟ་བ་དང་།འཁྲུག་པའི་ལྟ་བ་ཅན་དུ་གྱུར་ན་
1455. བསོད་ནམས་མ་ཡིན་པ་མང་དུ་བསྐྱེད་པ་ཡིན་ཏེ།དེ་ལྟ་བས་ན་བསོད་ནམས་མ་ཡིན་པ་སྐྱེད་པའི་ལྟ་བ་ཞེས་བྱའོ།།aདེ་ལ་ཕྱིན་ཅི་ལོག་གི་ལྟ་བ་ནི་བྱང་ཆུབ་སེམས་དཔའ་མེད་པའི་མཚན་མར་ལྟ་བ་ཅན་དེ་ཉིད་གང་གིས་ན་དེའི་ཏིང་ངེ་
1456. འཛིན་རྣམ་པ་གསུམ་བསྒོམ་
1457. པ་དེ་མི་འགྲུབ་པ་སྟོང་པ་ཉིད་ལ་སྟོང་པ་ཉིད་དུ་མི་རྟོག་པ་དང་།མཚན་མ་མེད་པ་ལ་མཚན་མ་མེད་པ་ཉིད་དུ་མི་རྟོག་པ་དང་།སྨོན་པ་མེད་aཔ་ལ་སྨོན་པ་མེད་པ་ཉིད་དུ་མི་རྟོག་པ་གང་ཡིན་པ་སྟེ།དེ་ལྟ་བས་ན་ཕྱིན་ཅི་ལོག་གི་ལྟ་བ་ཞེས་བྱའོ།།དེ་ལ་ངལ་བ་འབྲས་བུ་མེད་པའི་ལྟ་བ་ནི་བྱང་ཆུབ་སེམས་དཔའ་ཕྱིན་ཅི་ལོག་གི་ལྟ་བ་ཅན་དེའི་ཏིང་ངེ་འཛིན་བསྒོམ་
1458. པ་ངལ་བ་འབྲས་བུ་མེད་པ་གང་ཡིན་པ་སྟེ།དེ་ལྟ་བས་ན་ངལ་བ་aའབྲས་བུ་མེད་པའི་ལྟ་བ་ཞེས་བྱའོ།།དེ་ལ་སྐྱེད་པའི་ལྟ་བ་ནི་བྱང་ཆུབ་སེམས་དཔའ་མེད་པའི་མཚན་མར་
1459. ལྟ་བ་ཅན་དེ་ཉིད་འདི་ལྟར་བྱང་ཆུབ་སེམས་དཔའ་གང་ལྟ་བ་དེ་ལ་སྐྱེ་བོའི་ཚོགས་ཆེན་པོ་ཡང་དག་པར་ལེན་དུ་འཇུག་ཅིང་སྐྱེ་བོའི་ཚོགས་ཆེན་པོ་དད་པར་བྱེད་པ་དེ་ནི་བསོད་ནམས་aམང་པོ་སྐྱེད་པ་ཡིན་ནོ་ཞེས་ལྟ་བ་
1460. འབྱུང་བ་གང་ཡིན་པ་སྟེ།དེ་ལྟ་བས་ན་སྐྱེད་པའི་ལྟ་བ་ཞེས་བྱའོ།།དེ་ལ་སླུ་
1461. བའི་ལྟ་བ་ནི་བྱང་ཆུབ་སེམས་དཔའ་སྐྱེས་
1462. པའི་ལྟ་བ་ཅན་བསོད་ནམས་ཀྱི་བསམ་པ་ཅན་དེ་བདག་གམ་གཞན་ལས་བསོད་ནམས་སླུ་
1463. བ་འབྱུང་བ་གང་ཡིན་པ་སྟེ།དེ་ལྟ་
1464. བས་aན་སླུ་
1465. བའི་ལྟ་བ་ཞེས་བྱའོ།།དེ་ལ་ཁས་མི་ལེན་པའི་ལྟ་བ་ནི་བྱང་ཆུབ་སེམས་དཔའ་མེད་པའི་མཚན་མར་ལྟ་བ་ཅན་དེ་ཉིད་འདི་སྙམ་དུ་བདག་གིས་ཆོས་ཐམས་ཅད་མེད་པ་ཉིད་འདི་ལ་གཞན་དག་དང་རྩོད་པར་བྱེད་པ་ན་ཡང་ཕྱོགས་འགའ་ཡང་ཁས་བླངས་aབར་
1466. མི་བྱ་ཞིང་།བདག་གིས་སུན་ཅི་ཕྱིན་པ་འབའ་ཞིག་བྱའོ་སྙམ་དུ་སེམས་པ་གང་ཡིན་པ་སྟེ།དེ་ལྟ་བས་ན་ཁས་མི་ལེན་པའི་ལྟ་བ་ཞེས་བྱའོ།།དེ་ལ་ངན་གཡོའི་ལྟ་བ་ནི་བྱང་ཆུབ་སེམས་དཔའ་མེད་པ་མཚན་མར་ལྟ་བ་ཅན་ཕྱོགས་ཁས་མི་ལེན་ཅིང་སྒྲ་ཇི་བཞིན་གྱི་མེད་པ་aཉིད་དེ་རྣམ་པར་འཇོག་
1467. པ་དེ་ཉིད་ཚིག་དོར་བ་
1468. དང་།ལྟག་ཆོད་སྨྲ་བའི་སྦྱོར་བ་བྱེད་དོ།།ཚིག་དོར་བ་
1469. དང་ལྟག་ཆོད་སྨྲ་བའི་སྦྱོར་བ་ནི་ངན་གཡོ་སྨྲ་བ་ཞེས་བྱ་བ་སྟེ
1470. །དེ་ལྟ་བས་ན་ངན་གཡོའི་ལྟ་བ་ཞེས་བྱའོ།།དེ་ལ་ཚར་གཅད་
1471. པའི་ལྟ་བ་ནི་བྱང་ཆུབ་སེམས་དཔའ་ཁས་མི་ལེན་aཔའི་ལྟ་བ་དང་།ངན་གཡོའི་ལྟ་བ་ཅན་དེ་ཉིད་སྨྲ་བ་སྙིང་པོ་མེད་པའི་ཕྱིར་མཁས་པ་རྣམས་ཀྱིས་དུས་ཐམས་ཅད་དུ་ཚར་གཅད་
1472. པ་ཡིན་ཏེ།དེ་ལྟ་བས་ན་ཚར་གཅད་
1473. པའི་ལྟ་བ་ཞེས་བྱའོ།།དེ་ལ་བཀུར་སྟིའི་ལྟ་བ་ནི་བྱང་ཆུབ་སེམས་དཔའ་མེད་པའི་མཚན་མར་ལྟ་བ་ཅན་དེ་ཉིད་aའདི་ལྟར་གང་ཞིག་དེ་བཞིན་གཤེགས་པས་གསུངས་པའི་ལྟ་བ་འདི་ལ་བརྟེན་
1474. པ་ནི་སྟོན་པ་ལ་བཀུར་སྟི་བྱེད་པ་ཡིན།བླ་མར་བྱེད་པ་ཡིན།རི་མོར་བྱེད་པ་ཡིན།མཆོད་པར་བྱེད་པ་ཡིན་ནོ་ཞེས་བྱ་བར་ལྟ་བ་འབྱུང་སྟེ།བཀུར་སྟི་བྱེད་པ་ནི་མ་ཡིན་ནོ།།དེ་ལྟ་བས་ན་བཀུར་aསྟིའི་ལྟ་བ་ཞེས་བྱའོ།།དེ་ལ་སྐུར་པའི་ལྟ་བ་ནི་བྱང་ཆུབ་སེམས་དཔའ་བཀུར་སྟིའི་ལྟ་བ་ཅན་དེ་ཉིད་དེ་བཞིན་གཤེགས་པ་ལ་སྐུར་པ་འདེབས་པར་བྱེད་པ་གང་ཡིན་པ་སྟེ།བཀུར་སྟི་མི་བྱེད་པ་འབའ་ཞིག་ནི་མ་ཡིན་ནོ།།དེ་ལྟ་བས་ན་སྐུར་པའི་ལྟ་བ་ཞེས་བྱའོ།།དེ་ལ་རྨོངས་པ་aཉིད་ཚབས་ཆེ་བའི་ལྟ་བ་ནི་བྱང་ཆུབ་སེམས་དཔའ་མེད་པའི་མཚན་མར་ལྟ་བ་
1475. ཅན་དེ་ཉིད་བྱང་ཆུབ་སེམས་དཔའ་སྒྲ་ཇི་བཞིན་དུ་མངོན་པར་མ་ཞེན་པ་ལྟ་བ་ཕྱིན་ཅི་མ་ལོག་པ་གཞན་རྣམས་ཀྱི་རིགས་པ་ཡང་དག་པར་བསྟན་པ་ཡང་བྱས།རྣམ་པ་དུ་མར་བཟློག་པ་ཡང་བྱས་བཞིན་དུ་aལྟ་བ་དེ་ལས་བཟློག་པར་མི་ནུས་པ་གང་ཡིན་པ་སྟེ།དེ་ལྟ་བས་ན་རྨོངས་པ་ཉིད་ཚབས་ཆེ་བའི་ལྟ་བ་ཞེས་བྱའོ།།དེ་ལ་ཁ་ན་མ་ཐོ་བ་ཉིད་ཀྱི་ལྟ་བ་ནི་བྱང་ཆུབ་སེམས་དཔའ་རྨོངས་པ་ཉིད་ཚབས་ཆེ་བའི་ལྟ་བ་དེ་ཉིད་ཁ་ན་མ་ཐོ་བ་ཉིད་ཀྱི་ལྟ་བ་ཞེས་བྱའོ།།དེ་ལ་ལྟ་བ་ཆེན་པོ་ནི་ལྟ་aབ་ཉི་ཤུ་རྩ་དྲུག་པོ་
1476. འདི་ཐམས་ཅད་ལྟ་བ་ཆེན་པོ་ཞེས་བྱའོ།།དེ་ཅིའི་ཕྱིར་ཞེ་ན།ལྟ་བ་འདི་ཇི་ལྟ་བུ་ཡིན་པ་ལྟར་འཇིག་ཚོགས་ཀྱི་ལྟ་བའི་གཞི་ཅན་ལྟ་བའི་རྣམ་པ་དྲུག་ཅུ་རྩ་གཉིས་པོ་དག་ནི་དེ་ལྟར་ཁ་ན་མ་ཐོ་བ་ཆེན་པོ་དང་བཅས་བ་མ་ཡིན་ནོ།།དེ་ལྟ་བས་ན་ལྟ་བ་ཆེན་པོ་ཞེས་བྱ་སྟེ།aཇི་ལྟར་བྱང་ཆུབ་སེམས་དཔའ་ཆོས་མ་ཡིན་པ་ལ་ཆོས་སུ་འདུ་ཤེས་པ་དོན་མ་ཡིན་པ་ལ་དོན་དུ་འདུ་ཤེས་ནས་འདི་ལྟར་ལྟ་བ་ཅན་མེད་པར་ལྟ་བ་སྟོན་པར་བྱེད་པ་ན།ཆོས་ཀྱིས་ཕོངས་པར་འགྱུར་བའི་ལས་དུས་
1477. ཚད་མེད་པར་སྒྲིབ་པ་ཡོངས་སུ་འཛིན་པར་བྱེད་པ་དང་།འཇིག་རྟེན་ཀུན་ཏུ་aསྦྱོར་བར་བྱེད་པ་དེ་ལྟར་འཇིག་ཚོགས་ལ་ལྟ་བའི་རྩ་བ་ཅན་གྱི་ལྟ་བའི་རྣམ་པ་དག་ནི་ཆོས་ཀྱིས་ཕོངས་པར་འགྱུར་བའི་ལས་དང་འཇིག་རྟེན་ཀུན་ཏུ་སྦྱོར་བར་མི་བྱེད་དོ།།དེ་ལ་མངོན་པའི་ང་རྒྱལ་གྱི་ལྟ་བ་ནི་ལྟ་བ་ཆེན་པོ་དེ་ཉིད་ལ་མངོན་པའི་ང་རྒྱལ་གྱི་ལྟ་བ་ཅན་ཞེས་བྱ་
1478. སྟེ།ཐེག་པ་aཆེན་པོའི་ཆོས་རྣམས་ལ་སྒྲ་ཇི་བཞིན་གྱི་དོན་དུ་མངོན་པའི་ང་རྒྱལ་བྱེད་པ་ན་ལོག་པའི་ལྟ་བ་འདི་འབྱུང་བས་སོ།།དེ་ལྟ་བས་ན་མངོན་པའི་ང་རྒྱལ་ཞེས་བྱའོ་ཞེས་གསུངས་སོ།།དེ་ལྟ་བས་ན་ཐེག་པ་ཆེན་པོ་ནི་དགོངས་པ་ཅན་གྱི་དོན་ཡིན་པའི་ཕྱིར་ཉམས་པར་བྱེད་པའི་གཞུང་aདུ་བྱས་པ་མ་ཡིན་ནོ།།ཡང་ཅིའི་ཕྱིར་ཞེ་ན།ལྟ་བ་མི་བཟང་བ་བཀག་པའི་ཕྱིར་རོ།།ཇི་ལྟར་བཀག་པའི་ཕྱིར་ཞེ་ན།ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་ལས།རབ་འབྱོར་གཞན་ཡང་
1479. བྱང་ཆུབ་སེམས་དཔའ་སེམས་དཔའ་ཆེན་པོའི་དྲུང་དུ་བདུད་སྡིག་ཅན་དགེ་aསློང་གི་ཆ་བྱད་དུ་འོངས་ནས་འདི་སྐད་དུ།ཆོས་དེ་ནི་ནམ་མཁའ་དང་འདྲ་སྟེ།འདི་ལྟ་སྟེ།ཐམས་ཅད་མཁྱེན་པ་ཉིད་དོ།།ཆོས་དེ་ནི་མེད་པ་སྟེ།འདི་ལྟ་སྟེ།ཐམས་ཅད་མཁྱེན་པ་ཉིད་དོ།།ཆོས་དེ་ནི་ཡོད་པ་མ་ཡིན་པ་
1480. སྟེ།འདི་ལྟ་སྟེ།ཐམས་ཅད་མཁྱེན་པ་aཉིད་ཡིན་པ་འདི་ལ་སུ་ཞིག་ཤེས་པར་འགྱུར།འདི་ལ་སུ་ཞིག་མངོན་པར་རྫོགས་པར་འཚང་རྒྱ་བར་འགྱུར།དེས་
1481. སུ་ཡང་ངེས་པར་འབྱིན་པར་མི་བྱེད་དེ།གང་ཞིག་མངོན་པར་རྫོགས་པར་འཚང་རྒྱ་བར་བྱེད་པ་དང་།གང་གིས་མངོན་པར་རྫོགས་aཔར་འཚང་རྒྱ་བར་བྱ་
1482. བའི་ཆོས་དེ་ཐམས་ཅད་ནི་ནམ་མཁའ་དང་འདྲ་བ་ཡིན་པས་ཁྱོད་དོན་མེད་པས་
1483. རྣམ་པར་ཉམས་སོ།།འདི་ལྟ་སྟེ།བླ་ན་མེད་པ་ཡང་དག་པར་རྫོགས་བའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་བྱའོ་ཞེས་བྱ་བ་འདི་ནི་བདུད་ཀྱིས་བསྟན་པ་ཡིན་གྱི།དེ་ནི་སངས་aརྒྱས་ཀྱིས་གསུངས་པ་མ་ཡིན་ནོ་
1484. ཞེས་འདུན་པ་ཟློག་པར་བྱེད་ན།རིགས་ཀྱི་བུའམ།རིགས་ཀྱི་བུ་མོ་དེས་འདི་ནི་བདུད་ཀྱི་ལས་ཡིན་ནོ་ཞེས་དེ་ལྟར་ཤེས་པར་བྱ་ཞིང་དེ་ལྟར་རིག་པར་བྱའོ་ཞེས་འབྱུང་བ་ཡིན་ནོ།།གལ་ཏེ་ཐེག་པ་ཆེན་པོ་མེད་པར་ལྟ་བ་འཛིན་དུ་
1485. འཇུག་པའི་aཕྱིར་གཞུང་དུ་བྱས་པ་ཡིན་ན་འདི་ནི་བདུད་ཀྱི་ལས་ཡིན་ནོ་ཞེས་མེད་པར་ལྟ་བ་དེ་བཀག་པར་མི་འགྱུར་བ་ཞིག་གོ།།ཅིའི་ཕྱིར་གཞན་དུ་དོན་དམ་པ་ཞེས་བྱ་བ་གང་ཡིན་པ་དེ་ཉིད་གཞན་དུ་བདུད་ཀྱི་ལས་ཞེས་བསྟན་ཞེ་ན།དགོངས་པ་ཅན་གྱི་དོན་ལ་དགོངས་ནས་དོན་དམ་པ་ཞེས་aགསུངས་ལ།སྒྲ་ཇི་བཞིན་གྱི་དོན་ལ་དགོངས་ནས་བདུད་ཀྱི་ལས་ཞེས་གསུངས་པ་ཡིན་ནོ།།གཞན་ཡང་མི་དགེ་བའི་ལས་ཀྱི་ལམ་དགག་པར་ཡང་འབྱིན་པ་ནི་མེད་དོ་ཞེས་བྱ་བ་དེ་ལྟ་བུ་ལ་སོགས་པ་ལོག་པར་ལྟ་བ་ལན་མང་དུ་བཀག་པ་ཡིན་ཏེ་དེས་ན
1486. །གང་ཞིག་ཐམས་ཅད་མེད་དོ་aཞེས་བྱ་བ་འཛིན་དུ་གཞུག་པར་ཞུགས་པ་དེ་ཇི་ལྟར་ན་བྱིན་པ་ནི་མེད་དོ་ཞེས་བྱ་བ་དེ་ལྟ་བུ་ལ་སོགས་པ་འགོག་པར་བྱེད་དེ།དེའི་ཕྱིར་ན་ཡང་འདི་ལྟ་བ་བཟང་པོ་མ་ཡིན་པ་འཛིན་དུ་གཞུག་པའི་ཕྱིར་ཉམས་པར་བྱེད་པའི་གཞུང་དུ་བྱས་པ་མ་ཡིན་ནོ།།ཡང་ཅིའི་ཕྱིར་ཞེ་ན།ཕན་པའི་aཐབས་བསྟན་པའི་ཕྱིར་རོ།།བསོད་ནམས་ཐམས་ཅད་བསགས་པའི་མདོ་ལས།རིགས་ཀྱི་བུ་གཞན་ཡང་བྱང་ཆུབ་སེམས་དཔའ་ཆོས་བཞི་དང་ལྡན་ན་མྱུར་དུ་མི་སྐྱེ་བའི་ཆོས་ལ་བཟོད་པ་འཐོབ་བོ།།བཞི་པོ་གང་དག་ཅེ་ན
1487. །ལྟ་བ་སྤངས་པས་བདོག་པ་ཐམས་ཅད་ཡོངས་aསུ་གཏོང་བ་ཉིད་དང་།ཉོན་མོངས་པ་ཐམས་ཅད་རབ་ཏུ་ཞི་བས་ཚུལ་ཁྲིམས་ཡོངས་སུ་དག་པ་ཉིད་དང་།ཆོས་ལ་འཇུག་པའི་བཟོད་པའི་སྟོབས་དང་ལྡན་པ་ཉིད་དང་།དབེན་པའི་ཆོས་ལ་མོས་པས་བརྩོན་འགྲུས་བརྩམས་པ་ཉིད་དང་ངོ་།།བཞི་པོ་གཞན་དག་གིས་ཀྱང་ཡིན་aཏེ།སེམས་ཅན་ཐམས་ཅད་ཡོངས་སུ་སྐྱོབ་པ་ཉིད་ཀྱིས་བྱམས་པ་ཆེན་པོ་དང་།འཁོར་བ་ལ་ཡོངས་སུ་མི་སྐྱོ་བ་ཉིད་ཀྱིས་
1488. སྙིང་རྗེ་ཆེན་པོ་དང་།ཆོས་ལ་དགའ་བ་དང་།རབ་ཏུ་དགའ་བ་ཉིད་ཀྱིས་དགའ་བ་ཆེན་པོ་དང་།རྗེས་སུ་ཆགས་པ་དང་ཁོང་ཁྲོ་བ་སྤངས་པས་བཏང་སྙོམས་aཉིད་དང་ངོ་ཞེས་གསུངས་པ་ཡིན་ན་གང་ཞིག་སེམས་ཅན་ཆུད་གསན་པར་ཞུགས་པ་དེ་ཇི་ལྟར་ན་མེད་པ་ཅན་གྱི་ལྟ་བ་ཐོབ་པར་བྱ་བའི་ཕྱིར་སེམས་ཅན་རྣམས་ལ་ཕན་པ་ཉིད་ཀྱི་ཐབས་སྟོན་པར་བྱེད།ཡང་དག་པར་སྒྲུབ་པ་
1489. དེ་མེད་པར་ཡང་མེད་པའི་ལྟ་བ་འཐོབ་པར་འགྱུར་བ་མ་ཡིན་ནམ།དེ་aལྟ་བས་ན་ཐེག་པ་ཆེན་པོ་སེམས་ཅན་རྣམས་མེད་པར་ལྟ་བ་
1490. འཛིན་དུ་འཇུག་པའི་ཕྱིར་ཉམས་པར་བྱེད་པའི་གཞུང་དུ་བྱས་པ་ཡིན་ནོ་ཞེས་བྱ་བ་དེ་རིགས་པ་མ་ཡིན་ནོ།།དེའི་ཕྱིར་ཡང་ཐེག་པ་ཆེན་པོ་ནི་སངས་རྒྱས་ཀྱི་གསུང་མ་ཡིན་ནོ་ཞེས་བྱ་བ་མ་གྲུབ་བོ།།བསྡུས་པའི་ཚིགས་སུ་བཅད་པ་aདག་ནི།ཇི་ལྟར་སངས་རྒྱས་གསུང་མ་ཡིན།།འགལ་བའི་ཕྱིར་རོ་གཞན་དེ་བཞིན།།དེ་ངེས་དོན་ཡིན་རིལ་མི་ཤེས།།ངེས་དོན་མེད་པར་ཇི་ལྟར་ཤེས།།དེ་སྒྲ་ཇི་བཞིན་དོན་མ་ཡིན
1491. །།འགལ་བའི་ཕྱིར་རོ་ཉམས་བྱེད་མིན
1492. །།ལྟ་བ་མི་བཟད་བཀག་ཕྱིར་རོ།།ཕན་པའི་aཐབས་ཀྱང་བསྟན་ཕྱིར་རོ།།དེ་ནི་ངེས་པའི་དོན་ཡིན་གྱི།།ཐེག་པ་ཆེན་པོ་ལ་ནི་ངེས་པའི་དོན་མེད་དོ་ཞེས་སྨྲས་པ་གང་ཡིན་པ་དེ་
1493. ཡང་ཐོས་པ་ཉུང་བའི་ཕྱིར་དེ་སྐད་སྨྲས་པ་ཡིན་ཏེ།དགོངས་པ་ངེས་པར་འགྲེལ་པའི་མདོ་ལས།ཆོས་ཐམས་ཅད་ནི་ངོ་བོ་ཉིད་མེད་པ་ཞེས་བྱ་བ་དེ་ལྟ་བུ་aལ་སོགས་པ་དེ་ཐམས་ཅད་ངེས་པའི་དོན་མ་ཡིན་པར་འབྱུང་ལ།མདོ་སྡེ་གཞན་གྱི་ཁྱད་པར་གཞན་མང་པོ་དག་ལས་ཀྱང་དོན་དེ་ཉིད་ཡོངས་སུ་བསྟན་ཏོ།།མདོ་སྡེའི་དུམ་བུ་དེ་དག་ནི་གཞུང་མངས་པ་
1494. ཡོངས་སུ་སྤང་བའི་ཕྱིར་མ་བཀོད་དོ།།དེ་དག་ལས་ཚིགས་སུ་བཅད་པ་ཙམ་ནི་aཤས་ཤིག་
1495. བརྗོད་པར་བྱའོ།།རེ་ཞིག་དགོངས་པ་ངེས་པར་འགྲེལ་བ་ལས།ཆོས་རྣམས་ངོ་བོ་ཉིད་མེད་ཆོས་རྣམས་མ་སྐྱེས་དང་།།ཆོས་རྣམས་མ་འགགས་ཆོས་རྣམས་གཟོད་
1496. ནས་ཞི་བ་དང་།།ཆོས་རྣམས་ཐམས་ཅད་རང་བཞིན་མྱ་ངན་འདས་པར་ནི།།aདགོངས་པ་མེད་པར་མཁས་པ་སུ་ཞིག་སྨྲ་བར་བྱེད།།མཚན་ཉིད་ངོ་བོ་ཉིད་མེད་སྐྱེ་བ་ངོ་བོ་མེད།།དོན་དམ་ངོ་བོ་ཉིད་མེད་དོ་ཞེས་ངས་
1497. བཤད་དེ།།མཁས་པ་གང་ཞིག་དགོངས་པས་འདི་དག་ཤེས་པ་ནི།།རབ་ཏུ་ཉམས་པར་འགྱུར་བའི་ལམ་དུ་དེ་མི་
1498. འགྲོ།།ཞེས་གསུངས་aཔ་ཡིན་ནོ།།གཞན་ལས་ཀྱང་།ཕུང་པོ་དག་ལ་བདག་མེད་དོ
1499. །།ཕུང་པོ་དག་ནི་བདག་མ་ཡིན།།དེ་དག་བརྟགས་པ་བཞིན་དུ་མེད།།དེ་དག་མེད་པའང་མ་ཡིན་ནོ།།ཇི་ལྟར་བྱིས་པས་བརྟགས་པ་བཞིན།།དངོས་པོ་ཐམས་ཅད་ཡོད་པ་སྟེ།།ཇི་ལྟར་མཐོང་བཞིན་དེ་ཡིན་aན།།ཐམས་ཅད་ཡང་དག་མཐོང་བར་འགྱུར།།དངོས་པོ་ཐམས་ཅད་མེད་པའི་ཕྱིར།།ཀུན་ནས་ཉོན་མོངས་དག་པ་མེད།།ཇི་ལྟར་མཐོང་བཞིན་དེ་མེད་དོ།།དེ་དག་མེད་པའང་མ་ཡིན་ནོ།།ཡང་གསུངས་པ།ཀུན་དུ་བརྟགས་པའི་རང་བཞིན་གྱིས།།ཆོས་རྣམས་aཐམས་ཅད་མ་སྐྱེས་པ།།གཞན་གྱི་
1500. དབང་ལ་གནས་ནས་ནི
1501. །།མི་ཡི་རྣམ་རྟོག་འཁྱམས་
1502. པ་ཡིན།།ནམ་ཞིག་གཞན་གྱི་དབང་དག་སྟེ།།རྣམ་པར་རྟོག་དང་བྲལ་བ་ན
1503. །།ཤིན་ཏུ་གྱུར་པ་དེ་བཞིན་ཉིད།།རྟོག་པ་སྤངས་པར་གནས་པའོ།།རྣམ་བརྟགས་བདེན་པར་ཡོད་མིན་aགྱིས།།རྣམ་པར་རྟོག་པས་བསམ་རྟོག་ཤིག།གཟུང་དང་འཛིན་པའི་མཚན་ཉིད་དུ།།ནོར་བར་དེ་དག་རྣམ་རྟོག་ན།།ཕྱི་རོལ་དོན་མཐོང་བརྟགས་ན་ནི།།ཀུན་དུ་བརྟགས་པའི་རང་བཞིན་ནོ།།རྟོག་
1504. པ་གང་གིས་རྟོག་བྱེད་པ།།རྐྱེན་ལས་སྐྱེས་པའི་རང་བཞིན་ནོ།།ཕྱི་རོལ་དོན་aམཐོང་ལོག་པ་སྟེ།།དོན་མེད་སེམས་ནི་འབའ་ཞིག་གོ།།རིགས་
1505. པས་རྣམ་པར་གཞིགས་ན་
1506. ནི།།གཟུང་
1507. བ་དང་ནི་འཛིན་པ་འགག།ཇི་ལྟར་བྱིས་པས་བརྟགས་པ་ལྟར།།ཕྱི་རོལ་གྱི་
1508. ནི་དོན་མེད་དོ།།བག་ཆགས་ཀྱིས་ནི་དཀྲུག་
1509. པའི་སེམས།།དོན་དུ་སྣང་བ་ཤིན་ཏུ་འབྱུང་།aདེ་ལྟ་བུ་ལ་སོགས་པ་ངེས་པའི་དོན་བཤད་པ་ལ་དོན་དམ་
1510. ཚིག་གི་ཁོང་དུ་ཆུད་པར་མ་བྱས་པར་ཐེག་པ་ཆེན་པོ་ལ་
1511. ངེས་པའི་དོན་བཤད་པ་མེད་དོ་ཞེས་ཟེར་བ་ནི་གྱ་ཚོམ་ཙམ་འབའ་ཞིག་གོ།།དེ་དེ་ལྟ་བས་ན་འགལ་བའི་ཕྱིར་ཐེག་པ་ཆེན་པོ་ནི་སངས་རྒྱས་ཀྱི་གསུང་མ་ཡིན་ནོ་aཞེས་བྱ་བ་དེ་མ་གྲུབ་བོ།།གཞན་ཡང་ཐེག་པ་ཆེན་པོ་སངས་རྒྱས་ཀྱི་གསུང་མ་ཡིན་ནོ་ཞེས་ཟེར་ན།སངས་རྒྱས་ཀྱི་གསུང་གི་མཚན་ཉིད་ཅི་ཡིན་ཞེས་བརྒལ་ཞིང་
1512. བརྟག་པར་བྱའོ།།སྨྲས་པ།སངས་རྒྱས་ཀྱི་གསུང་ཉིད་དུ་སྡེ་པ་བཅོ་བརྒྱད་དག་གིས་ཡོངས་སུ་བཟུང་བ་གང་ཡིན་aཔའོ་ཞེ་ན།འོ་ན་དོན་དམ་པ་སྟོང་པ་ཉིད་ལ་སོགས་པའི་མདོ་སྡེ་བདག་མེད་པ་དང་ལྡན་པ་འཕགས་པ་ཀུན་གྱིས་བཀུར་བའི་སྡེ་པ་དག་གིས་ཁས་མི་ལེན་པ་དག་དང་།སྲིད་པ་བར་མདོ་དང་ལྡན་པ་སྲིད་པ་བདུན་
1513. ཞེས་བྱ་བ་དེ་ལྟ་བུ་ལ་སོགས་པ་
1514. སྟོན་པའི་སྡེ་ལ་སོགས་པ་རྣམས་ཀྱིས་ཁས་མི་aལེན་པ་གང་ཡིན་པ་དེ་དག་སངས་རྒྱས་ཀྱི་གསུང་དུ་མི་འགྱུར་རོ།།སྡེ་པ་ཕན་ཚུན་ཐ་དད་པའི་མདོ་སྡེ་གང་དག་ཡིན་པ་དེ་དག་ཀྱང་སྡེ་པ་བཅོ་བརྒྱད་པོ་དག་གིས་ཡོངས་སུ་བསྡུ་བར་ཇི་ལྟར་ནུས་པས་དེ་དག་སངས་རྒྱས་ཀྱི་གསུང་དུ་མི་འགྱུར་རོ།།འདུལ་བ་དང་ཆོས་མངོན་པ་དག་ཀྱང་སྡེ་aཔ་ཐམས་ཅད་ལ་ཚིག་དང་།དོན་གྱིས་ཐ་དད་པས་དེ་གཉིས་སངས་རྒྱས་ཀྱི་གསུང་ཉིད་དུ་ཇི་ལྟར་རྟོགས་པར་བྱ།འོ་ན་སློབ་དཔོན་གྱི་རིགས་འགའ་ཞིག་གིས་ཡོངས་སུ་བཟུང་བ་གང་ཡིན་པ་དེ་སངས་རྒྱས་ཀྱི་གསུང་ཡིན་ནོ་ཞེ་ན།ཇི་རེ་ཞིག་གང་སྨྲས་པ་དེ་ལེགས་པར་སྨྲས་པས་སམ་འོན་ཏེ་aརིགས་པ་འགའ་ཞིག་ཡོད།འདི་ལ་མི་རིགས་པ་ཅི་ཡོད་ཅེ་ན།ཇི་ལྟར་ན་ཕན་ཚུན་འགལ་བ་ཐམས་ཅད་སངས་རྒྱས་ཀྱི་གསུང་དུ་འགྱུར་ལ།སངས་རྒྱས་ཀྱི་གསུང་མཐའ་དག་ནི་དེང་སང་མི་སྣང་ངོ་ཞེས་དེ་སྐད་ཀྱང་བསྟན་ཟིན་ཏོ།།དེ་ལྟ་བས་ན་དེ་ནི་མཚན་ཉིད་དང་བྲལ་བ་ཡིན་ནོ།།འོ་ན་aམདོ་སྡེ་ལ་འཇུག།འདུལ་བ་ལ་སྣང་།ཆོས་ཉིད་དང་མི་མཐུན་པ་མེད་པ་གང་ཡིན་པ་དེ་སངས་རྒྱས་ཀྱི་གསུང་ཡིན་ཏེ།ཆེན་པོ་བསྟན་པ་ཚད་མ་ཉིད་ཡིན་པའི་ཕྱིར་རོ་ཞེ་ན།མདོ་སྡེའམ་འདུལ་བ་ནི་གང་ལ་ཆོས་ཉིད་
1515. གང་ཡིན།ཡང་དག་པར་སྡུད་པར་བྱེད་བ་རྣམས་ཀྱིས་མདོ་aསྡེའམ།འདུལ་བ་ཡང་དག་པར་བསྡུས་པ་གང་ཡིན་པ་དང་།དེ་གཉིས་ལ་
1516. གྲགས་པའི་ཆོས་རྣམས་ཀྱི་མཚན་ཉིད་ཀྱི་
1517. ཆོས་ཉིད་གང་ཡིན་པའོ་ཞེ་ན།ཡང་དག་པར་བསྡུས་པའི་གཞི་པོ་དེང་སང་ཉམས་སོ་ཞེས་མ་བསྟན་ཏམ།འོ་ན་སྡེ་པ་གང་ལ་ཡང་aདག་པར་བསྡུས་པ་གང་ཡིན་པ་དེ་
1518. རབ་ཏུ་གྲུབ་པའི་ཆོས་ཉིད་གང་ཡིན་པའོ་ཞེ་ན།ཇི་ལྟར་ན་ཕན་ཚུན་འགལ་བ་ཐམས་ཅད་སངས་རྒྱས་ཀྱི་གསུང་དུ་འགྱུར་ཞེས་མ་བཀག་གམ།འོ་ན་འཕགས་པའི་བདེན་པའི་མདོ་སྡེ་ལ་འཇུག།ཉོན་མོངས་པ་འདུལ་བ་ལ་
1519. སྣང་།རྟེན་ཅིང་aའབྲེལ་བར་འབྱུང་བའི་ཆོས་ཉིད་དང་མི་མཐུན་པ་མ་ཡིན་པ་གང་ཡིན་པའོ་ཞེ་ན།ཇི་ལྟར་གང་ཞིག་འཕགས་པའི་བདེན་པའི་མདོ་སྡེ་ལ་འཇུག།ཅི་རེ་ཞིག་ཚིག་གིས་སམ།འོན་ཏེ་དོན་གྱིས་ཡིན།གལ་ཏེ་ཚིག་གིས་སོ་ཞེ་ན།དེ་ལས་གཞན་པའི་མདོ་སྡེ་ཐམས་ཅད་མི་འཇུག་aགོ།།འོན་ཏེ་དོན་གྱིས་སོ་ཞེ་ན།ཇི་ལྟར་ཐེག་པ་ཆེན་པོ་དེ་ལ་དོན་གྱིས་མི་འཇུག།ཉོན་མོངས་པ་འདུལ་བ་ལ་མི་སྣང་།རྟེན་ཅིང་འབྲེལ་བར་འབྱུང་བའི་ཆོས་ཉིད་དང་མི་མཐུན་པ་ཡིན།གལ་ཏེ་འགལ་བའི་ཕྱིར་རོ་ཞེ་ན།ཉེས་པ་དེ་ནི་སྔར་བསྩལ་
1520. ཟིན་ཏོ།།དེ་ལྟ་བུའི་ཚིག་aརྣམས་ནི་སྒྲ་ཇི་བཞིན་གྱི་
1521. དོན་མ་ཡིན་པའི་ཕྱིར་རོ།།དེ་ལྟ་བས་ན་གང་གིས་ན་ཐེག་པ་ཆེན་པོ་
1522. སངས་རྒྱས་ཀྱི་གསུང་མ་ཡིན་པར་འགྲུབ་པར་འགྱུར་བའི་མཚན་ཉིད་དེ་མེད་དོ།།ཅིའི་ཕྱིར་གང་དག་སྒྲ་ཇི་བཞིན་གྱི་
1523. དོན་མ་ཡིན་ནོ་ཞེས་དེ་སྐད་བསྟན་དགོས་
1524. པའི་ཚིག་དེ་དག་བསྟན་ཞེ་ན།རེ་aཞིག་ཚིགས་སུ་བཅད་པ་ལས།ཕ་དང་མ་ནི་བསད་བྱས་ཤིང་།།ཞེས་བྱ་བ་དེ་ལྟ་བུ་ལ་སོགས་པ་བསྟན་པ་ཇི་ལྟ་བུ་ཡིན།དེ་ནི་གདོན་མི་ཟ་བར་བཤད་པར་བྱ་སྟེ།སྲིད་
1525. པ་ལ་སོགས་པ་ནི་མ་ལ་སྩོགས་བ་དང་འདྲ་བའི་ཆོས་ཉིད་ཡིན་པར་བསྟན་པའི་ཕྱིར་རོ་ཞེ་ན།ཆོས་ཐམས་ཅད་ནི་ངོ་བོ་aཉིད་མེད་པ།མ་སྐྱེས་པ་མ་འགགས་
1526. པ་ཞེས་བྱ་བ་དེ་ལྟ་བུ་ལ་སོགས་པ་འདི་ཡང་བཤད་པར་བྱའོ།།ཅིའི་ཕྱིར་ཞེ་ན།བྱིས་པས་ཀུན་དུ་བརྟགས་པའི་ངོ་བོ་ཉིད་ཡོད་པ་ཉིད་དུ་འཛིན་པ་བསལ་བའི་ཕྱིར་རོ།།རང་བཞིན་གྱིས་མིག་སྐྱོན་ཅན་དུ་གྱུར་པ་དག་ལ་ཀུན་ཏུ་བརྟགས་པའི་རང་བཞིན་aདེ་ཡོད་པ་ཉིད་དུ་འཛིན་པ་བསལ་བའི་ཕྱིར་དེ་མེད་པ་ཉིད་ཡིན་པ་དང་འདྲ་བར་དེ་སྒྲ་ཇི་བཞིན་གྱི་
1527. དོན་མ་ཡིན་ནོ་ཞེས་འདི་སྐད་ཀྱང་གདོན་མི་ཟ་བར་བཤད་པར་བྱའོ།།
1528. ཅིའི་ཕྱིར་ཞེ་ན།མགོ་སྨོས་པ་མི་ཤེས་པ་རྣམས་བརྗོད་དུ་མེད་པའི་ངོ་བོའི་ཆོས་མེད་པར་འཛིན་པ་བསལ་
1529. བའི་ཕྱིར་རོ།།དེ་ལྟར་ན་ཁ་aཅིག་ནི་སྒྲོ་འདོགས་པའི་མཐའ་དང་།ཁ་ཅིག་ནི་སྐུར་བ་འདེབས་པའི་མཐའ་སྤངས་པ་ཡིན་ནོ།།གཞན་ཡང་ལུང་འདི་ཡང་ཡོད་དེ།རྒྱུ་ལྔ་དག་གིས་དེ་བཞིན་གཤེགས་པ་རྣམས་ཀྱིས་སྨོས་པའི་རྣམ་པ་བསྟན་པ་མདོར་བསྡུས་པ་ཡིན་པར་རིག་པར་བྱ་སྟེ།ལེགས་པར་ཐ་སྙད་aགདགས་པའི་རྗེས་སུ་མཐུན་པ་ཉིད་དང་།དགོངས་པ་སྣ་ཚོགས་ཀྱི་ཐབས་དང་མཐུན་པ་ཉིད་དང་སྒྲིམ་པ་དྲག་པོས་
1530. དེ་ཁོ་ན་ཉིད་རྟོགས་པ་དང་མཐུན་པ་ཉིད་དང་།དེའི་དོན་ཁོང་དུ་ཆུད་པ་
1531. ལས་དགའ་བའི་ཁྱད་པར་གྱིས་བདེ་བར་གནས་པ་དང་མཐུན་པ་ཉིད་དང་།འབྲེལ་པའི་གཏམ་ཉིད་aརྣམ་པར་གཏན་ལ་དབབ་པས་ཤེས་རབ་ཀྱིས་དཔྱོད་
1532. པའི་ཐབས་དང་མཐུན་པ་ཉིད་ཀྱིས་སོ།།གལ་ཏེ་དེ་སྐད་གདོན་མི་ཟ་བར་བསྟན་པར་བྱ་བ་ཡིན་ན།ཅིའི་ཕྱིར་ཉན་ཐོས་རྣམས་ལ་ཡང་ཉན་ཐོས་ཀྱི་ཐེག་པར་དེ་སྐད་མ་བསྟན་ཞེ་ན།།དེ་དག་ལ་ནི་དེ་སྐད་བསྟན་པར་མི་བྱའོ།།
1533. ཅིའི་aཕྱིར་ཞེ་ན།དེ་དག་ནི་ཆོས་ལ་བདག་མེད་པ་ཉིད་ལ་མོས་
1534. པ་ལ་གཟུད་པར་མི་བྱ་སྟེ།སྐྱོ་བར་བྱ་བ་ཡིན་པའི་ཕྱིར་རོ།།འདི་ལྟར་དེ་དག་ནི་རང་བཞིན་གྱིས་
1535. སྡུག་བསྔལ་ལ་འཇིགས་
1536. པ་དང་སྙིང་རྗེ་ཆུང་བ་ཡིན་ནོ།།གང་ཟག་ལ་བདག་མེད་པ་ཉིད་ལ་ནི་གཟུད་
1537. པར་བྱ་སྟེ།དེ་ལ་aབདག་ཏུ་འཛིན་པའི་དབང་གིས་
1538. ལུས་ལ་སྲེད་པས་སྡུག་བསྔལ་ལས་རྣམ་པར་མི་
1539. གྲོལ་བའི་ཕྱིར་རོ།།དེ་ལྟ་བས་ན་དེ་དག་ལ་གང་ཟག་མེད་པ་ཁོ་ན་བསྟན་གྱི་ཆོས་མེད་པ་ནི་མ་ཡིན་ནོ།།བཅོམ་ལྡན་འདས་ཀྱིས་
1540. ཉན་ཐོས་རྣམས་ལ་ཕྱེད་ནི་བདེན་པ་བསྟན།ཕྱེད་ནི་བརྫུན་པ་aསྟེ།གང་ཟག་མེད་དོ་ཞེས་བྱ་བ་ནི་བདེན་པའོ།།ཆོས་རྣམས་ཡོད་དོ་ཞེས་བྱ་བ་ནི་བརྫུན་པ་སྟེ།ཇི་སྐད་དུ།འདི་ན་བདག་གམ་སེམས་ཅན་མེད།།ཆོས་འདི་རྒྱུ་དང་བཅས་ལས་འབྱུང་།།ལས་ཡོད་རྣམ་པར་སྨིན་པ་ཡོད།།བྱེད་པ་པོ་ནི་མི་དམིགས་སོ།།ཞེས་aགསུངས་པ་ལྟ་བུའོ་ཞེ་ན།བཅོམ་ལྡན་འདས་ཀྱིས་
1541. སེམས་ཅན་བརྫུས་ཏེ་བྱུང་བ་ཡོད་དོ་ཞེས་གང་བཤད་པ་དེ་ཅི་བརྫུན་ནམ
1542. །བཅོམ་ལྡན་འདས་ཀྱིས་དགོངས་པ་གང་གིས་བཤད་པ་དེ་ལྟར་མི་
1543. བརྫུན་ནོ་ཞེ་ན།བཅོམ་ལྡན་འདས་ཀྱིས་དགོངས་པ་གང་གིས་aཆོས་རྣམས་ཡོད་དོ་ཞེས་བཤད་པ་འདི་ཡང་དེ་ལྟར་མི་བརྫུན་ནོ།།ཅི་དགོངས་པ་དེ་ཉན་ཐོས་རྣམས་ཀྱིས་རྟོགས་སམ་ཞེ་ན།བདེན་པ་མ་མཐོང་བ་རྣམས་ཀྱིས་
1544. མི་རྟོགས་སོ།།ཇི་ལྟར་ན་དེ་དག་གིས་
1545. ཇི་ལྟར་ཀུན་ཏུ་བརྟགས་པ་བཞིན་དུ་འཛིན་ན་བསླུས་པར་མི་འགྱུར་ཞེ་ན།བཅོམ་aལྡན་འདས་ཀྱིས་དགོངས་པ་གང་གིས་འཇིག་རྟེན་པའི་ཡང་དག་པའི་ལྟ་བ་ལ་གཟུད་
1546. པར་བྱ་བའི་འདུལ་བ་རྣམས་ཀྱི་དབང་དུ་མཛད་ནས་རྫུས་
1547. ཏེ་བྱུང་བའི་སེམས་ཅན་ཡོད་དོ་ཞེས་བཤད་པ་འདི་ཡང་ཇི་དེ་དག་གིས་
1548. དགོངས་པ་དེ་རྟོགས་སམ།སྨྲས་པ།མ་ཡིན་ནོ་ཞེ་ན།ཇི་ལྟར་ན་ཇི་aལྟར་ཀུན་ཏུ་བརྟགས་པ་བཞིན་དུ་འཛིན་ན་བསླུས་པར་མི་འགྱུར།དེ་རྣམས་ཀྱི་ལྷན་ཅིག་སྐྱེས་པའི་
1549. སེམས་ཅན་དུ་ལྟ་བ་དེ་ནི་བདེ་འགྲོར་འགྲོ་བའི་བར་དུ་གཅོད་པར་མི་བྱེད་པས་དེའི་ཕྱིར་དེ་བཤད་པ་ཡིན་ནོ་ཞེ་ན།དེ་རྣམས་ཀྱི་ལྷན་ཅིག་སྐྱེས་པའི་ཆོས་སུ་ལྟ་བ་དེ་ཡང་མྱ་ངན་ལས་འདས་པའི་aབར་དུ་གཅོད་པར་མི་བྱེད་པས་དེའི་ཕྱིར་ཡང་དེ་བཤད་པ་ཡིན་ནོ།།གལ་ཏེ་འཁོར་བ་ལ་ནི་སྡུག་བསྔལ་བ་ཉིད་དམ་མྱ་ངན་ལས་འདས་པ་ལ་ནི་ཞི་བ་ཉིད་དུ་ཡང་དག་པ་
1550. ཇི་ལྟ་བ་བཞིན་དུ་མ་ཡིན་པར་ཀུན་དུ་རྟོག་ན་ཇི་ལྟར་
1551. མི་བྱེད་ཅེ་ན།།ང་དག་པ་ཇི་ལྟ་བ་བཞིན་མ་ཡིན་པར་ཀུན་ཏུ་རྟོག་པ་aཡང་།གང་འཕགས་པའི་ཡེ་ཤེས་ཀྱི་རྒྱུ་མཐུན་པ་བསྟན་པའི་རྟེན་ཅན་ཁ་ཅིག་
1552. རྣམ་པར་བྱང་བ་དང་མཐུན་པ་ཡིན་ཏེ།དེའི་གཞི་ནི་བརྗོད་དུ་མེད་པའི་མཚན་ཉིད་དུ་ཡོད་པའི་ཕྱིར་རོ།།དཔེར་ན་མི་དག་འདོད་པ་དང་།གཟུགས་དང་གཟུགས་མེད་པ་ན་སྤྱོད་པ་རྣམས་ཀྱི་ལུས་དང་aགནས་དང་།ཏིང་ངེ་འཛིན་དང་།སྙོམས་པར་འཇུག་པའམ།འཇིག་རྟེན་ལས་འདས་པའི་རྣམ་པར་གྲོལ་བ་གང་ཡིན་པ་དག་ཐོས་ནས་རྟོག་པར་བྱེད་ན།ཅི་དེ་དག་ཡང་དག་པ་ཇི་ལྟ་བ་བཞིན་དུ་ཀུན་དུ་རྟོག་པ་
1553. ཡིན་ནམ།འོན་ཀྱང་རྟོག་པ་དེ་དེ་ལ་བརྩོན་པ་རྣམས་ཀྱིས་དེ་ཐོབ་aཔར་བྱ་བའི་ཕྱིར་མཐུན་པ་མ་ཡིན་ནམ།དེ་བཞིན་དུ་སོ་སོའི་སྐྱེ་བོ་རྣམས་མི་རྟོག་པ་ལ་སོགས་པའི་རྣམ་པ་དག་གིས་ཆོས་རྣམས་ལ་ཀུན་དུ་རྟོག་པ་ན།ཡང་དག་པ་ཇི་ལྟ་བ་བཞིན་དུ་རྟོག་པ་མ་ཡིན་ཏེ།སྒྱུ་མའི་དྲ་བའི་མདོ་
1554. ལས་བཅོམ་ལྡན་འདས་ཀྱིས་འཕགས་པ་འཇིག་རྟེན་aལས་འདས་པ་ནི་བདེན་པ་ཡིན་པར་གསུངས་སོ་ཞེས་འབྱུང་བའི་ཕྱིར་རོ།།རྟོག་པ་དེ་ཡང་ཡང་དག་པ་
1555. ཇི་ལྟ་བ་བཞིན་གྱི་ཆོས་རྟོགས་པ་ཐོབ་པར་བྱ་བའི་ཕྱིར་མི་
1556. མཐུན་པ་མ་ཡིན་ནོ།།གཞན་ཡང་ཐེག་པ་ཆེན་པོ་ལས།།ཡང་དག་མིན་རྟོག་
1557. ཡང་དག་མིན།།ཡང་དག་མིན་aཔ་མིན་
1558. མི་རྟོག།རྟོག་མིན་མི་རྟོག་མ་ཡིན་པར།།ཤེས་བྱ་ཐམས་ཅད་ཡིན་པར་བསྟན།།ཞེས་ཚིགས་སུ་བཅད་པ་བསྟན་པ་ཡང་ཡིན་ནོ།།དེ་ལ་ཡང་དག་མིན་རྟོག་ནི་གང་ཞིག་ཐར་པ་དང་མི་མཐུན་པའོ།།ཡང་དག་མིན་ཡང་དག་མིན་པ་མིན་ནི་ཟག་པ་དང་བཅས་པའི་ཐར་aཔ་དང་མཐུན་པ་སྟེ།བརྗོད་དུ་མེད་པའི་མཚན་ཉིད་མི་རྟོག་
1559. པའི་ཕྱིར་དང་།དེ་རྟོག་
1560. པ་དང་མཐུན་པའི་ཕྱིར་རོ།།མི་རྟོག་ནི་འཇིག་རྟེན་ལས་འདས་པའི་ལམ་དང་།ཆོས་རྣམས་ཀྱི་དེ་བཞིན་ཉིད་དེ་གང་ཟག་དང་ཆོས་ལ་བདག་མེད་པ་ཉིད་ནི་
1561. རྣམ་པར་རྟོག་པའི་མཚན་ཉིད་མེད་པའི་aཕྱིར་རོ།།རྟོག་མིན་མི་
1562. རྟོག་མ་ཡིན་པ་ནི་འཕགས་པ་རྣམས་ཀྱི་འཇིག་རྟེན་ལས་འདས་པའི་རྗེས་ལས་ཐོབ་པ་དག་པ་འཇིག་རྟེན་པའི་ཡེ་ཤེས་ཡིན་ཏེ།ཡང་དག་པ་ཇི་ལྟ་བ་ཡུལ་ཡིན་པའི་ཕྱིར་དང་།ཆོས་ཀྱི་མཚན་ཉིད་རྣམ་པར་འཇོག་པའི་ཕྱིར་རོ།།གལ་ཏེ་ཆོས་ལ་aབདག་མེད་པ་ཉིད་བསྟན་པ་མེད་པར་ཡང་ཉོན་མོངས་པ་རྣམས་སྤོངས་ན།ཅིའི་ཕྱིར་བྱང་ཆུབ་སེམས་དཔའ་རྣམས་ལ་ཆོས་ལ་
1563. བདག་མེད་པ་ཉིད་བསྟན་ཞེ་ན།འཁོར་བ་ལས་
1564. ཡོངས་སུ་མི་སྐྱོ་ཞིང་ཀུན་ནས་ཉོན་མོངས་པ་མེད་པར་བྱ་བའི་ཕྱིར་དང་།ཤེས་བྱའི་སྒྲིབ་པ་ཐམས་ཅད་སྤངས་aཔའི་
1565. ཕྱིར་རོ།།དེ་དག་ནི་ཆོས་ལ་བདག་མེད་པ་ཉིད་ལ་མོས་པའི་སྦྱོར་བ་ལ་གོམས་པས་ཡང་དག་པར་
1566. སྒྲུབ་པ་ན་ཅི་ནས་དུས་རིང་པོར་འཁོར་བ་ལ་ཡང་མི་སྐྱོ་ཞིང་ཀུན་ནས་ཉོན་མོངས་པར་མི་འགྱུར་བ་དེ་ལྟ་བུ་ནི་སེམས་ཀྱི་ཏིང་ངེ་འཛིན་ཞི་བ་མཚན་མ་ཐམས་ཅད་དང་བྲལ་བ་འཐོབ་
1567. བོ།།བསོད་aནམས་དང་ཡེ་ཤེས་ཀྱི་ཚོགས་ཆེན་པོ་ཡང་བསགས་ནས་ཐོས་བ་མཐའ་ཡས་པ་ཡོངས་སུ་བསྒོམ་
1568. པའི་གཟུངས་དང་།ཏིང་ངེ་འཛིན་གྱི་སྒོ་སྟོང་ཕྲག་ཟད་མི་ཤེས་པའི་སྙིང་པོ་ཅན་ཐམས་ཅད་ལ་མངོན་པར་
1569. འདུ་བྱེད་པ་མེད་པ་རྣམ་པར་མི་རྟོག་པའི་ཡེ་ཤེས་རོ་གཅིག་པ་aཞི་བའི་ཏིང་ངེ་འཛིན་རབ་ཀྱི་མཐར་ཕྱིན་པ་བསྒྲུབས་ཏེ།རྡོ་རྗེ་ལྟ་བུའི་ཏིང་ངེ་འཛིན་གྱི་མཇུག་ཐོགས་
1570. སུ་ཉོན་མོངས་པ་དང་།ཤེས་བྱའི་སྒྲིབ་པ་ཐམས་ཅད་སྤངས་པས་ཆོས་ཐམས་ཅད་ལ་རྣམ་པ་ཐམས་ཅད་མཁྱེན་པ་ཉིད་འཐོབ་བོ།།གཞན་དུ་ན་ནི་ཉན་ཐོས་དག་དང་འདྲ་བར་གང་མི་aརྟག་པ་དེ་ནི་སྡུག་བསྔལ་ལོ།།གང་སྡུག་བསྔལ་བ་དེ་ནི་བདག་མེད་པའོ་ཞེས་གང་ཟག་ལ་བདག་མེད་པའི་རྣམ་པ་འབའ་ཞིག་ཡིད་ལ་བྱེད་པའི་སྦྱོར་བ་ལ་གོམས་པ་ལས།འཁོར་བ་ལ་ཡིད་བྱུང་བ་མང་བའི་ཤས་ཆེ་བའི་རྒྱུད་ཀྱིས་
1571. མྱ་ངན་ལས་འདས་པ་ཁོ་ན་ལ་ཞི་བར་ལྟ་ཞིང་།སེམས་ཅན་aརྣམས་ལ་སྙིང་རྗེ་བཏང་སྟེ།མྱུར་བ་ཁོ་ནར་གང་ཟག་པ་ཟད་པ་མངོན་སུམ་དུ་བྱེད་པར་འགྱུར་གྱི།རྒྱུད་ཆོས་ཀྱི་མཚན་མ་ལ་འདུ་ཤེས་པས་གཟིར་བས་དུས་རིང་པོར་འཇུག་ཀྱང་གང་གི་
1572. མཐར་ཕྱིན་པས་ཤེས་བྱ་ཐམས་ཅད་ལ་ཡེ་ཤེས་དབང་བ་ཐོབ་
1573. པ་དེ་ལྟ་བུའི་དེ་བཞིན་གཤེགས་པའི་aཏིང་ངེ་འཛིན་གྱི་རིགས་ཞི་བ་སེམས་ཀྱི་ཏིང་ངེ་འཛིན་ནི་འཐོབ་པར་མི་འགྱུར་རོ།།འདིར་ཡང་བཤད་པ།བརྟགས་
1574. པའི་ཆོས་ཀྱི་རྣམ་རྟོག་ནི།།ཤེས་བྱ་ཀུན་ལ་མ་སྤངས་པར།།ཐམས་ཅད་མཁྱེན་ཉིད་ཡོད་མིན་པས།།དེ་ཕྱིར་ཆོས་ལ་བདག་མེད་བསྟན།།གང་གི་aཚེ་བྱང་ཆུབ་སེམས་དཔའ་རྣམས་རྣམ་པར་གྲོལ་བ་ན་ཅི་དེ་དག་ཆོས་ལ་བདག་མེད་པ་ཤེས་པས་རྣམ་པར་གྲོལ་ལམ།འོན་ཏེ་གང་ཟག་ལ་བདག་
1575. མེད་པར་ཤེས་པས་ཤེ་ན།བཤད་པ་ཆོས་ལ་བདག་མེད་པར་ཤེས་པས་སོ།།ཅིའི་ཕྱིར་ཉན་ཐོས་ཀྱི་ཐེག་པར་ཁམས་མང་པོ་པ་aདང་།དགྲ་བཅོམ་པའི་མདོ་ལ་སོགས་པ་དག་ལས་སངས་རྒྱས་རྣམས་དང་།ཉན་ཐོས་རྣམས་སུ་རྣམ་པར་གྲོལ་བའི་ཐབས་མཚུངས་པ་ཉིད་དུ་
1576. བསྟན་ཞེ་ན།རྣམ་པར་གྲོལ་བ་མཚུངས་པ་ཉིད་དུ་བསྟན་ན་དེའི་ཐབས་མཚུངས་པ་ཉིད་ཀྱང་བསྟན་པར་བྱ་བ་ཡིན་ནོ།།སངས་རྒྱས་aརྣམས་ཀྱིས་རྣམ་པར་གྲོལ་བ་ནི་ཁྱད་པར་ཡོད་དེ།ཉོན་མོངས་པའི་སྒྲིབ་པ་ལས་ནི་ཉོན་མོངས་པ་བག་ཆགས་དང་བཅས་པ་སྤངས་པའི་ཕྱིར་རོ།།ཤེས་བྱའི་སྒྲིབ་པ་སྤངས་པ་ལས་ཀྱང་ཡིན་ཏེ།ཤེས་བྱ་
1577. ཐམས་ཅད་ཀྱི་རྣམ་པ་ཐམས་ཅད་མངོན་པར་རྫོགས་པར་བྱང་ཆུབ་པའི་aཕྱིར་རོ།།ཐབས་ཀྱི་ཁྱད་པར་
1578. ཡང་ཡོད་དེ།དྲན་པ་ཉེ་བར་གཞག་པ་ལ་སོགས་པ་ལ་
1579. ཁྱད་པར་ཡོད་པའི་ཕྱིར་རོ།།འོ་ན་སངས་རྒྱས་རྣམས་ཀྱིས་མ་ཡིན་བཞིན་དུ་དེ་མཚུངས་པ་ཉིད་དུ་
1580. ཉིད་ཀྱིས་སྟོན་
1581. པ་མཛད་པ་ན་ཉན་ཐོས་རྣམས་ལ་སླུ་
1582. བར་མཛད་མོད་ཅེ་ན།སངས་རྒྱས་aརྣམས་ཀྱིས་
1583. ནི་མཚུངས་པ་ཉིད་ཀྱང་ཡང་
1584. ཡོད་ལ།ཁྱད་པར་དུ་འཕགས་པ་ཉིད་ཀྱང་ཡོད་པས་འདི་ལ་སླུ་
1585. བ་ག་ལ་ཡོད།སངས་རྒྱས་རྣམས་ཀྱི་སྐལ་བ་མཉམ་པ་ཉིད་དུ་
1586. གཤེགས་པས་སེམས་ཅན་གང་དག་འདུལ་བར་མཛད་པ་སྟེ།ཇི་ལྟར་རྨད་
1587. དུ་བྱུང་བ་དང་པོའི་མདོ་ལས་aགསུངས་པ་ལྟ་བུ་ཡིན་ན།ཅི་དེ་དག་བསླུས་
1588. པ་ཡིན་ནམ།བཅོམ་ལྡན་འདས་ཀྱིས་དོན་དམ་པ་སྟོང་པ་ཉིད་ལས།ལས་ཀྱང་ཡོད་རྣམ་པར་སྨིན་པ་ཡང་ཡོད་ལ་བྱེད་པ་པོ་ནི་མི་དམིགས་སོ་ཞེས་གསུངས་པ་གང་ཡིན་པ་དེ་ཅི་དོན་དམ་པ་ཉིད་དུའམ
1589. །འོན་ཏེ་ཀུན་རྫོབ་aཉིད་དུ་ཡིན་ཞེ་ན།དེ་ལས་ཅིར་འགྱུར།གལ་ཏེ་དོན་དམ་པ་ཉིད་དུ་ཡིན་ན།ཇི་ལྟར་ན་
1590. ཆོས་ཐམས་ཅད་ངོ་བོ་ཉིད་མེད་པ་ཡིན།གལ་ཏེ་ཀུན་རྫོབ་ཏུ་ཡིན་ན་བྱེད་པ་པོ་ཡང་ཀུན་རྫོབ་ཏུ་ཡོད་པས་བྱེད་པ་པོ་ནི་མི་དམིགས་སོ་ཞེས་བརྗོད་པར་མི་བྱའོ་ཞེ་ན།རེ་ཞིག་ཀུན་aརྫོབ་ཅེས་བྱ་བ་འདི་ནི་
1591. ཅི་ཡིན།དོན་དམ་པ་ནི་
1592. གང་ཞིག་ཡིན།དེ་ལས་ཅི་ཀུན་རྫོབ་ཏུ་
1593. ཡོད་དམ།ཅི་དོན་དམ་པར་ཡོད་པར་ཤེས་པར་བྱའོ།།མིང་དང་།བརྗོད་པ་དང་།གདགས་པ་དང་།ཐ་སྙད་ནི་ཀུན་རྫོབ་ཡིན་ལ་ཆོས་རྣམས་ཀྱི་རང་གི་
1594. མཚན་ཉིད་ནི་དོན་དམ་པ་མ་ཡིན་ནོ་ཞེ་ན།aའོ་ན་དེ་ལྟ་ན་ལས་དང་རྣམ་པར་སྨིན་པ་གཉིས་མིང་དུ་ཡང་ཡོད།རང་གི་མཚན་ཉིད་དུ་ཡང་ཡོད་པས་དེ་གཉིས་ཇི་ལྟར་འདོད་པར་ཡོད་པ་ཉིད་དུ་རྟོགས་ལ་རག་
1595. གོ།།ངེད་ནི་གང་ཟག་ཀུན་རྫོབ་ཏུ་ཡོད་ཀྱི་རྫས་སུ་ནི་
1596. མ་ཡིན་ཏེ།ཕུང་པོ་རྣམས་ལ་དེའི་མིང་གདགས་པའི་ཕྱིར་རོ།།ལས་དང་aརྣམ་པར་སྨིན་པ་དག་ནི་ཀུན་རྫོབ་ཏུ་རྫས་སུ་ཡོད།དོན་དམ་པར་ནི་མེད་དེ།འཇིག་རྟེན་པའི་ཤེས་པའི་ཡུལ་ཡིན་པའི་ཕྱིར་རོ
1597. །།དམ་པ་ནི་ཡེ་ཤེས་འཇིག་རྟེན་ལས་འདས་པ་ཡིན་ཏེ།དེའི་དོན་ཡིན་པས་དོན་དམ་པའོ།།དེ་གཉིས་ཀྱི་
1598. རང་གི་མཚན་ཉིད་ནི་དེའི་aཡུལ་མ་ཡིན་ཏེ།དེའི་ཡུལ་ནི་བརྗོད་དུ་མེད་པའི་ཕྱིའི་
1599. མཚན་ཉིད་ཡིན་པའི་ཕྱིར་རོ།།འདིར་འཇིག་རྟེན་པའི་ཤེས་པའམ།འཇིག་རྟེན་ལས་འདས་པ་ཚད་མ་ཡིན་ཞེ་ན།གཅིག་ཁོ་ནར་ནི་འཇིག་རྟེན་ལས་འདས་པ་ཡིན་ནོ།།འཇིག་རྟེན་པ་ནི་དབྱེ་བ་ཡོད་དེ།འཇིག་རྟེན་aལས་འདས་པའི་རྗེས་ལས་ཐོབ་པ་གང་ཡིན་པ་དེ་ནི་ཚད་མ་ཡིན་ནོ།།གཞན་ནི་ཚད་མ་མ་ཡིན་ནོ།།དེ་ལྟར་ན་དགེ་འདུན་ཕལ་ཆེན་སྡེ་པ་རྣམས་ཀྱི་ཚིགས་སུ་བཅད་པ།མིག་དང་རྣ་བ་སྣ་ཡང་ཚད་མ་མིན།།ལྕེ་དང་ལུས་དང་སེམས་ཀྱང་ཚད་མ་མིན།།གལ་ཏེ་དབང་པོ་དེ་དག་aཚད་ཡིན་ན།།འཕགས་པའི་ལམ་གྱི་བྱ་བ་མེད་པར་འགྱུར།།ཞེས་བྱ་བ་འདི་དང་ཡང་
1600. མཐུན་པར་བྱས་པ་ཡིན་ནོ།།ཡང་ཐེག་པ་ཆེན་པོ་བ་ཁ་ཅིག་ཐམས་ཅད་རང་གི་མཚན་ཉིད་དུ་ནི་མེད་པ་ཁོ་ན་ཡིན་ལ།ཀུན་རྫོབ་ཏུ་ནི་བཅོམ་ལྡན་འདས་ཀྱིས་
1601. ཆོས་རྣམས་ཡོད་པ་ཉིད་དུ་བསྟན་aཏོ་ཞེས་སྒྲ་ཇི་བཞིན་པ་ཉིད་ཀྱི་དོན་ཡིན་པར་བརྗོད་པ་གང་ཡིན་པ་དེ་དག་ལ་ཇི་སྐད་བསྟན་པའི་བརྩད་
1602. པ་འདི་ཡང་འབྱུང་བར་འགྱུར་རོ
1603. །།།།བམ་པོ་བརྒྱད་པ།ཀུན་རྫོབ་ཅེས་བྱ་བ་ཡང་བརྗོད་པ་ཡིན་ལ།དེ་ཡང་ཀུན་ནས་ཉོན་མོངས་པ་དང་མཐུན་པ་ཉེས་པར་བཤད་པ་ཞེས་aབྱ་བ་ལ།རྣམ་པར་བྱང་བ་དང་མཐུན་པ་ནི་ལེགས་པར་བཤད་པ་ཞེས་བྱ་བ་ཡིན་ནོ་ཞེ་ན།བརྗོད་པ་ཙམ་དུ་ཟད་ན་ཇི་ལྟར་ན་ལེགས་པར་བཤད་པའམ།ཉེས་པར་བཤད་པར་འགྱུར།ཀུན་རྫོབ་ཀྱང་ཁ་ཅིག་གདོན་མི་ཟ་བར་དངོས་སུ་ཁས་བླང་བར་བྱ་བར་འགྱུར་རོ།།ཡང་ན་aདེ་ཡང་མེད་ན་ནི་ཇི་ལྟར་ཀུན་རྫོབ་ཏུ་ཡོད་པ་ཉིད་དུ་གསུངས་པ་ཡིན།ཀུན་ནས་ཉོན་མོངས་པ་དང་།རྣམ་པར་བྱང་བ་ཐམས་ཅད་ལ་སྐུར་བ་བཏབ་པས་གནས་དང་གནས་མ་ཡིན་པ་གཉིས་ལ་མི་གནས་པའི་ཕྱིར་དང་།རང་གིས་
1604. རང་སྨྲ་བ་བཀག་པའི་ཕྱིར་བརྗོད་དུ་མེད་པར་འགྱུར་རོ།།aདགོངས་པ་ཅན་ཡིན་པར་སྨྲ་བ་ན་ནི་ཉེས་པ་འདི་དག་ཏུ་མི་འགྱུར་རོ།།འོ་ན་ཀུན་རྫོབ་སྒྲ་ཙམ་དུ་མི་འདོད་ན་ཐེག་པ་ཆེན་པོ་ལས་འབྱུང་བའི་ཚིགས་སུ་བཅད་པ།འདི་དག་ཐམས་ཅད་མིང་ཙམ་སྟེ།།འདུ་ཤེས་ཙམ་ལ་གནས་པ་ཡིན།།བརྗོད་པ་ལས་ནི་ལོགས་ཤིག་ན།།བརྗོད་པར་aབྱ་བ་ཡོད་མ་ཡིན།།ཞེས་བྱ་བ་ནི་
1605. འདི་ཇི་ལྟར་འགྲུབ་ཅེ་ན།འདིར་བརྗོད་པ་ལས་
1606. ལོགས་ཤིག་ན་བརྗོད་པར་
1607. བྱ་བ་མེད་པར་བཀག་པ་ཡིན་གྱི་བརྗོད་དུ་མེད་པའི་མཚན་ཉིད་ཀྱི་དངོས་པོ་ནི་མ་ཡིན་ཏེ།དེ་ལྟར་ན་
1608. དེ་ནི་འདི་ཁོ་ན་ལྟར་ཡིན་ཏེ།འདུ་ཤེས་ཙམ་ལ་གནས་པ་ཡིན།།ཞེས་གསུངས་aཔ་ཡང་འདིར་སེམས་ལས་བྱུང་བའི་འདུ་ཤེས་ལ་འདུ་ཤེས་ཞེས་གསུངས་ཏེ།མདོ་ལས་ཇི་ལྟར་འདུ་ཤེས་འབྱུང་བ་དེ་ལྟར་རྗེས་སུ་ཐ་སྙད་འདོགས་སོ་
1609. ཞེས་འབྱུང་བའི་ཕྱིར་རོ།།མིང་ཉིད་མིང་ལ་གནས་པར་ནི་མི་རུང་ངོ་།།འདི་ལྟར་མཇུག་
1610. ཐོགས་སུ་ཡང་།མིང་ནི་གང་དང་གང་གིས་སུ།།aཆོས་ནི་གང་དང་གང་བརྗོད་པ།།དེ་ལ་ཡོད་པ་མ་ཡིན་ཏེ།།དེ་ནི་ཆོས་རྣམས་ཆོས་ཉིད་དོ།།ཞེས་གསུངས་པ་ཡང་ཡིན་ནོ།།གལ་ཏེ་བརྗོད་དུ་མེད་པའི་མཚན་ཉིད་ཀྱི་ཆོས་མེད་ན་དེ་ལ་ཞེས་མི་གསུང་གིས
1611. །ཡོད་པ་མ་ཡིན་ནོ་ཞེས་བྱ་བ་ཉི་ཚེ་གསུང་བར་
1612. འགྱུར་རོ།།བྱིས་པ་རྣམས་ཀྱིས་
1613. ཀུན་aདུ་བརྟགས་པ་བཞིན་དུ་ཆོས་བརྗོད་པར་བྱ་བ་དེ་ཡང་ཀུན་དུ་བརྟགས་པའི་མཚན་ཉིད་དེ་ལ་མེད་དོ།།དེ་ལ་མེད་ན་མིང་ལ་མེད་པས་དེའི་ཕྱིར་དེ་ལ་ཡོད་པ་མ་ཡིན་ཏེ་ཞེས་གསུངས་སོ།།འདི་སྐད་དུ།དེ་ནི་ཆོས་རྣམས་ཆོས་ཉིད་དོ་ཞེས་གསུངས་པ་གང་ཡིན་པ་ཡང་འདིར་བརྗོད་དུ་མེད་པ་ཉིད་ཀྱི་aཆོས་ཉིད་ལ་དགོངས་སོ།།བརྗོད་པ་ཙམ་དུ་ཟད་ན་ནི་ཆོས་གང་དག་གི་
1614. ཆོས་ཉིད་གང་ཡིན་པར་འགྱུར་ཡང་།མིང་གིས་ཀྱང་ནི་མིང་ཉིད་སྟོང་།།ཞེས་གང་གིས་
1615. གསུངས་པ་དེ་ཡང་འདི་ཐམས་ཅད་མིང་ཙམ་མོ་ཞེས་དམ་བཅས་ནས་མིང་ཡང་མེད་དོ་ཞེས་བྱ་བ་འདི་
1616. ཇི་ལྟར་རིགས་པ་ཡིན་ཞེ་ན།aཀུན་དུ་བརྟགས་པའི་ངོ་བོ་ཉིད་དགག་པ་ཡིན་ན་ནི་བརྗོད་པའི་བདག་ཉིད་དུ་ཀུན་དུ་བརྟགས་པའི་བརྗོད་པ་གང་
1617. ཡང་བཀག་པ་ཡིན་པས་རིགས་པའི་ངོ་བོར་འགྱུར་རོ།།དེ་ལྟར་ཡང་མི་འདོད་ན་ནི།ཆོས་རྣམས་ཐམས་ཅད་མིང་མེད་ཅིང་།།མིང་གིས་ཡོངས་སུ་བརྗོད་པ་ཡིན།།ཞེས་གང་གསུངས་aཔ་ཡང་གལ་ཏེ་མེད་པ་ཁོ་ན་ཡིན་ན།ཆོས་མིང་མེད་པ་དེ་དག་གང་ཡིན།བརྗོད་དུ་མེད་པའི་མཚན་ཉིད་དག་ཆོས་རྣམས་ཐམས་ཅད་ཡིན་ན་ནི།བྱིས་པ་རྣམས་ཀྱིས་
1618. ཀུན་དུ་བརྟགས་པ་བཞིན་དུ་བརྗོད་པས།རྗོད་པར་བྱེད་པ་དེའི་རྗེས་སུ་འབྲངས་ནས་འཕགས་aཔ་རྣམས་ཀྱིས་
1619. ཀྱང་མིང་མེད་པ་རྣམས་
1620. མིང་གིས་ཡོངས་སུ་བརྗོད་པ་ཡིན་པར་རུང་ངོ་།།དེ་ལྟར་ན་
1621. དགོངས་པ་ངེས་པར་འགྲེལ་པའི་མདོ་ལས།རིགས་ཀྱི་བུ་འདུས་བྱས་ཞེས་བྱ་བ་དེ་ནི་སྟོན་པས་བཏགས་
1622. པའི་ཚིག་ཡིན་ཏེ།སྟོན་པས་བཏགས་
1623. པའི་ཚིག་གང་ཡིན་པ་དེ་ནི་ཀུན་དུ་རྟོག་པ་ལས་བྱུང་aབ་ཐ་སྙད་དུ་བརྗོད་པ་ཡིན་ལ།ཀུན་དུ་རྟོག་པ་ལས་བྱུང་བ་ཐ་སྙད་དུ་བརྗོད་པ་གང་ཡིན་པ་དེ་ནི་ཀུན་དུ་རྟོག་པ་སྣ་ཚོགས་ཀྱི་ཐ་སྙད་དུ་བརྗོད་པ་གཏན་ཡོངས་སུ་མ་གྲུབ་པའི་ཕྱིར་འདུས་བྱས་མ་ཡིན་ནོ།།འདུས་བྱས་ཇི་ལྟ་བ་བཞིན་དུ་འདུས་མ་བྱས་ཀྱང་དེ་བཞིན་ནོ་ཞེས་དེ་བཞིན་དུ་སྦྱར་རོ།།འདུས་བྱས་དང་འདུས་མ་aབྱས་སུ་མ་གཏོགས་པ་གང་
1624. ཅི་བརྗོད་ཀྱང་དེ་ཡང་དེ་དང་འདྲ་བ་ཉིད་དུ་འགྱུར་རོ།།དེ་ཡང་
1625. བརྗོད་པ་ནི་དངོས་པོ་མེད་པ་ཅན་ཡང་མ་ཡིན་ཏེ།དངོས་པོ་དེ་ཡང་གང་ཞེ་ན།འཕགས་པ་རྣམས་ཀྱིས་འཕགས་པའི་ཤེས་པ་དང་འཕགས་པའི་མཐོང་བས་བརྗོད་དུ་མེད་པར་མངོན་པར་རྫོགས་པར་སངས་aརྒྱས་པ་གང་ཡིན་པ་སྟེ།ཞེས་འབྱུང་བའི་མདོ་སྡེའི་དུམ་བུ་དང་ཡང་སྦྱར་བ་ཡིན་ནོ།།རེ་ཞིག་ཆོས་ཐམས་ཅད་ནི་ངོ་བོ་ཉིད་མེད་པ་མ་སྐྱེས་པ།མ་འགགས་པ་ཞེས་བྱ་བ་དེ་ལྟ་བུ་ལ་སོགས་པ་
1626. དང་།ཚིགས་སུ་བཅད་པ་དེ་དགོངས་
1627. པ་ཅན་ཡིན་དུ་ཆུག་ན།ཡང་ཐེག་པ་ཆེན་པོ་ལས།aབྲམ་ཟེའི་ཁྱེའུ་བླ་མ་ནས་བཟུང་སྟེ་ཡོངས་སུ་མྱ་ངན་ལས་འདས་པ་ཆེན་པོའི་བར་དུ་སྤྲུལ་པ་ཙམ་ཞིག་ཡིན་པར་བསྟན་པ་དེ་ལ་དགོངས་པ་ཅི་ཡོད་ཅེ་ན།འདི་ལ་ཉེས་པ་ཅི་ཡོད།སངས་རྒྱས་ཀྱི་གསུང་གྲགས་པ་དང་འགལ་ཏེ།ཉན་ཐོས་ཀྱི་ཐེག་པར་སྡེ་པ་ཐམས་ཅད་ལས་ཟས་གཙང་མའི་aསྲས་ཤཱཀྱ་ཐུབ་བ་གང་ཡིན་པ་དེ་ནི་སངས་རྒྱས་དང་བྱང་ཆུབ་སེམས་དཔའ་ཡང་དེ་ཞེས་བྱའོ་ཞེས་འབྱུང་ངོ་ཞེ་ན།ཅི་ཉན་ཐོས་ཀྱི་ཐེག་པ་ལ་
1628. སངས་རྒྱས་ཀྱི་སྤྲུལ་པ་མི་འདོད་དམ།གལ་ཏེ་མི་འདོད་ན་འདུལ་བ་ལས་
1629. འཕགས་བ་མ་འགགས་པས་ལྷའི་མིག་གིས་བར་
1630. དོའི་སྲིད་པ་མང་པོ་ཐམས་aཅད་དང་།སངས་རྒྱས་ཀྱི་སྤྲུལ་པ་རྣམས་མཐོང་ངོ་ཞེས་གསུངས་པ་དང་འགལ་བར་འགྱུར་ལ།དུས་གཅིག་ཏུ་ཕྱོགས་དང་ཡུལ་སྣ་ཚོགས་ལ་སངས་རྒྱས་ཀྱིས་
1631. འདུལ་བ་འཁོད་པ་རྣམས་འདུལ་བར་མཛད་པ་མི་འགྲུབ་པར་འགྱུར་རོ།།ཅི་སངས་རྒྱས་ཀྱི་སྤྲུལ་པ་དེ་གདུལ་བ་རྣམས་ལ་འདི་aསྐད་དུ།ང་ནི་སངས་རྒྱས་ཀྱི་སྤྲུལ་པ་ཡིན་གྱི་སངས་རྒྱས་སམ་བྱང་ཆུབ་སེམས་དཔའ་ནི་མ་ཡིན་ནོ་ཞེས་གསུང་ངམ
1632. །སྨྲས་པ།མ་ཡིན་ནོ་ཞེ་ན།ཉིད་སངས་རྒྱས་ཡིན་པར་སྟོན་མོད།སྨྲས་པ་དེ་བཞིན་ནོ་ཞེ་ན།ཅིའི་ཕྱིར་ཡིན།སངས་རྒྱས་ཀྱི་མཚན་ལ་གདུལ་བ་རྣམས་དགའ་བ་དང་།aརབ་ཏུ་དགའ་བ་དང་།གུས་པ་དང།ཞེས་དང་།དད་པ་ལ་སོགས་པའི་ཁྱད་པར་བསྐྱེད་པའི་ཕྱིར་རོ་ཞེ་ན།དེ་བཞིན་དུ་སངས་རྒྱས་ཀྱི་སྤྲུལ་པ་ཤཱཀྱ་ཐུབ་པ་འདི་ཡང་གལ་ཏེ་ཉིད་སངས་རྒྱས་ཡིན་པར་ཡང་གསུངས་ལ།ཉན་ཐོས་རྣམས་ཀྱིས་ཀྱང་དེ་བཞིན་དུ་བཟུང་ན་དེ་ལ་འགལ་བ་ཅི་ཡོད།aསྤྲུལ་པ་དེ་གང་གི་ཡིན་པའི་ངོ་བོ་ཉིད་ཀྱི་སངས་རྒྱས་དེ་གང་ཡིན་ཞེ་ན།བྱང་ཆུབ་སེམས་དཔའི་
1633. ས་བཅུ་པ་ལས་སངས་རྒྱས་ཀྱི་དབང་བསྐུར་བ་ཐོབ་པ་གང་ཡིན་པ་སྟེ།ས་དེ་ཡོངས་སུ་སྦྱངས་པའི་ཕྱིར་བསོད་ནམས་དང་ཡེ་ཤེས་ཀྱི་ཚོགས་ཡོངས་སུ་རྫོགས་པ་དང་།ཉོན་མོངས་པ་དང་ཤེས་བྱའི་aསྒྲིབ་པ་ཐམས་ཅད་སྤངས་པའི་ཕྱིར་གནས་གྱུར་པ་བསམ་གྱིས་མི་ཁྱབ་པ་བརྙེས་
1634. པ་དང་།སེམས་ཅན་ཐམས་ཅད་ཀྱི་ཤེས་པའི་ཡུལ་ལས་འདས་པའི་བདག་ཉིད་དེ་ནི་ངོ་བོ་ཉིད་ཀྱི་སངས་རྒྱས་ཡིན་ཏེ།སྤྲུལ་པ་དེ་ནི་དེའི་ཡིན་ནོ།།དེའི་ཕྱིར།གཞལ་ཡས་གྲངས་ནི་མེད་པ་སྟེ།།བསམ་aཡས་བསྟན་དུ་མེད་པས་ན།།ཁྱོད་ནི་ཉིད་ཀྱི་རང་ཉིད་ཀྱི།།ཉིད་ནི་མཁྱེན་པ་ཁོ་ནར་འོས།།ཞེས་བསྟོད་པ་ཡིན་ནོ།།མིའི་སྐྱེ་བ་མེད་པར་སངས་རྒྱས་ཉིད་མེད་ན།ཇི་ལྟར་མི་རྣམས་སུ་མ་སྐྱེས་པ་མངོན་པར་རྫོགས་པར་སངས་རྒྱས་ཤེ་
1635. ན་མེད་དོ་ཞེས་བྱ་བ་དེ་གང་དུ་གསུངས།ཉན་ཐོས་ཀྱི་aཐེག་པར་རོ་
1636. ཞེ་ན།གང་དུ་མིར་སྤྲུལ་པ་ཁོ་ནས་མངོན་པར་རྫོགས་པར་བྱང་ཆུབ་པ་སྟོན་པ་དེར་ཇི་ལྟར་གཞན་དུ་བརྗོད་པར་བྱ།གལ་ཏེ་སྤྲུལ་པ་དེ་མི་འདོད་ན་ཅིར་འགྱུར་ཞེ་ན།ཅི་ཞིག་ཏུ་འགྱུར་ཏེ།ཐེག་པ་ཆེན་པོ་སྐྱོན་མེད་པ་ལ་ཡང་གནོད་པ་
1637. བྱས་པར་འགྱུར་མོད།གཞན་ཡང་མི་aརིགས་པ་མང་པོར་འགྱུར་ཏེ།བྱང་ཆུབ་སེམས་དཔའ་ཐམས་ཅད་མཁྱེན་པའི་ཡེ་ཤེས་དང་།ཉོན་མོངས་པ་བག་ཆགས་དང་བཅས་པ་
1638. སྤངས་པ་དང་ཉེ་བར་གྱུར་ཅིང་གང་
1639. གིས་ན་ཡུམ་གྱི་ལྷུམས་སུ་འཇུག་པ་དང་།འབྱུང་བ་
1640. ན་དེ་ལས་འཇིག་རྟེན་ཐམས་ཅད་སྣང་བ་རྒྱ་aཆེན་པོས་ཁྱབ་པར་གྱུར་པ་
1641. དེ་ལྟ་བུའི་མཐུ་ཕུན་སུམ་ཚོགས་པ་ཡིན་ལ།ཐོས་པ་དང་ཏིང་ངེ་འཛིན་གྱི་སྙོམས་པར་འཇུག་པ་མཐའ་ཡས་པའི་དབང་ཐོབ་པ་ཡང་
1642. མ་ཡིན་ཞིང་།ཉོན་མོངས་པའི་ཀུན་དུ་རྒྱུ་བ་ཐམས་ཅད་རྣམ་པར་མ་བསལ་བ་ཡིན་ནོ་ཞེས་འབྱུང་བ་མི་རིགས་པ་ཡིན་ནོ།།ཡང་aན་དེ་ལྟར་གྱུར་ན་ཡང་ཉོན་མོངས་པའི་དབང་གིས་འདོད་པའི་ཁམས་སུ་སྐྱེ་ཞིང་མངལ་གྱི་གཟིམས་མལ་དུ་གཟིམས་སོ་ཞེས་འབྱུང་བ་མི་རིགས་སོ།།བྱང་ཆུབ་སེམས་དཔའ་བལྟམས་
1643. པའི་མོད་
1644. ལ་སུས་ཀྱང་མ་བཟུང་བར་གོམ་པ་བདུན་འདོར་བ་དང་།ཕྱོགས་བཞིར་གཟིགས་པ་དང་།འདི་aནི་ངའི་སྲིད་པ་དག་ཏུ་སྐྱེ་བ་ཐ་མ་ཡིན་ནོ་ཞེས་ཚིག་ཏུ་གསུང་ལ།ཕྱིས་བགྲེས་པའི་རྒྱུས་དབང་པོ་ཡོངས་སུ་སྨིན་ན་
1645. འདོད་པའི་དགའ་བའི་ལོངས་སྤྱོད་བག་མེད་པ་ལ་ཞུགས་སོ་ཞེས་འབྱུང་བ་མི་རིགས་སོ།།རང་བཞིན་གྱིས་སྐྱེ་བ་དུ་མའི་ཚེ་རབས་དགོངས་པ་ཡང་ཡིན།བཅོམ་ལྡན་འདས་འོད་aསྲུངས་ལ་ཚངས་པར་སྤྱོད་པ་སྤྱད་ནས།བྱང་ཆུབ་ཀྱི་ལམ་ལ་གོམས་པར་ཡང་མཛད་ལ།དགའ་ལྡན་ནས་ཀྱང་ལྷའི་རིས་དྲུག་ལ་བཀའ་སྩལ་ནས་གཤེགས་པ་བདག་ཉིད་དང་།གཞན་དག་གི་རྒ་བ་དང་།ན་བ་དང་འཆི་བའི་ཆོས་ཉིད་མི་མཁྱེན་པར་གྱུར་པ་དང་།གཞན་མུ་སྟེགས་ཅན་རྣམས་aལས་བྱང་ཆུབ་ཀྱི་ལམ་ཚོལ་བར་ཞུགས་པ་དང་།བདག་ཉིད་དུབ་པར་གནས་པ་ལ་རྗེས་སུ་སྦྱོར་བའི་
1646. མཐའ་ལ་ལམ་ཡིན་པར་འདུ་ཤེས་མཛད་ནས་དཀའ་ཐུབ་དྲག་པོ་དག་གིས་བདག་ཉིད་ཉོན་མོངས་པར་གྱུར་ཏོ་ཞེས་འབྱུང་བ་མི་རིགས་སོ།།ཡང་ན་ཚེ་རབས་མི་དགོངས་ན་ནི་དེ་ལྟ་ན་ཡང་
1647. བསྐལ་པ་aམི་ཉུང་བར་བསོད་ནམས་དང་ཡེ་ཤེས་ཀྱི་ཚོགས་བསྐྱེད་པས།སྐུ་ཡང་དག་པར་གྲུབ་པ་དྲན་པ་དང་བློ་གྲོས་ཆེན་པོའི་སྟོབས་བསྐྱེད་པ་ཐོབ་པ།མངལ་ན་ཡང་བསྙེལ་བ་མི་མངའ་བ་བལྟམས་
1648. མ་ཐག་ཏུ་ཚིག་དེ་ལྟ་བུ་གསུངས་སོ་ཞེས་བྱ་བ་མི་རིགས་སོ།།བྱང་ཆུབ་སེམས་དཔའ་སྲིད་པ་ཐ་མ་པ་aབསམ་གཏན་དང་།གཟུགས་མེད་པའི་སྙོམས་པར་འཇུག་པ་བསྐྱེད་ནས།ཡོངས་སུ་ཉམས་སོ་ཞེས་བྱ་
1649. བ་མི་རིགས་སོ།།ཡང་ན་ཡོངས་སུ་མ་ཉམས་པར་གྱུར་ན་ནི་དཀའ་བ་སྤྱད་པས་དག་པར་ཐུགས་སུ་ཆུད་པའི་ཕྱིར་འདོད་པ་ན་སྤྱོད་པའི་ཚུལ་ཁྲིམས་དང་།བརྟུལ་ཞུགས་མཆོག་ཏུ་aའཛིན་པའི་ལྟ་བ་ལ་མཆོག་ཏུ་འཛིན་པར་གྱུར་ཏོ་ཞེས་འབྱུང་བ་མི་རིགས་སོ།།འོན་ཀྱང་རུང་སྟེ།བྱང་ཆུབ་སེམས་དཔས་ཇི་
1650. སྐད་བསྟན་པ་དེ་ཐམས་ཅད་ཞལ་གྱིས་བཞེས་པ་ནི་སེམས་ཅན་འདུལ་བའི་ཐབས་ཀྱི་རྣམ་པ་ཡོངས་སུ་འཛིན་དུ་གཞུག་པའི་ཕྱིར
1651. །བློ་སྔོན་དུ་བཏང་
1652. བ་ཡིན་ནོ་ཞེ་ན།aདེ་ཐམས་ཅད་ནི་སྤྲུལ་པས་ཀྱང་མཛད་པར་སྤྱོད་པས་རྒྱུ་མེད་པར་སྐྱེ་བ་ལེན་པ་དང་།འདོད་པའི་བསོད་ནམས་ཀྱི་རྗེས་སུ་སྦྱོར་བའི་མཐའ་དང་།བདག་ཉིད་དུབ་པར་གནས་པ་ལ་རྗེས་སུ་སྦྱོར་བའི་མཐའ་ལ་བརྟེན་
1653. པར་མི་རིགས་སོ།།གལ་ཏེ་དེ་ཐམས་ཅད་སྤྲུལ་པ་ཡིན་ན་ཅིའི་
1654. ཕྱིར་དཀའ་བ་aསྤྱད་པ་ན།ང་བྲམ་ཟེའི་ཁྱེའུ་བླ་མའི་གནས་སྐབས་ན་ཡང་དག་པར་རྫོགས་པའི་སངས་རྒྱས་འོད་སྲུངས་ལ་དགེ་སྦྱོང་མགོ་རེག་དེ་
1655. ལ་བྱང་ཆུབ་ག་ལ་ཡོད།བྱང་ཆུབ་ནི་མཆོག་ཏུ་དཀའ་བ་ཡིན་ནོ་ཞེས་ཁ་བྱས་པའི་ལས་དེའི་རྣམ་པར་སྨིན་པ་
1656. ནི་ང་ལོ་དྲུག་ཏུ་དཀའ་བ་སྤྱད་པ་གང་ཡིན་པ་འདི་aཡིན་ནོ་ཞེས་ལས་ཀྱི་རྒྱུ་བ་
1657. བཤད་ཅེ་ན།དེ་ནི་
1658. ད་ལྟར་རིགས་འདི་གསལ་བར་བྱའོ་སྙམ་ན་ཤིན་ཏུ་མུན་པ་བྱས་པ་ཡིན་ནོ།།ཇི་ལྟར་ན་ཁྱིམ་བདག་མགོན་མེད་ཟས་སྦྱིན་གྱིས་ནི་སངས་རྒྱས་ཞེས་བྱ་བ་སྔོན་མ་ཐོས་པའི་སྒྲ་ཐོས་ནས་བ་སྤུ་ཐམས་ཅད་ཟིང་ཞེས་བྱེད་ཅིང་།ཤིན་ཏུ་བལྟ་
1659. བ་aལ་སྤྲོ་བར་གྱུར་པ་གང་ཡིན་པ་དང་།བྲམ་ཟེའི་ཁྱེའུ་བླ་མ་ཚེ་རབས་
1660. གསུམ་ན་སངས་རྒྱས་སུ་འགྱུར་བ་གང་ཡིན་པས་ནི་སངས་རྒྱས་ཉིད་ལ་སྐུར་པ་བཏབ་པ་འདི་དགོངས་པ་ཅན་མ་ཡིན་པར་ཁྱེད་ཡིད་ཆེས་པར་སྤྲོ།སྤྲུལ་པའི་དངོས་པོ་ནི་མི་སྟོན་ཀྱང་ལས་ཀྱི་
1661. རྒྱུ་བ་ནི་གདོན་མི་ཟ་བར་བསྟན་པར་aབྱ་སྟེ།སེམས་ཅན་རྣམས་ལས་ཀྱི་འཇིགས་པ་ཉིད་ཡོངས་སུ་བསྐྱེད་པའི་ཕྱིར་རོ།།སངས་རྒྱས་རྣམས་སྤྲུལ་པ་
1662. དག་གིས་བརྫུན་གསུངས་པ་ཡིན་པར་འགྱུར་རོ་ཞེ་ན།ཀྱེ་མ་ཉེས་པར་འཛིན་པ་རྣམས་གདུལ་དཀའ་བ་ཉིད་ཡིན་ནོ།།སངས་རྒྱས་རྣམས་ནི་སེམས་ཅན་རྣམས་
1663. ལ་ཇི་ལྟ་ཇི་ལྟར་ཕན་aཔ་དེ་ལྟར་དེ་
1664. ལྟར་སྤྲུལ་པ་མཛད་པའམ་གསུང་བ་
1665. ཡིན་ན།འདི་ལ་ཅི་ཞིག་མི་རངས་པར་བྱ།གཞན་དུ་ཇི་ལྟར་གདུལ་བ་དང་།སྐལ་བ་མཉམ་པའི་སྤྲུལ་པ་རྣམས་ཀྱིས་དེ་དང་
1666. སྐལ་བ་མཉམ་པའི་རིགས་ལ་སོགས་པ་དམ་བཅས་པ་འགལ་བར་མི་འགྱུར།རེ་aཞིག་འདི་ཡང་དཔྱད་པར་བྱའོ།།ཅི་དེ་བཞིན་གཤེགས་པ་རྣམས་ཚིག་རྩུབ་པོའམ་མཛའ་བོ་དང་དབྱེ་བར་བྱེད་པ་གསུང་ངམ།སྨྲས་པ།སེམས་ཅན་རྣམས་ལ་ཕན་པར་བྱ་བའི་ཕྱིར་གསུངས་ཏེ།གཞན་དུ་ན་འཆར་ཀ་དང་ཅི་ཞིག་གསུང་བའི་མདོ་ལ་སོགས་པ་དག་དང་འགལ་བར་aའགྱུར་རོ་ཞེ་ན།ཅི་ངག་གི་ལས་ཁ་ན་མ་ཐོ་བ་དང་བཅས་པར་བརྗོད་པར་བྱ་བའམ།སྨྲས་པ་མ་ཡིན
1667. །དེ་ཅིའི་ཕྱིར་ཞེ་ན།དགེ་བའི་སེམས་ལས་བྱུང་བའི་ཕྱིར་རོ་ཞེ་ན།བརྫུན་ཡང་དེ་ཁོ་ན་བཞིན་དུ་ཅིའི་ཕྱིར་མི་འདོད།འོ་ན་བླ་མ་ལ་སོགས་པ་སྤྲུལ་པ་ཡིན་པར་བསྟན་པ་ལ་དགོས་
1668. པ་aཅི་ཞིག་ཡོད་ཅེ་ན།ཐབས་ལ་མཁས་པའི་མདོ་སྡེ་དང་།འཇིག་རྟེན་ལས་འདས་པའི་ལེའུ་ལ་སོགས་པ་དག་ཇི་ལྟར་
1669. འོས་པར་ངེས་པར་གཟུང་བར་བྱའོ།།ཐབས་ལ་མཁས་པའི་མདོ་སྡེ་ཚད་མ་ཉིད་
1670. ཡིན་ན་ནི་ཧ་ཅང་ཐལ་བར་འགྱུར་ཏེ།དེ་ལ་ཐབས་ལ་མཁས་པ་ཉིད་ཀྱིས་
1671. སྲོག་གཅོད་aཔ་ནི་ཁ་ན་མ་ཐོ་བ་མེད་དོ་ཞེས་གསུངས་སོ།།དེ་ལྟ་ཡིན་ན་ནི་གང་དག་ཕན་པར་འདོད་པས་དེ་རྣམས་མཐོ་རིས་ཐོབ་པར་བྱ་བའི་ཕྱིར་དང་།འཁོར་བ་ལས་ཐར་བར་བྱ་བའི་ཕྱིར།ཕྱུགས་དང་དུད་འགྲོ་སྣ་ཚོགས་གསོད་པར་བྱེད་པ།མཆོད་སྦྱིན་པ་རྣམས་འཁོར་བ་ལས་ཐར་བར་བྱ་aབ་རྣམས་ལ་ཅིའི་ཕྱིར་ཁ་ན་མ་ཐོ་བ་
1672. མེད་པར་མི་འགྱུར་ཞེ་ན།ཅི་འོ་ཐུག་དང་ཁྭཾ་ར་
1673. འདྲ་བ་ཉིད་ཡིན་ནམ།དེ་རྣམས་ཀྱི་སྲོག་གཅོད་པ་
1674. དེ་ནི་གཏི་མུག་ལས་སྐྱེས་པ་དང་།ཆགས་པ་ལས་སྐྱེས་པ་ཡིན་ནོ།།ཕྱུགས་དང་སྲོག་ཆགས་གཞན་དག་ལ་མཆོད་སྦྱིན་ཅན་གྱི་སྡུག་བསྔལ་གྱིས་
1675. aའཆི་བར་བྱེད་པའམ།བསད་པས་མཐོ་རིས་སམ་ཐར་པ་འཐོབ་བོ་སྙམ་པ་ནི་གཏི་མུག་སྟེ།ལས་དང་འབྲས་བུ་ཕྱིན་ཅི་ལོག་པ་ལ་མངོན་པར་ཞེན་པའི་ཕྱིར་རོ།།བདག་ལས་
1676. འདིས་མཐོ་རིས་སུ་འགྲོ་བར་འགྱུར་རོ་སྙམ་པ་ནི་གཏི་མུག་དང་ཆགས་པའོ།།བཅོམ་ལྡན་འདས་ཀྱིས་
1677. དགེ་aསློང་དག་སྲོག་གཅོད་པ་ནི་
1678. རྣམ་པ་གསུམ་སྟེ།ཆགས་པ་ལས་སྐྱེས་པ་དང་།ཞེ་སྡང་ལས་སྐྱེས་པ་དང་།གཏི་མུག་ལས་སྐྱེས་པའོ།།ལོག་པར་ལྟ་བའི་བར་ལ་ཡང་དེ་བཞིན་ནོ་ཞེས་
1679. མི་དགེ་བའི་ལས་ཀྱི་ལམ་རྣམས་ཀྱི་མཚན་ཉིད་སྤྱི་རྣམ་པར་གཞག་པས།དེའི་ཕྱིར་ཇི་ལྟར་ན་དེ་ཁ་aན་མ་ཐོ་བ་མེད་པར་འགྲུབ།ཐབས་ལ་མཁས་པའི་མདོ་སྡེ་ལས་ནི་མ་ཆགས་པ་ལ་སོགས་པ་ལས་
1680. བྱུང་བའི་སྲོག་གཅོད་པ་ཁ་ན་མ་ཐོ་བ་མེད་པའོ་ཞེས་ཡོངས་སུ་བསྟན་པས་དེ་དང་དེར་ཇི་ལྟར་ན་འདྲ་བ་ཉིད་ཡིན།ཇི་ལྟར་མ་ཆགས་པ་ལ་སོགས་པ་ལས་འབྱུང་ཞེ་ན།གལ་ཏེ་གཞན་aམཚམས་མེད་པའི་ལས་བྱེད་པ་ལ་མངོན་དུ་ཕྱོགས་པ་མཐོང་ན།ལས་དེ་ནི་ཡུན་རིང་པོར་རྣམ་པར་སྨིན་པ་དྲག་པོར་འགྱུར་བར་རིག་
1681. ནས།སྙིང་རྗེ་བྱེད་པ་ན་དེ་བསད་པས་བདག་ཉིད་སེམས་ཅན་དམྱལ་བར་སྐྱེ་བ་ཡང་ཁས་བླངས་ནས།དེ་ཡོངས་སུ་བསྐྱབ་པའི་ཕྱིར་དགེ་བའམ་ལུང་aདུ་མ་བསྟན་པའི་སེམས་ཀྱི་
1682. གནས་སྐབས་བྱས་ཏེ།བདག་སེམས་ཅན་དམྱལ་བ་རྣམས་སུ་སྐྱེས་པ་ནི་སླའི་
1683. སྡུག་བསྔལ་གྱི་ཕུང་པོ་ཆེན་པོ་དང་འབྲེལ་བར་གྱུར་ན་མི་
1684. རུང་ངོ་སྙམ་ནས་གསོད་པར་བྱེད་པ་སྟེ།དེ་ལྟ་བུ་ནི་དགེ་བའི་སེམས་ལས་བྱུང་བའི་ཕྱིར་རོ།།འདི་ལྟར་དགེ་བའི་སེམས་aཀྱང་མ་ཆགས་པ་ལ་སོགས་པ་དང་མཚུངས་པར་ལྡན་པ་ཡིན་ནོ།།འོན་ཏེ་མ་ཆགས་པ་ལ་སོགས་པ་ལས་བྱུང་ཡང་སྲོག་གཅོད་པའི་སྐྱོན་དུ་འགྱུར་ན་ནི་ཚིག་རྩུབ་པོ་དང་།མཛའ་བོ་འབྱེད་པ་དང་།ཇི་སྐད་དུ་གསུངས་པའི་མདོ་སྡེ་ཡང་སྐྱོན་དུ་འགྱུར་རོ།།དེ་ཡོངས་སུ་གཏོང་བའི་aསེམས་ཉིད་གང་ཡིན་པ་དེ་ཉིད་འདིར་ཞེ་སྡང་མ་ཡིན་ནམ་ཞེ་ན།འདི་སྡུག་བསྔལ་གྱི་ཆུ་བོ་ཆེན་པོ་ལས་ཡོངས་སུ་བསྐྱབ་པར་འདོད་པས་བདག་ལ་བྱམས་པ་བས་ཀྱང་ལྷག་པར་བྱམས་
1685. པས།དེར་དེ་ངེས་པར་མྱོང་བར་འགྱུར་བའི་ལས་བྱེད་པ་ལ་མངོན་དུ་ཕྱོགས་པའི་ལུས་པས་
1686. ཕུལ་དུ་aབྱུང་བའི་
1687. ལུས་གང་ཐོབ་པར་བྱེད་པ་ན།ད་ཡོངས་སུ་བཏང་བ་གང་ཡིན།གཞན་ཡང་སྙིང་བརྩེ་བའི་བདག་ཉིད་དག་གིས་སྦྱོར་བ་གང་གིས།ཕན་ཕྱིར་གཞན་གསོད་དེ་ནི་སྐྱོན་ཅན་ན།།གང་གིས་དགེ་སྦྱོང་དྲུག་ཅུ་ལ་སོགས་ཤིང་
1688. །།མདོ་གཉིས་ཐུབ་པས་བསྟན་པ་དེ་ཅིའི་aཕྱིར།།མདོ་གཉིས་ཀྱང་གང་ལས་ཆོས་ཀྱི་རྣམ་གྲངས་འདི་བཤད་པ་ན།དགེ་སྦྱོང་
1689. དྲུག་ཅུ་ཁ་ནས་ཁྲག་དྲོན་མོ་བྱུང་སྟེ།གནོད་པ་དེ་ཉིད་ཀྱིས་དུས་བྱས་སོ་ཞེས་འབྱུང་བ་ལྗོན་ཤིང་གི་ཕུང་པོ་ལྟ་བུ་དང་།གང་ལས་དེ་ན་བཅོམ་ལྡན་འདས་ཀྱིས་
1690. དགེ་སློང་aརྣམས་ལ་དགེ་སློང་དག་མི་སྡུག་པ་སྒོམས་
1691. ཤིག།མི་སྡུག་པ་བསྟེན་ཅིང་ཞེས་བྱ་བ་ནས་ཕན་ཡོན་ཆེའོ་ཞེས་བྱ་བའི་བར་དུ་མི་སྡུག་པ་བསྟེན་ཅིང་།མི་སྡུག་པ་བསྒོམ་
1692. པའི་བསྔགས་པ་བཤད་པ་དང་།དེའི་ཚེ་དགེ་སློང་དག་མི་སྡུག་པ་བསྒོམས་ཤིང་།མི་སྡུག་པ་བསྒོམས་
1693. པ་ན།aརྣག་གི་ལུས་འདིས་
1694. འཛེམ་ཞིང་ཞེས་བྱ་བ་ནས་མཚོན་འདེབས་པར་བྱེད་ཅིང་།དགེ་སློང་གིས་
1695. དགེ་སློང་གསོད་པའི་བར་
1696. འབྱུང་བ་རི་དྭགས་བཟློག་
1697. གི་མདོ་ཡིན་ནོ།།ཅིའི་ཕྱིར་ཐེག་པ་ཆེན་པོ་ལས་སྤྲུལ་པ་ཤཱཀྱ་ཐུབ་པ་སངས་རྒྱས་ཀྱི་སྤྲུལ་པ་ཡིན་པར་བསྟན་ལ།ཐེག་པ་ཆེན་པོ་མ་ཡིན་པ་aལ་མ་ཡིན་ཞེ་ན།བྱང་ཆུབ་སེམས་དཔའ་རྣམས་ནི་རྒྱ་ཆེན་པོ་ལ་མོས་པ་ཡིན་པས།དེ་རྣམས་ལ་སངས་རྒྱས་ཀྱི་ངོ་བོ་ཉིད་དང་།མཐུའི་
1698. བདག་ཉིད་ཆེན་པོའི་ཁྱད་པར་བསྟན་པའི་ཕྱིར་དེ་བཞིན་གཤེགས་པ་སྐྱེ་བ་བསྟན་པའི་མདོ་བཞིན་དུ་དེ་ལྟར་བསྟན་པར་བྱའོ།།གཞན་དུ་ན་ནི་aདེ་རྣམས་དེ་ལྟར་སེམས་མངོན་པར་འདུ་བྱེད་པར་མི་འགྱུར་ལ།མི་རིགས་
1699. པར་འགྱུར་བ་ཇི་སྐད་དུ་བསྟན་པ་དེའི་ལན་ཡང་ཇི་ལྟར་བཏབ་པར་འགྱུར།ཉན་ཐོས་གང་དག་དེ་ལྟ་བུ་ལ་མོས་པའི་སྐལ་བ་ཅན་དེ་དག་ནི་དེ་ཉིད་ལས་ཐོས་པར་འགྱུར་རོ།།གང་དག་སྐལ་བ་མེད་པ་དེ་རྣམས་aལ་ནི་དེ་བསྟན་པ་ཉིད་སྐྱོན་དུ་འགྱུར་རོ།།དེ་བས་ན་ཐེག་པ་ཆེན་པོ་སངས་རྒྱས་ཀྱི་གསུང་ཡིན་ནོ་ཞེས་བྱ་བ་དེ་ནི་མི་འགལ་ལོ།།དེའི་ཕྱིར་ཤིན་ཏུ་རྒྱས་པའི་སྡེ་ཐེག་པ་ཆེན་པོ་ཡིན་ནོ་ཞེས་བྱ་བ་འགལ་བ་མེད་དོ།།རྣམ་པར་བཤད་པའི་རིགས་པ་ལས་ལེའུར་བཅད་པ་བཞི་པའོ།།།།aབརྒལ་བ་དང་ལན་གྱི་རྣམ་པ་ཡང་བསྟན།ཇི་ལྟར་མདོ་སྡེ་བཤད་པར་བྱ་བའི་རིགས་
1700. པ་ཡང་བསྟན་ཏོ།།གཞན་ཡང་ཆོས་སྨྲ་བ་པོས་ཐོག་མ་ཁོ་ནར་མདོ་སྡེ་བཀོད་ནས་བརྒལ་ཞིང་བརྟག་པར་བྱ་སྟེ།འཁོར་ལན་རྣམས་ལ་སྲེད་པ་བསྐྱེད་པའི་ཕྱིར་རོ།།འོན་ཀྱང་སྲེད་པ་ཆུང་བ་ཡིན་པ་aརྣམས་ལ་ཡང་རྣ་བླག་ཏུ་གཞུག་
1701. པའི་ཕྱིར་གུས་པར་མཉན་པ་དང་ལྡན་པ་བཤད་པར་བྱའོ།།གུས་པར་མཉན་པ་དང་ལྡན་པ་འདི་ཅི་ཞིག་ཅེ་ན།གཏམ་གང་ལས་གུས་པར་
1702. མཉན་པ་བསྟན་པའོ།།རྣ་བླགས་ན་དགོས་པ་ལ་སོགས་པའི་རིམ་བས་མདོ་སྡེ་བཤད་པར་བྱའོ།།བརྒལ་aཞིང་བརྟག་
1703. པ་བྱས་ན་ཡང་བརྒལ་བ་ཅིའི་ཕྱིར་སྨོས་ཤེ་ན།བརྒལ་བའི་མཇུག་
1704. ཐོགས་སུ་ལན་རྣམས་བདེ་བར་ཁོང་དུ་ཆུད་པར་བྱ་བའི་ཕྱིར་རོ།།སྔར།མདོ་སྡེའི་ཆེ་བ་ཉིད་ཐོས་ན།།མཉན་པ་དང་ནི་གཟུང་
1705. བ་ལ།།ཉན་པ་པོ་ནི་གུས་བྱེད་འགྱུར།།དེ་ཕྱིར་ཐོག་མར་དགོས་
1706. པ་བརྗོད།།ཅེས་བསྟན་aཔ་ཡིན་ན།དེ་ཅིའི་ཕྱིར་ཐོག་མར་གུས་པར་མཉན་པ་དང་ལྡན་པ་བཤད་པར་བྱ་ཞེ་ན།དགོས་
1707. པ་བསྟན་པ་ལ་ཡང་གུས་པར་མཉན་པར་བྱ་བའི་ཕྱིར་རོ།།ཁ་ཅིག་མདོ་སྡེའི་དོན་ཁོང་དུ་ཆུད་པར་མི་ནུས་པ་དག་འབྱུང་བས་དེ་དག་ལ་ཆོས་ཙམ་ལ་ཡང་གུས་བར་མཉན་པས་བསོད་ནམས་aབསྐྱེད་པར་བྱ་བའི་ཕྱིར་དང་།དོན་ཁོང་དུ་ཆུད་པ་ལ་སྨོས་
1708. བས་ཤེས་རབ་ཀྱི་ཁམས་བསྐྱེད་པར་བྱ་བའི་ཕྱིར།གདོན་མི་ཟ་བར་ཐོག་མར་གུས་པར་
1709. མཉན་པ་དང་ལྡན་པ་བཤད་པར་བྱའོ།།ཇི་ལྟར་བཤད་པར་བྱ་ཞེ་ན།རྣམ་པ་གསུམ་དག་གིས་ཏེ།ཡང་དག་པར་འཛིན་དུ་གཞུག་aཔ་ཉིད་དང་།དགོས་པ་ཡང་དག་པར་བསྟན་པ་ཉིད་དང་།རྨུགས་པ་དང་།གཉིད་དང་ལོག་པའི་རྣམ་པར་རྟོག་པ་རྣམས་ཀྱིས་
1710. ཞུམ་པ་དང་།སེམས་རྣམ་པར་གཡེངས་པ་རྣམས་ལ་ཡང་
1711. མཚན་དང་།རབ་ཏུ་དགའ་བ་དང་།སྐྱོ་བའི་གཏམ་ཉེ་བར་བསྒྲུབ་པ་ཉིད་ཀྱིས་སོ།།ཇི་ལྟར་aན་ཡང་དག་པར་འཛིན་དུ་གཞུག་པ་ཉིད་ཀྱིས་ཤེ་ན།གུས་པར་ཆོས་མཉན་པར་བྱའོ་ཞེས་བྱ་བས་ཡང་དག་པར་འཛུད་པའི་ཕྱིར་རོ།།འདིར་ཡང་དག་པར་འཛུད་པ་ནི་ཡང་དག་པར་འཛིན་དུ་གཞུག་པ་ཡིན་པར་རིག་པར་བྱའོ།།སངས་རྒྱས་བཅོམ་ལྡན་འདས་ནི་འཁོར་ལ་ཆོས་སྟོན་པར་མཛད་aཔ་ན་དབྱངས་ཡན་ལག་ལྔ་དང་ལྡན་པ་ཞལ་ནས་འབྱུང་ངོ་།།རེ་ཞིག་དེ་ཡང་དེ་ལྟ་བུའི་ཡོན་ཏན་དང་ལྡན་པའི་གསུང་གིས་ཆོས་སྟོན་པ་ན།དགེ་སློང་དག་ཁྱེད་ལ་ཆོས་བསྟན་གྱི་
1712. དེའི་ཕྱིར་ཉོན་ལ་ལེགས་པར་རབ་ཏུ་ཡིད་ལ་བྱོས་ཤིག་ཅེས་དེ་ལྟར་ཡང་དག་པར་འཛིན་དུ་གཞུག་པར་མཛད་པ་ཡིན་aན་བདག་ཅག་ལ་ལྟ་སྨོས་ཀྱང་ཅི་དགོས་པས་སོ།།དབྱངས་ཀྱི་ཡན་ལག་ལྔ་ནི་འབྲུག་སྒྲ་ལྟར་ཟབ་པ་དང་།སྙན་ཅིང་འཇེབས་ལ་རྣར་སྙན་པ་དང་།ཡིད་དུ་འོང་ཞིང་དགའ་བར་བྱེད་པ་དང་།རྣམ་པར་
1713. གསལ་ཞིང་རྣམ་པར་རིག་པར་བྱ་བ་དང་།མཉན་པར་འོས་ཤིང་aམི་མཐུན་པ་མེད་པ་སྟེ།འདིས་དེ་བཞིན་གཤེགས་པའི་དབྱངས་ཀྱི་ཡོན་ཏན་ལྔ་པོ་རྒྱ་ཆེ་བ་ཉིད་དང་
1714. །རིགས་པའི་དོན་དང་ལྡན་པ་ཉིད་དང་།གཟུང་སླ་
1715. བ་ཉིད་དང་།སྣ་ཚོགས་ཅི་འདོད་པ་ཉིད་ཡོངས་སུ་བསྟན་ཏོ།།ཡོན་ཏན་ལྔ་པོ་འདི་དག་ནི་མཉན་པ་དང་།རྣམ་པར་མི་གཡེང་བ་
1716. དང་།aརྣམ་པར་གྲོལ་བ་དང་།ཁོང་དུ་ཆུད་པར་བྱེད་པ་དང་།ཡོངས་སུ་སྨིན་པར་བྱེད་པའི་ཡན་ལག་ཏུ་གོ་རིམས་བཞིན་དུ་འགྱུར་རོ།།བསྡུས་པའི་ཚིགས་སུ་བཅད་པ་དག་ནི།ཡོན་ཏན་ལྔ་ནི་རྒྱ་ཆེན་དང་།།སྙན་དང་རིགས་དོན་ལྡན་ཉིད་དང་།།གཟུང་སླ་
1717. སྣ་ཚོགས་ཅི་འདོད་ཉིད།།འདི་aདག་ལྔ་ཡི་ཡན་ལག་སྟེ།།མཉན་དང་རྣམ་པར་མི་གཡེང་
1718. དང་།།རྣམ་གྲོལ་ཁོང་དུ་ཆུད་པ་དང་།།སྨིན་པར་བྱེད་པ་ཡིན་ཏེ་དེས།།ཐུབ་ཆེན་གསུང་ནི་ཡན་ལག་ལྔ།།འཕགས་པ་ཤཱ་རིའི་བུས་ཚེ་དང་ལྡན་པ་དག་དགེ་སློང་ཆོས་
1719. སྨྲ་བ་པོས་གཞན་དག་ལ་ཆོས་དང་ལྡན་པའི་གཏམ་སྨྲ་aབ་ན།རྣམ་པ་ཉི་ཤུ་དག་དང་ལྡན་པས་གཏམ་བྱ་སྟེ།དུས་སུ་གཏམ་བྱ་བ་དང་།གུས་པ་དང་།གོ་རིམས་དང་ཞེས་བྱ་བ་དེ་ལྟ་བུ་ལ་སོགས་པ་དང་ཚེ་དང་ལྡན་པ་དག་ཆོས་མཉན་པར་འདོད་པས་རྣམ་པ་བཅུ་དྲུག་དང་ལྡན་པས་
1720. ཆོས་མཉན་པར་བྱ་སྟེ།དུས་སུ་ཆོས་མཉན་པར་བྱ་བ་aདང་།གུས་པ་དང་།སྲི་ཞུ་དང་ཞེས་བྱ་བ་དེ་ལྟ་བུ་ལ་སོགས་པ་གསུངས་པ་ཡིན་ནོ།།ངེད་དམ་ཁྱེད་ཀྱི་དེ་ནི་བསྒྲུབ་པར་དཀའ་བས་དེའི་ཕྱིར་རྣམ་པ་ཉི་ཤུ་འམ་བཅུ་དྲུག་ལྟ་ཞོག་གི་རེ་ཞིག་རྣམ་པ་གཅིག་ཙམ་ཡང་བྱས་ལ།ངས་ཀྱང་གུས་པར་ཆོས་བཤད་པར་བྱ།ཁྱོད་ཀྱིས་ཀྱང་གུས་aཔར་ཆོས་ཉོན་ཅིག།ཇི་ལྟར་ཐེག་པ་ཆེན་པོའི་མདོ་སྡེ་བསྡུས་པ་ལས་འབྱུང་བ་དེ་ལྟར་ཡང་
1721. ཡང་དག་པར་འཛིན་དུ་གཞུག་པ་ཉིད་ཀྱིས་སོ།།དེ་ལས་ཇི་སྐད་གསུངས་ཤེ་ན་
1722. དེའི་ཕྱིར་ཤེས་ལྡན་རྒྱལ་བའི་སྲས་དག་མ་ཆགས་པའི་སེམས་དང་།ཞེ་སྡང་མེད་པའི་སེམས་དང་།ལས་སུ་རུང་aབའི་སེམས་དང་།རྣམ་པར་མ་རྨོངས་པའི་སེམས་དང་།ཞི་བའི་སེམས་དང་།རྩུབ་པ་མེད་པའི་སེམས་དང་།རྒྱུད་གཅིག་ཏུ་གྱུར་པའི་སེམས་དང་།དགེ་བའི་སེམས་དང་།བྱེ་བྲག་ཕྱེད་པའི་སེམས་དང་།གུས་པའི་སེམས་དང་།མོས་པའི་སེམས་དང་།ལེགས་པར་རྣམ་aཔར་གནས་པའི་སེམས་དང་།ལེ་ལོ་མེད་པའི་སེམས་དང་།གཟུང་
1723. བའི་སེམས་དང་།ཕན་འདོགས་པའི་སེམས་དང་།རབ་ཏུ་འཛིན་པའི་སེམས་དང་།སྒྲུབ་པའི་སེམས་དང་།དོན་ལ་ལྟ་བའི་སེམས་དང་།སྐྱོན་ཡིད་ལ་མི་བྱེད་པའི་སེམས་དང་།དོན་ལ་རྟོན་
1724. པའི་སེམས་aདང་།རི་མོར་བྱ་བའི་སེམས་དང་།ཞུམ་པ་མེད་པའི་སེམས་དང་།ཁེངས་པ་མེད་པའི་སེམས་དང་།མཉམ་པར་གཞག་
1725. པའི་སེམས་དང་།ཚིག་འབྲུ་ལ་མི་འཕྲོ་བའི་སེམས་དང་།དོན་མི་གཏོང་བའི་སེམས་དང་།ཡིད་ལ་བྱེད་པ་དྲག་པོའི་སེམས་བྱོས་ཤིག་ཅེས་འབྱུང་བ་aཡིན་ནོ།།ཡང་དག་པར་འཛིན་དུ་གཞུག་པ་འདིས་གང་ལ་ཡང་དག་པར་འཛིན་དུ་བཅུག་
1726. ཅེ་ན།ཚིག་བདུན་དག་གིས་
1727. ནི་སྒྲིབ་པ་ལྔ་ཡོངས་སུ་སྤོང་བ་ལ་སྟེ།རྨུགས་པ་དང་།གཉིད་དང་།རྒོད་པ་དང་།འགྱོད་པ་རྣམ་པ་གཉིས་སུ་བྱས་ཏེའོ།།ཚིག་བཞི་དག་གིས་
1728. ནི་བཅོམ་ལྡན་aའདས་ཀྱིས་ཁྱེའུ་ལྟ་བུའི་གང་ཟག་བཞི་བསྟན་པ་གང་ཡིན་པ་དག་སྟེ།གསུམ་ནི་ནག་པོའི་ཕྱོགས་དང་མཐུན་པ་ཡིན་ནོ།།གཅིག་ནི་དཀར་པོའི་ཕྱོགས་དང་མཐུན་པ་ཡིན་ཏེ།དེ་ལྟ་བུ་ཉིད་ཡོངས་སུ་སྤང་བ་དང་།དེ་ལྟ་བུ་ཉིད་ལའོ།།ཚིག་ལྷག་མ་བཅུ་དྲུག་པོ་དག་གིས་ནི་དོན་རྒྱས་པ་aལས་འཕགས་པ་ཤཱ་རིའི་བུས་རྣམ་པ་བཅུ་དྲུག་པོ་གང་དག་གིས་ཆོས་མཉན་པར་བྱ་བར་གསུངས་པའི་རྣམ་པ་བཅུ་དྲུག་པོ་
1729. དག་ལ་ཡང་དག་པར་འཛིན་དུ་བཅུག་པ་ཡིན་ནོ།།དེ་ལ་ཆོས་མཉན་པ་དང་མཐུན་པའི་སྤྱོད་ལམ་ལ་རྣམ་པར་གནས་པའི་ཕྱིར་ལེགས་པར་རྣམ་པར་གནས་པའི་སེམས་སོ།།aརབ་ཏུ་འཛིན་པའི་ཕྱིར་
1730. ལེ་ལོ་སྤངས་ཏེ་ཉན་པའི་ཕྱིར།ལེ་ལོ་མེད་པའི་སེམས་དང་།གཟུང་བའི་བསམ་པ་ནི་གཟུང་བའི་སེམས་སོ།།ཆོས་སྨྲ་བ་ལ་གུས་པ་དང་བཅས་པའི་ཕྱིར་ཕན་འདོགས་པའི་སེམས་སོ།།དེ་ཉིད་ཀྱིས་སེམས་ཀྱི་རྗེས་སུ་འཇུག་པས་ལུས་དང་།ངག་དག་aགིས་
1731. སེམས་ཡང་དག་པར་རབ་ཏུ་འཛིན་པའི་ཕྱིར་རབ་ཏུ་འཛིན་པའི་སེམས་སོ།།ཆོས་འདི་ནི་དོན་ཆེན་པོའོ་
1732. སྙམ་པ་ནི་དོན་ལ་ལྟ་བའི་སེམས་སོ།།ཚུལ་ཁྲིམས་དང་།རིགས་དང་།རུས་ཀྱི་སྐྱོན་ཡིད་ལ་མི་བྱེད་པའི་ཕྱིར།སྐྱོན་ཡིད་aལ་མི་བྱེད་པའི་སེམས་སོ།།གཞུང་གི་ཚིག་འབྲུ་ཉམས་པ་ལ་དོན་ལ་རྟོན་པའི་སེམས་དང་།ངག་གི་ལས་ཕུན་སུམ་ཚོགས་པ་ལ་སངས་རྒྱས་དང་འདྲ་བ་ཉིད་ཀྱིས་རི་མོ་བྱ་བའི་སེམས་སོ།།ལྷག་མ་ནི་གོ་སླ་བའི་ཕྱིར་མ་བཤད་དོ།།དེ་ལྟ་བུ་ནི་ཡང་དག་པར་འཛིན་དུ་
1733. འཇུག་པ་ཉིད་aཀྱིས་སོ།།ཇི་ལྟར་ན་དགོས་པ་ཡང་དག་པར་
1734. བསྟན་པ་ཉིད་ཀྱིས་ཡིན།ཅིའི་ཕྱིར་གུས་པར་ཆོས་མཉན་པར་བྱ་ཞེ་ན།སྣོད་གསུམ་དག་ཏུ་ནི་ལྷས་ཆར་ཕབ་ཀྱང་ཆུའི་བྱ་བ་མི་བྱེད་དེ།ཁ་གཞན་ཏུ་ཕྱོགས་པའམ་བཅད་པ་གང་དུ་མི་འབབ་པ་ཉིད་དང་།མི་གཙང་བ་གང་དུ་བབ་aཀྱང་སྐྱོན་ཅན་དུ་འགྱུར་བ་དང་།བུ་ག་དང་བཅས་པ་གང་དུ་མི་གནས་པའོ།།དེ་བཞིན་དུ་སྐྱེ་བོ་ཉན་པ་པོའི་ཡིད་ཀྱི།སྣོད་གསུམ་དག་ཏུ་ཆོས་སྨྲ་བས་ཆོས་ཀྱི་ཆར་ཕབ་ཀྱང་།ཆོས་ཀྱི་ཆུའི་བྱ་བ་མི་བྱེད་དེ།རྣམ་པར་གཡེང་བ་དང་།རྨུགས་པ་དང་།གཉིད་དག་གིས་མི་ཉན་aཔའི་ཕྱིར།གང་དུ་མི་འབབ་པ་དང་།ཚུལ་བཞིན་ཡིད་ལ་མི་བྱེད་པའི་ཕྱིར།གང་དུ་བབ་ཀྱང་སྐྱོན་ཅན་དུ་འགྱུར་བ་དང་།དྲན་པ་བརྗེད་
1735. ངས[་ངེས]པའི་ཕྱིར་
1736. གང་དུ་མི་གནས་པའོ།།དེ་ལྟ་བས་ན་དེའི་སྐྱོན་ཡོངས་སུ་སྤང་བའི་ཕྱིར་བཅོམ་ལྡན་འདས་ཀྱིས་དེའི་ཕྱིར་ཉོན་ལ་ལེགས་པར་aརབ་ཏུ་ཡིད་ལ་བྱོས་ཤིག་ཅེས་གསུངས་པ་ཡིན་པས་ན་
1737. མཉན་པའི་སྐྱོན་དེ་བདག་ཅག་ལ་འབྱུང་ན་མི་རུང་བའི་ཕྱིར།གུས་པར་ཆོས་མཉན་པར་བྱའོ།།ནད་པ་གཅིག་གིས་ནི་སྨན་པའི་ལུང་མ་ཤེས་ལ།གཉིས་པས་ནི་ཉེས་པར་བཟུང་སྟེ།དཔེར་ན་འཁྲུས་པ་
1738. ལ་འབྲས་ཁུ་
1739. ལུད་aཅིག་ཅེས་བསྒོ་བ་ལས།ཞོ་ག་ཆུ་བླུད་པ་དང་།དྲོད་ཆུང་བ་ལ་ཕྱེ་མ་སྦྱར་བ་ལས་ཕྱུང་སྟེ།ཕོ་སུམ་རེ་རེ་འགོམས་ཤིག་ཅེས་བསྒོ་བ་ལས་རྒྱུན་མི་འཆད་པར་ཐམས་ཅད་འགམས་པ་དང་།འདི་ལྟར་སྣུམ་ཐོང་ལ་འདི་ལྟར་བཀྲུ་སྨན་འཐུངས་ཤིག།འཐུངས་ནས་ཀྱང་འདི་ལྟར་aའབྲས་ཁུ་དང་།ཐུག་པ་ལ་སོགས་པ་རིམ་གྱིས་ལོངས་སྤྱོད་ཅིག་ཅེས་བསྒོ་བ་ལས།ཉི་མ་གཅིག་ཉིད་ལ་ཐམས་ཅད་བྱས་སོ།།གསུམ་པས་ནི་ལེགས་པར་བཟུང་ནས་ཆུད་གཟན་པ་ལྟ་བུ་སྟེ།དེ་རྣམས་ལས་བར་མ་ནི་ཐམས་ཅད་པས་ཐ་ཆད་ཡིན་ནོ།།བསྟན་པ་འདི་ལ་ཡང་aགང་ཟག་དེ་ལྟ་བུ་གསུམ་ཡོད་པས་དེའི་གཉེན་པོར་བཅོམ་ལྡན་འདས་ཀྱིས་
1740. ཉོན་ལ་ལེགས་པར་དང་།རབ་ཏུ་ཡིད་ལ་བྱ་བས་མཉན་པ་ལ་ཡང་དག་པར་
1741. གཟུང་བ་མཛད་དོ།།དེ་ལྟ་བས་ན་ནད་པ་ལྟ་བུར་གྱུར་ན་མི་རུང་བས་གུས་པར་ཆོས་མཉན་པར་བྱའོ།།ནད་པ་གསུམ་པོ་དག་ནི་ཕ་ལ་aགནོད་དེ།ཟས་མི་ཟ་བ་གང་ཡིན་པ་དང་།མི་འཕྲོད་པ་ཟ་བ་གང་ཡིན་པ་དང་།
1742. འཕྲོད་པ་
1743. ཟོས་པ་སྐྱུགས་
1744. པ་གང་ཡིན་པའོ།།དེ་བཞིན་དུ་ཉོན་མོངས་པའི་ནད་པ་རྣམས་ཀྱང་ཆོས་ཀྱི་ཡབ་སངས་རྒྱས་ལ་གནོད་དེ།དམ་པའི་ཆོས་མི་ཉན་པ་གང་ཡིན་པ་དང་།ཚུལ་བཞིན་ཡིད་ལ་མི་aབྱེད་པ་གང་ཡིན་པ་དང་།ལེགས་པར་ཡིད་ལ་མེད་པའི་ཕྱིར་བརྗེད་པ་གང་ཡིན་པའོ།།དེ་ལྟ་བས་ན་ཆོས་ཀྱི་ཡབ་སངས་རྒྱས་ལ་གནོད་པར་
1745. གྱུར་ན་མི་རུང་བས།གུས་པར་མཉན་པར་བྱའོ།།བཅོམ་ལྡན་འདས་ཀྱིས་ཆོས་མཉན་པ་ལ་ཕན་ཡོན་ལྔ་གསུངས་ཏེ།མ་ཐོས་པ་ཐོས་པར་aའགྱུར་བ་དང་།ཐོས་པ་ཡོངས་སུ་བྱང་བར་འགྱུར་བ་དང་།སོམ་ཉི་སྤོང་བ་དང་།ལྟ་བ་དྲང་པོར་བྱེད་པ་དང་།ཤེས་རབ་ཀྱིས་
1746. དོན་དང་།ཚིག་ཟབ་མོ་རྟོགས་པར་འགྱུར་བའོ།།དེ་ལ་ཇི་ལྟར་ན་མ་ཐོས་པ་ཐོས་པར་འགྱུར་བ་ཡིན་ཞེ་ན།ཐོག་མ་མེད་པ་ཅན་གྱི་འཁོར་བ་ནས་aབསྟན་བཅོས་གཞན་ཐམས་ཅད་ལས་མ་ཐོས་པ་ཕུང་
1747. པོ་དང་།སྐྱེ་མཆེད་དང་།ཁམས་དང་།རྟེན་ཅིང་འབྲེལ་བར་འབྱུང་བ་དང་།འཕགས་པའི་བདེན་པ་དང་།དྲན་པ་ཉེ་བར་གཞག་པ་དང་།ཡང་དག་པར་སྤོང་བ་དང་།རྫུ་འཕྲུལ་གྱི་རྐང་པ་དང་།དབང་པོ་དང་།སྟོབས་aདང་།བྱང་ཆུབ་ཀྱི་ཡན་ལག་དང་།
1748. དབུགས་རྔུབས་
1749. པ་དང་།འབྱུང་བ་དྲན་པ་དང་།བསླབ་པ་དང་།ཤེས་ནས་དད་པ་རྣམ་པར་གཞག་པ་དང་།ཀུན་ནས་ཉོན་མོངས་པ་དང་།རྣམ་པར་བྱང་བའི་ཆོས་རྣམས་ཀྱི་བར་
1750. དང་སྤྱི་དང་རྒྱུ་དང་འབྲས་བུའི་མཚན་ཉིད་ཕྱིན་ཅི་མ་ལོག་
1751. པ་སྟོན་པ་aདང་།བདག་ཏུ་ལྟ་བའི་ཉེ་བར་ལེན་པ་སྤོང་བ་ཡོངས་སུ་སྟོན་པ་དང་།གང་ཟག་སློབ་པ་དང་།མི་སློབ་པའི་བར་དུ་དབྱེ་བ་དང་།ཆེ་བའི་བདག་ཉིད་དང་།དགེ་སྦྱོང་གི་འབྲས་བུ་དང་།རྣམ་པར་ཐར་པ་དང་།ཟིལ་གྱིས་གནོན་
1752. པའི་སྐྱེ་མཆེད་དང་།ཟད་པར་གྱི་སྐྱེ་aམཆེད་དང་།ཉོན་མོངས་པ་མེད་པ་དང་།སྨོན་ནས་ཤེས་པ་ལ་སོགས་པ་དང་།དེ་བཞིན་གཤེགས་པའི་སྟོབས་དང་།མི་འཇིགས་པ་དང་།སངས་རྒྱས་ཀྱི་ཆོས་མ་འདྲེས་པ་དང་།ཆེ་བའི་བདག་ཉིད་ལ་སོགས་པ་གང་ཡིན་པ་དེ་ཐོས་པར་འགྱུར་རོ།།དེ་ལྟར་ན་མ་ཐོས་པ་ཐོས་པར་འགྱུར་རོ།།ཇི་aལྟར་ན་ཐོས་པ་ཡོངས་སུ་བྱང་བར་འགྱུར་ཞེ་ན།སངས་རྒྱས་འབྱུང་བ་གཞན་དག་ལས་སམ།འདིར་ཐོས་པ་
1753. བརྗོད་དམ།དྲི་མ་ཅན་དུ་གྱུར་པ་གང་ཡིན་པ་དེ་མཉན་པས་གསལ་
1754. བར་བྱེད་ཅིང་དྲི་མ་མེད་པར་བྱེད་དོ།།དེ་ལྟར་ན་ཐོས་པ་ཡོངས་སུ་བྱང་བར་འགྱུར་རོ།།ཇི་ལྟར་ན་སོམ་aཉི་སྤོང་བར་འགྱུར་ཞེ་ན།དེ་སེམས་པ་ན་ཐེ་ཚོམ་འབྱུང་བ་གང་ཡིན་པ་དེ།ཆོས་མཉན་པས་ངེས་པ་འཐོབ་བོ།།ཇི་ལྟར་ན་ལྟ་བ་དྲང་པོར་བྱེད་ཅེ་ན།འདིས་
1755. སེམས་པ་ན་ལོག་པར་རྟོག་པ་འབྱུང་བ་གང་ཡིན་པ་དེ་ཡང་དག་པར་རྟོག་གོ།།ཇི་ལྟར་ན་ཤེས་རབ་ཀྱིས་
1756. དོན་དང་ཚིག་ཟབ་aམོ་རྟོགས་
1757. པར་འགྱུར་ཞེ་ན།རྟེན་ཅིང་འབྲེལ་བར་འབྱུང་བའི་ཆོས་ཉིད་གང་ཐོས་ནས།ཆོས་ཉིད་རྟོགས་པར་འགྱུར་ཞིང་།འཕགས་པའི་བདེན་པ་མངོན་པར་རྟོགས་པར་བྱེད་དོ།།ཕན་ཡོན་ལྔ་པོ་འདི་དག་གིས་ཤེས་རབ་གསུམ་ཡོངས་སུ་དག་པར་བསྟན་པ་ཡིན་ཏེ།མ་ཐོས་པ་aཐོས་པར་
1758. འགྱུར་བ་དང་།ཐོས་པ་ཡོངས་སུ་བྱང་བར་འགྱུར་བ་གང་ཡིན་པ་དེས་ནི་ཐོས་པ་ལས་བྱུང་བའི་ཤེས་རབ་ཡོངས་སུ་དག་པར་འགྱུར་རོ།།སོམ་ཉི་སྤོང་བ་དང་།ལྟ་བ་དྲང་པོར་བྱེད་པ་གང་ཡིན་པ་དེས་ནི་བསམས་
1759. པ་ལས་བྱུང་བའོ།།ཤེས་རབ་ཀྱིས་དོན་དང་།ཚིག་ཟབ་མོ་རྟོགས་aཔར་འགྱུར་བ་གང་ཡིན་པ་དེས་ནི་བསྒོམས་
1760. པ་ལས་བྱུང་བའི་ཤེས་རབ་ཡོངས་སུ་དག་པར་འགྱུར་རོ།།ཕན་ཡོན་འདི་དག་ཡང་དག་པར་མཐོང་བས་དམ་པའི་ཆོས་མཉན་པ་ལས་
1761. གུས་པར་མཉན་པར་བྱའོ།།ཡང་ཅིའི་ཕྱིར་ཞེ་ན།བཅོམ་ལྡན་འདས་ཀྱིས།ཐོས་པས་ཆོས་རྣམས་aཤེས་པར་འགྱུར།།ཐོས་པས་སྡིག་ལས་ལྡོག་པར་འགྱུར།།ཐོས་པས་དོན་མེད་སྤོང་བར་འགྱུར།།ཐོས་པས་མྱ་ངན་འདས་པ་འཐོབ།།ཅེས་གསུངས་པས་སོ།།དེ་ལ་ཇི་ལྟར་ན་ཐོས་པས་ཆོས་རྣམས་ཤེས་པར་འགྱུར་ཞེ་ན།འདི་ལྟ་སྟེ།འདི་ན་ཁ་ཅིག་དེ་བཞིན་aགཤེགས་པས་གསུངས་པའི་ཆོས་འདུལ་བ་ཐོས་ན་ཡང་དག་པའི་ཚུལ་ཁྲིམས་དང་།ཏིང་ངེ་འཛིན་དང་།ཤེས་རབ་ཡོངས་སུ་སྟོན་པ་གང་ཡིན་པ་འདི་དེ་ཁོ་ན་ཆོས་ཡིན་གྱི།གཞན་མུ་སྟེགས་ཅན་གྱིས་སྨྲས་པ་མེ་དང་ཆུར་འཇུག་པ་དང་།ཟས་མི་ཟ་བ་དང་།བརྟུལ་aཞུགས་དྲག་པོ་དང་།འཚེ་བ་དང་།མཆོད་སྦྱིན་ལ་སོགས་པ་ཡོངས་སུ་སྟོན་པ་ནི་མ་ཡིན་ནོ་ཞེས་རྣམ་པར་ཤེས་སོ།།ཇི་ལྟར་ན་ཐོས་པས་
1762. སྡིག་པ་ལས་ལྡོག་པར་འགྱུར་ཞེ་ན།འདི་ལྟ་སྟེ།འདི་ན་ཁ་ཅིག་དེ་བཞིན་གཤེགས་པས་གསུངས་པའི་ཆོས་འདུལ་བ་ལས་ལྷག་པའི་aཚུལ་ཁྲིམས་ཀྱི་བསླབ་པ་ཐོས་ན།དེ་ལ་བརྟེན་པས་ཉེས་པར་སྤྱོད་པ་ལས་ལྡོག་གོ།།ཇི་ལྟར་ན་ཐོས་པས་དོན་མེད་པ་སྤོང་བར་འགྱུར་ཞེ་ན།འདི་ལྟ་སྟེ།འདི་ན་ཁ་ཅིག་དེ་བཞིན་གཤེགས་པས་གསུངས་པའི་ཆོས་འདུལ་བ་ལས་ལྷག་པའི་སེམས་ཀྱི་བསླབ་པ་ཐོས་ན།དེ་ལ་aབརྟེན་པས་གང་དག་ལ་བྱིས་པ་རྣམས་དོན་དུ་འདུ་ཤེས་པ་འདོད་པ་དོན་མེད་པར་གྱུར་པ་རྣམས་སྤོང་བར་འགྱུར་རོ།།ཇི་ལྟར་ན་ཐོས་པས་མྱ་ངན་ལས་འདས་པ་འཐོབ་ཅེ་ན།འདི་ལྟ་སྟེ།འདི་ན་ཁ་ཅིག་དེ་བཞིན་གཤེགས་པས་གསུངས་པའི་ཆོས་འདུལ་བ་ལས་ལྷག་པའི་ཤེས་རབ་ཀྱི་བསླབ་པ་ཐོས་ན།དེ་ལ་aབརྟེན་པས་ཟག་པ་ཟད་པ་མངོན་སུམ་དུ་བྱེད་དོ།།འདིས་ནི་དམ་པའི་ཆོས་མཉན་པ་ལ་ཕན་ཡོན་རྣམ་པ་བཞི་པོ་ཡང་དག་པའི་ལྟ་བ་རྙེད་པ་དང་།བསླབ་པ་གསུམ་ལ་ཡང་དག་པར་བརྟེན་པས།སྡིག་པ་ལས་ཡང་དག་པར་རྒལ་
1763. བ་དང་།འདོད་པ་aལས་ཡང་དག་པར་རྒལ་བ་དང་།ཡང་སྲིད་པ་ལས་ཡང་དག་པར་རྒལ་
1764. བ་ཡོད་པར་གོ་རིམས་བཞིན་དུ་ཡོངས་སུ་བསྟན་ཏོ།།ཡང་ཉོན་མོངས་པའི་གནོད་པའི་རྒྱུས་ཕན་ཡོན་རྣམ་པ་བཞི་པོ་
1765. ཡང་དག་པའི་ལྟ་བ་རྙེད་པ་དང་།ལས་ཀྱི་ཀུན་ནས་ཉོན་མོངས་པ་ལས་རྒལ་
1766. བ་དང་།ཉོན་མོངས་aཔའི་ཀུན་ནས་ཉོན་མོངས་པ་ལས་རྒལ་
1767. བ་དང་།སྐྱེ་བའི་ཀུན་ནས་ཉོན་མོངས་པ་ལས་རྒལ་
1768. བ་ཡོད་པར་ཡོངས་སུ་བསྟན་ཏོ།།ཡང་རྣམ་པ་བཞི་སྟེ།དེ་བཞིན་གཤེགས་པས་གསུངས་པའི་ཆོས་འདུལ་བ་ལ་དད་པ་རྙེད་པ་དང་།རབ་ཏུ་འབྱུང་བ་དང་།དབང་aཔོའི་སྒོ་བསྲུངས་
1769. པ་ཉིད་ཀྱི་རིམ་པས་བསམ་གཏན་བཞི་པའི་བར་དུ་སྟེ།དེ་ནི་འདོད་པའི་ཁམས་ལས་འདོད་ཆགས་དང་བྲལ་བའི་ཕྱིར།གནོད་པ་སྤོང་བ་
1770. དང་།འཕགས་པའི་བདེན་པ་ཡང་དག་པ་
1771. ཇི་ལྟ་བ་བཞིན་དུ་རབ་ཏུ་ཤེས་པའི་རིམ་པས་ཟག་པ་ཟད་པའི་བར་དུ་སྟེ།ནྱ་གྲོ་དྷ་ལ་སོགས་aཔའི་མདོ་སྡེ་རྣམས་ཀྱིས་བསྒྲུབ་པར་བྱའོ།།དེ་ལྟར་
1772. ཕན་ཡོན་རྣམ་པ་མང་པོ་ཡང་དག་པར་མཐོང་བ་ཉིད་ཀྱིས་
1773. གུས་པར་ཆོས་མཉན་པར་བྱའོ།།ཡང་ཅིའི་ཕྱིར་ཞེ་ན།འདི་ལྟར་བཅོམ་ལྡན་འདས་ཀྱི་ཆོས་འདུལ་བ་ནི་ལེགས་པར་གསུངས་པ་ཡིན་པས་སོ།།ཡང་ཇི་ལྟར་ན་ལེགས་པར་aགསུངས་པ་ཡིན་ཞེ་ན།རྣམ་པ་བཅུ་དག་གིས་ཏེ།ཡང་དག་པར་བསླང་བ་ཉིད་ཀྱིས་དང་།དབང་དུ་མཛད་པ་ཉིད་ཀྱིས་དང་།འཇུག་པ་ཉིད་ཀྱིས་དང་།རབ་ཏུ་བསྟན་པ་ཉིད་ཀྱིས་དང་།རབ་ཏུ་དབྱེ་བ་ཉིད་ཀྱིས་དང་།རྟེན་ཉིད་ཀྱིས་དང་།གོ་བར་མཛད་པ་ཉིད་ཀྱིས་དང་།གདགས་aཔ་ཉིད་ཀྱིས་དང་།དུས་ཉིད་ཀྱིས་དང་།ཡོན་ཏན་ཡོངས་སུ་འཛིན་པ་ཉིད་ཀྱིས་སོ།།ཇི་ལྟར་ན་ཡང་དག་པར་བསླང་བ་ཉིད་ཀྱིས་ཤེ་ན།ཡང་དག་པར་མངོན་པར་རྫོགས་པར་སངས་རྒྱས་ནས་གསུངས་པའི་ཕྱིར་རོ།།ཇི་ལྟར་ན་དབང་དུ་མཛད་པ་ཉིད་ཀྱིས་ཤེ་ན།སེམས་ཅན་ཐམས་aཅད་ཀྱི་དབང་དུ་མཛད་ནས་གསུངས་པའི་ཕྱིར་རོ།།ཇི་ལྟར་ན་འཇུག་པ་ཉིད་ཀྱིས་ཤེ་ན།རེས་འགའ་མ་ཡིན་གྱི
1774. །ཡང་དང་ཡང་དུ་རྒྱུན་དུ་གསུངས་པའི་ཕྱིར་རོ
1775. །།ཇི་ལྟར་ན་རབ་ཏུ་བསྟན་པ་ཉིད་ཀྱིས་ཤེ་ན།སློབ་དཔོན་གྱིས་དཔེ་མཁྱུད་ཀྱིས་འགའ་ལ་ཡང་བར་ཆད་མ་བྱས་པར་བར་aཆད་མེད་པར་ཡང་དག་པར་གསུངས་པའི་ཕྱིར་རོ།།ཇི་ལྟར་ན་རབ་ཏུ་དབྱེ་བ་ཉིད་ཀྱིས་ཤེ་ན།སེམས་ཅན་གྱི་བསམ་པ་ཇི་ལྟ་བ་བཞིན་དུ་
1776. ཡང་དག་པར་གསུངས་པའི་ཕྱིར་རོ།།ཇི་ལྟར་ན་རྟེན་ཉིད་ཀྱིས་ཤེ་ན།དབྱངས་ཡན་ལག་ལྔ་དང་ལྡན་པ་ཅན་ཡང་དག་པར་གསུངས་པའི་ཕྱིར་རོ།།aཇི་ལྟར་ན་གོ་བར་མཛད་པ་ཉིད་ཀྱིས་ཤེ་ན།དབྱངས་གཅིག་གིས་འཇིག་རྟེན་གྱི་ཁམས་མཐའ་ཡས་པར་གོ་བར་མཛད་པ་ཡང་དག་པར་གསུངས་པའི་ཕྱིར་དང་།འཁོར་གྱི་དཀྱིལ་འཁོར་ཇི་སྙེད་པ་ལ་ཐུག་པར་གོ་བར་མཛད་པ་
1777. ཡང་དག་པར་གསུངས་པའི་ཕྱིར་རོ།།ཇི་ལྟར་ན་གདགས་aཔ་ཉིད་ཀྱིས་ཤེ་ན།མཐའ་གཉིས་སྤངས་པའི་ལམ་གསུངས་པའི་ཕྱིར་རོ།།ཇི་ལྟར་ན་དུས་ཉིད་ཀྱིས་ཤེ་ན།འདུལ་བ་ཡོངས་སུ་སྨིན་པ་རྣམས་ལ་གསུངས་པའི་ཕྱིར་རོ།།ཇི་ལྟར་ན་ཡོན་ཏན་ཡོངས་སུ་འཛིན་པ་ཉིད་ཀྱིས་ཤེ་ན།གསུང་ཡོན་ཏན་རྣམ་པ་དྲུག་ཅུ་དང་ལྡན་པ་aཡང་དག་པར་གསུངས་པའི་
1778. ཕྱིར་ཏེ།ཇི་སྐད་དུ་ཐེག་པ་ཆེན་པོའི་མདོ་སྡེ་དེ་བཞིན་གཤེགས་པའི་གསང་བ་ལས།ཞི་བའི་བློ་གྲོས་གཞན་ཡང་དེ་བཞིན་གཤེགས་པའི་གསུང་ནི་རྣམ་པ་དྲུག་ཅུ་དང་ལྡན་པར་འབྱུང་སྟེ།མཉེན་པ་དང་།འཇམ་པ་དང་།ཡིད་དུ་འོང་བ་དང་།ཡིད་དུ་འཐད་
1779. aཔ་དང་།དག་པ་དང་།དྲི་མ་མེད་པ་དང་།གསལ་བ་དང་།སྙན་ཅིང་འཇེབས་པ་དང་།མཉན་པར་འོས་པ་དང་།མི་ཚུགས་པ་དང་།སྙན་པ་དང་།འདུལ་བ་དང་།མི་རྩུབ་པ་དང་།མི་བརླང་བ་དང་།རབ་ཏུ་དུལ་བ་དང་།རྣར་སྙན་
1780. པ་དང་།ལུས་ཚིམ་པར་བྱེད་པ་དང་།སེམས་aཚིམ་པར་བྱེད་པ་དང་།སྙིང་དགའ་བར་བྱེད་པ་དང་།དགའ་བ་དང་།བདེ་བ་བསྐྱེད་པ་དང་།ཡོངས་སུ་གདུང་བ་མེད་པ་དང་།ཀུན་དུ་ཤེས་པར་བྱ་བ་དང་།རྣམ་པར་རིག་པར་བྱ་བ་དང་།རྣམ་པར་གསལ་བ་དང་།དགའ་བར་བྱེད་པ་དང་།མངོན་པར་དགའ་བར་བྱེད་པ་དང་།ཀུན་aདུ་
1781. ཤེས་པར་བྱེད་པ་དང་།རྣམ་པར་རིག་པར་བྱེད་པ་དང་།རིགས་
1782. པ་དང་།འབྲེལ་བར་བྱེད་པ་
1783. དང་།ཟློས་པའི་སྐྱོན་མེད་པ་དང་།སེང་གེའི་སྒྲའི་ཤུགས་དང་།གླང་པོ་ཆེའི་སྒྲ་སྐད་དང་།འབྲུག་གི་སྒྲ་སྐད་
1784. དང་།ཀླུའི་དབང་པོའི་སྒྲ་དབྱངས་
1785. དང་།དྲི་ཟའི་གླུ་དབྱངས་དང་།ཀ་ལ་aཔིཾ་ཀའི་
1786. སྒྲ་དབྱངས་དང་།ཚངས་པའི་སྒྲ་དབྱངས་བསྒྲགས་པ་དང་།ཤང་ཤང་ཏེའུའི་སྒྲ་དབྱངས་སུ་གྲགས་པ་དང་།ལྷའི་དབང་པོའི་སྒྲ་དབྱངས་ལྟར་སྙན་པ་དང་།རྔའི་སྒྲ་དང་།མ་ཁེངས་པ་དང་།མི་དམའ་བ་དང་སྒྲ་ཐམས་ཅད་ཀྱི་རྗེས་སུ་ཞུགས་པ་དང་།ཚིག་ཟུར་ཆག་མེད་aཔ་དང་།མ་ཚང་བ་མེད་པ་དང་།མ་ཞུམ་པ་དང་།མ་
1787. ཞན་པ་དང་།རབ་ཏུ་དགའ་བ་དང་།ཁྱབ་པ་དང་།ཆུབ་པ་དང་།རྒྱུན་ཆགས་པ་དང་།འབེལ་
1788. བ་དང་།སྒྲ་ཐམས་ཅད་རྫོགས་པར་བྱེད་པ་དང་།དབང་པོ་ཐམས་ཅད་ཚིམ་པར་བྱེད་པ་དང་།མ་aསྨད་པ་དང་།མི་འགྱུར་བ་དང་།མ་རྟབས་
1789. པ་དང་།འཁོར་ཀུན་དུ་གྲགས་
1790. པ་དང་།རྣམ་པ་ཐམས་ཅད་ཀྱི་མཆོག་དང་ལྡན་པའོ།།དེ་ལ་མཉེན་པ་ནི་སེམས་ཅན་གྱི་ཁམས་ཀྱི་དགེ་བའི་རྩ་བ་སྟོན་པའི་ཕྱིར་རོ།།འཇམ་པ་ནི་མཐོང་བའི་ཆོས་
1791. ཁོ་ན་ལ་རེག་ན་བདེ་བའི་ཕྱིར་རོ།།aཡིད་དུ་འོང་བ་ནི་དོན་བཟང་བའི་ཕྱིར་རོ།།ཡིད་དུ་འཐད་པ་ནི་ཡི་གེ་བཟང་བའི་ཕྱིར་རོ།།དག་པ་ནི་འཇིག་རྟེན་ལས་འདས་པ་གོང་ན་མེད་པའི་རྗེས་སུ་ཐོབ་པའི་ཕྱིར་རོ།།དྲི་མ་མེད་པ་ནི་ཉོན་མོངས་པའི་བག་ལ་ཉལ་དང་།བག་ཆགས་ཐམས་ཅད་དང་བྲལ་བའི་ཕྱིར་རོ།།གསལ་aབ་ནི་ཚིག་དང་ཡི་གེར་རབ་ཏུ་གྲགས་པའི་ཕྱིར་རོ།།སྙན་ཅིང་འཇེབས་པ་ནི་མུ་སྟེགས་ཅན་བློ་གྲོས་ངན་པ་ཐམས་ཅད་ཀྱི་ལྟ་བ་འཇོམས་པའི་སྟོབས་ཀྱི་ཡོན་ཏན་དང་ལྡན་པའི་ཕྱིར་རོ།།མཉན་པར་འོས་པ་
1792. ནི་བསྒྲུབས་པས་ངེས་པར་འབྱིན་པའི་ཕྱིར་རོ།།མི་ཚུགས་པ་ནི་ཕས་ཀྱི་aརྒོལ་བ་ཐམས་ཅད་ཀྱིས་མི་བརྫི་
1793. བའི་ཕྱིར་རོ།།སྙན་པ་ནི་དགའ་བར་བྱེད་པའི་ཕྱིར་རོ།།།།བམ་པོ་དགུ་པ།འདུལ་བ་ནི་འདོད་ཆགས་ཀྱི་གཉེན་པོ་ཡིན་པའི་ཕྱིར་རོ།།མི་རྩུབ་པ་ནི་བསླབ་པ་བཅའ་བའི་ཐབས་བདེ་བའི་ཕྱིར་རོ།།མི་བརླང་བ་ནི་དེ་ལས་aའདས་ན་ངེས་པར་འབྱུང་བའི་ཐབས་ཡང་དག་པར་སྟོན་པའི་ཕྱིར་རོ།།རབ་ཏུ་དུལ་བ་ནི་ཐེག་པ་གསུམ་ཆར་གྱིས་འདུལ་བ་སྟོན་པའི་ཕྱིར་རོ།།རྣར་སྙན་པ་ནི་རྣམ་པར་གཡེང་བའི་གཉེན་པོ་ཡིན་པའི་ཕྱིར་རོ།།ལུས་ཚིམ་པར་བྱེད་པ་ནི་ཏིང་ངེ་འཛིན་སྐྱེད་
1794. པའི་ཕྱིར་རོ།།སེམས་aཚིམ་པར་བྱེད་པ་ནི་ལྷག་མཐོང་གིས་རབ་ཏུ་དགའ་བ་སྐྱེད་
1795. པའི་ཕྱིར་རོ།།སྙིང་དགའ་བར་བྱེད་པ་ནི་ཐེ་ཚོམ་གཅོད་པར་བྱེད་པའི་ཕྱིར་རོ།།དགའ་བ་དང་བདེ་བ་སྐྱེད་
1796. པ་ནི་ལོག་པར་ངེས་པར་སེལ་བའི་ཕྱིར་རོ།།ཡོངས་སུ་གདུང་བ་མེད་པ་ནི་བསྒྲུབ་པ་ལ་འགྱོད་པ་མེད་པའི་ཕྱིར་རོ།།aཀུན་དུ་ཤེས་པར་བྱ་བ་ནི་ཐོས་པ་ལས་བྱུང་བའི་ཤེས་རབ་
1797. ཕུན་སུམ་ཚོགས་པའི་རྟེན་ཡིན་པའི་ཕྱིར་རོ།།རྣམ་པར་རིག་པར་བྱ་བ་ནི་བསམ་པ་ལས་བྱུང་བའི་ཤེས་རབ་ཕུན་སུམ་ཚོགས་པའི་རྟེན་ཡིན་པའི་ཕྱིར་རོ།།རྣམ་པར་གསལ་བ་ནི་སློབ་དཔོན་གྱིས་དཔེ་མཁྱུད་མེད་པར་ཆོས་སྟོན་པའི་aཕྱིར་རོ།།དགའ་བར་བྱེད་པ་ནི་རང་གི་དོན་རྗེས་སུ་ཐོབ་པ་རྣམས་དགའ་བར་བྱེད་པའི་ཕྱིར་རོ།།མངོན་པར་དགའ་བར་བྱེད་པ་ནི་རང་གི་དོན་རྗེས་སུ་མ་ཐོབ་
1798. པ་རྣམས་ཀྱིས་དགའ་བར་བྱ་བ་ཡིན་པའི་ཕྱིར་རོ།།ཀུན་ཤེས་པར་བྱེད་པ་ནི་བསམ་གྱིས་མི་ཁྱབ་པའི་ཆོས་ཡང་དག་པར་སྟོན་པའི་ཕྱིར་aརོ།།རྣམ་པར་རིག་པར་བྱེད་པ་ནི་བསམ་གྱིས་མི་ཁྱབ་པའི་ཆོས་ཡང་དག་པར་སྟོན་པའི་ཕྱིར་རོ།།རིགས་པ་ནི་ཚད་མ་དང་མི་འགལ་བའི་ཕྱིར་རོ།།འབྲེལ་བ་ནི་འདུལ་བ་ལ་ཇི་ལྟར་རིགས་
1799. པར་སྟོན་པའི་ཕྱིར་རོ།།ཟློས་པའི་སྐྱོན་མེད་པ་ནི་དོན་མེད་པ་མ་ཡིན་པའི་ཕྱིར་རོ།།སེང་aགེའི་སྒྲའི་ཤུགས་ནི་མུ་སྟེགས་
1800. ཅན་གྱི་ཚོགས་ཐམས་ཅད་སྐྲག་པར་བྱེད་པའི་ཕྱིར་རོ།།གླང་པོ་ཆེའི་སྒྲ་སྐད་ནི་རྒྱ་ཆེ་བའི་ཕྱིར་རོ།།འབྲུག་གི་སྒྲ་དབྱངས་ནི་ཟབ་པའི་ཕྱིར་རོ།།ཀླུའི་དབང་པོའི་སྒྲ་ནི་གཟུང་བར་འོས་པའི་ཕྱིར་རོ།།དྲི་ཟའི་གླུ་དབྱངས་ནི་སྙན་པའི་ཕྱིར་རོ།།ཀ་ལ་aཔི་ཀའི་
1801. སྒྲ་དབྱངས་ནི་རྒྱུན་མི་འཆད་པ་དང་འཇིགས་པའི་ཕྱིར་རོ།།ཚངས་པའི་སྒྲ་དབྱངས་བསྒྲགས་པ་ནི་ཐག་རིང་པོར་གྲགས་
1802. པའི་ཕྱིར་རོ།།ཤང་ཤང་ཏེའུའི་སྒྲ་དབྱངས་སུ་གྲགས་པ་ནི་སྒྲུབ་
1803. པ་ཐམས་ཅད་ཀྱི་སྔོན་དུ་འགྲོ་བའི་བཀྲ་ཤིས་ཡིན་པའི་ཕྱིར་རོ།།ལྷའི་དབང་པོའི་སྒྲ་དབྱངས་aལྟར་སྙན་པ་ནི་མི་འདའ་བར་བྱ་བ་ཡིན་པའི་ཕྱིར་རོ།།རྔའི་སྒྲ་ནི་བདུད་དང་ཕྱིར་རྒོལ་བ་ཐམས་ཅད་ལས་རྣམ་པར་རྒྱལ་བའི་སྔོན་དུ་འགྲོ་བ་ཡིན་པའི་ཕྱིར་རོ།།མ་ཁེངས་པ་ནི་བསྟོད་ཀྱང་ཀུན་ནས་ཉོན་མོངས་པ་མེད་པའི་ཕྱིར་རོ།།མི་དམའ་
1804. བ་ནི་སྨད་ཀྱང་ཀུན་ནས་ཉོན་མོངས་པ་མེད་པའི་aཕྱིར་རོ།།སྒྲ་ཐམས་ཅད་ཀྱི་རྗེས་སུ་ཞུགས་པ་ནི།བརྡ་སྤྲོད་པ་ཐམས་ཅད་ཀྱི་མཚན་ཉིད་ཀྱི་རྣམ་པ་ཐམས་ཅད་ཀྱི་
1805. རྗེས་སུ་ཞུགས་པའི་ཕྱིར་རོ།།ཚིག་ཟུར་ཆག་
1806. པ་མེད་པ་ནི་བསྙེལ་ཏེ་མི་གསུང་བའི་
1807. ཕྱིར་རོ།།མ་ཚང་བ་མེད་པ་ནི་གདུལ་བའི་བྱ་བ་ལ་དུས་ཐམས་ཅད་དུ་ཉེ་བར་གནས་aཔའི་ཕྱིར་རོ།།མ་ཞུམ་པ་ནི་རྙེད་པ་དང་བཀུར་སྟི་ལ་མི་བརྟེན་པའི་ཕྱིར་རོ།།མི་ཞན་པ་ནི་བསྙེངས་པ་དང་བྲལ་བའི་ཕྱིར་རོ།།རབ་ཏུ་དགའ་བ་ནི་མི་སྐྱོ་བའི་ཕྱིར་རོ།།ཁྱབ་པ་ནི་རིག་པའི་གནས་ཐམས་ཅད་ལ་མཁས་པ་དང་ལྡན་པའི་ཕྱིར་རོ།།ཆུབ་པ་ནི་སེམས་aཅན་རྣམས་ཀྱི་དེ་དག་གི་དོན་ཐམས་ཅད་སྒྲུབ་པར་བྱེད་པའི་ཕྱིར་རོ།།རྒྱུན་ཆགས་པ་ནི་རྒྱུན་མ་ཆད་པའི་ཕྱིར་རོ།།འབེལ་
1808. བ་ནི་རྣམ་པ་སྣ་ཚོགས་སུ་ཉེ་བར་གནས་པའི་ཕྱིར་རོ།།སྒྲ་ཐམས་ཅད་རྫོགས་པར་བྱེད་པ་ནི།གསུང་གཅིག་ལས་སྒྲའི་རྣམ་པར་རིག་པ་རྣམ་པ་དུ་མ་ཉེ་བར་གནས་aཔའི་ཕྱིར་རོ།།དབང་པོ་ཐམས་ཅད་ཚིམ་པར་བྱེད་པ་ནི་གཅིག་ལས་དོན་དུ་མའི་རྣམ་པར་རིག་པ་ཉེ་བར་གནས་པའི་ཕྱིར་རོ།།མ་སྨད་པ་ནི་དམ་བཅས་པ་ཇི་ལྟ་བ་བཞིན་པའི་ཕྱིར་རོ།།མི་འགྱུར་བ་ནི་དུས་ལ་བབ་བར་རབ་ཏུ་སྦྱོར་བའི་ཕྱིར་རོ།།མ་རྟབས་
1809. པ་ནི་རྟབ་རྟབ་པོར་མི་གསུང་བའི་ཕྱིར་རོ།།aའཁོར་ཀུན་ཏུ་གྲགས་
1810. པ་ནི།འཁོར་ཉེ་བ་དང་།རིང་བས་མཚུངས་པར་ཐོས་པའི་ཕྱིར་རོ།།རྣམ་པ་ཐམས་ཅད་ཀྱི་
1811. མཆོག་དང་ལྡན་པ་ནི་འཇིག་རྟེན་པའི་དོན་ཐམས་ཅད་དཔེའི་ཆོས་སུ་སྒྱུར་བའི་ཕྱིར་རོ།།ཡང་ཅིའི་ཕྱིར་ཞེ་ན།འཁོར་ལོ་ལེགས་པར་སྦྱར་བ་ཡང་འཕུལ་
1812. བར་བྱེད་པ་དང་།ས་དང་aགཉིས་ཀྱི་ཡོན་ཏན་གྱིས་འདྲིལ་ཏེ།གལ་ཏེ་འཕུལ་
1813. བར་བྱེད་པས་ཀྱང་ལེགས་པར་འཕུལ་
1814. བ་ལ།གང་དུ་དབུལ་བར་བྱ་བའི་ས་ཡང་མི་མཉམ་པ་མེད་པ་ཡིན་ནའོ།།དེ་བཞིན་དུ་དེ་བཞིན་གཤེགས་པའི་
1815. ཆོས་ཀྱི་འཁོར་ལོ་ལེགས་པར་བཤད་པ་ཡང་སྟོན་པ་པོ་དང་།ཉན་པ་པོ་དང་།གཉིས་aཀྱི་
1816. ཡོན་ཏན་གྱིས་བསྐོར་ཏེ།གལ་ཏེ་སྟོན་པ་པོས་ཡང་དག་པར་སྟོན་པ་
1817. གང་ལ་བསྟན་པར་བྱ་བའི་ཉན་པ་པོ་ཡང་དག་པར་ཉན་ནའོ།།དེ་ཉིད་ཀྱི་ཕྱིར་བཅོམ་ལྡན་འདས་ཀྱི་
1818. གང་ཟག་གཉིས་ནི།དེ་བཞིན་གཤེགས་པའི་ཆོས་དང་ལྡན་པའི་ཆོས་ཀྱི་འཁོར་ལོ་བསྐོར་བའི་རྗེས་སུ་སྐོར་
1819. བར་བྱེད་པ་ཡིན་ཏེ།གང་aཞིག་གུས་པར་ཆོས་འཆད་
1820. པ་དང་།གང་ཞིག་དེ་གུས་པར་ཉན་པའོ།།ཆོས་དང་ལྡན་པ་ཆོས་ཀྱི་འཁོར་ལོ་ཞེས་བྱ་བ་འདི་ཅི་ཞིག་ཡིན་ཞེ་ན།དོན་དམ་པའི་ཆོས་དང་མ་བྲལ་བ་ནི།ཆོས་དང་ལྡན་པ་ཡིན་ལ་ཀུན་རྫོབ་ཀྱི་ཆོས་ཀྱི་ངོ་བོ་བསྟན་པའི་རང་བཞིན་གྱི་འཁོར་ལོ་ནི་ཆོས་ཀྱི་འཁོར་ལོ་ཡིན་ནོ།།གཞན་aཡང་བསྟན་པ་ཡང་ཆོས་ཞེས་བྱ་སྟེ།ཇི་སྐད་དུ།ཇི་ལྟར་ན་དགེ་སློང་ཆོས་ཤེས་པ་ཡང་ཡིན་ཞེ་ན།འདི་ལ་དགེ་སློང་ཆོས་ཤེས་པ་ནི་འདི་ལྟ་སྟེ་མདོ་སྡེ་དང་།དབྱངས་ཀྱིས་བསྙད་པའི་སྡེ་དང་ཞེས་རྒྱ་ཆེར་
1821. གསུངས་པ་ལྟ་བུའོ།།རིགས་པ་ཡང་ཡིན་ཏེ།ཇི་སྐད་དུ་ཆོས་ཀྱིས་ཆོས་
1822. ཚོལ་བར་བྱེད་དེ།aཆོས་མ་ཡིན་པས་མ་ཡིན་ནོ་ཞེས་འབྱུང་བ་ལྟ་བུའོ།།དེ་ལྟ་བས་ན་རིགས་པའི་ཆོས་དང་མ་བྲལ་བའི་བསྟན་པ་ནི་ཆོས་ཀྱི་འཁོར་ལོ་ཞེས་པ་ཡིན་ནོ།།འཁོར་ལོ་དང་ཆོས་མཐུན་
1823. པས་འཁོར་ལོ་སྟེ
1824. །འདུལ་བའི་རྒྱུད་གཞན་དག་ལ་བསྐོར་
1825. བའི་ཕྱིར་རོ།།གཞན་མུ་སྟེགས་ཅན་དག་ལ་ཡང་ཆོས་ཀྱི་འཁོར་aལོ་ཡོད་མོད་ཀྱི།ཆོས་དང་ལྡན་པ་ནི་མ་ཡིན་ཏེ།རིགས་པའི་ཆོས་དང་བྲལ་བའི་ཕྱིར་རོ།།དེ་ལྟ་བས་ན་དེ་བཞིན་གཤེགས་པའི་ཆོས་ཀྱི་འཁོར་ལོ་ཁོ་ན་ཆོས་དང་ལྡན་པ་ཞེས་བྱ་བར་ངེས་པར་གཟུང་
1826. བར་བྱའོ།།དེ་ལྟ་བས་ན་ཇི་ལྟར་སངས་རྒྱས་བཅོམ་ལྡན་འདས་ཀྱིས་ཆོས་ཀྱི་འཁོར་ལོ་རྗེས་སུ་སྐོར་
1827. བར་aབྱེད་པར་འགྱུར་སྙམ་ནས།གུས་པར་ཆོས་མཉན་པར་བྱའོ།།འཕགས་པ་ཤཱ་རིའི་བུས།དེ་ལྟར་འཕགས་པ་ཉན་ཐོས་ཆོས་ཡང་དག་པར་ཉན་ན་འཆད་པ་པོ་ལ་མཐོ་མི་འཚམ་པ་དང་།གཏམ་གྱི་བཅུད་རྟོགས་
1828. པ་དང་།ཆོས་ཉིད་ཀྱིས་སྟོན་པ་ལ་བསྙེན་བཀུར་བྱེད་པ་དང་།བདག་གི་དོན་རྗེས་aསུ་འཐོབ་པ་དང་།མྱ་ངན་ལས་འདས་པ་ཡང་
1829. འཐོབ་བོ་ཞེས་གསུངས་པ་འདིས་ཅི་ཞིག་བསྟན་པ་ཡིན་ཞེ་ན།ཆོས་ཡང་དག་པར་མཉན་ན་དུས་གསུམ་དག་ཏུ་ཕན་ཡོན་གསུམ་ཡོད་པར་བསྟན་པ་ཡིན་ཏེ།ཉན་པའི་དུས་ན་འཆད་པ་པོའི་བསམ་པ་གང་ཡིན་པ་རྫོགས་པར་བྱེད་ཅིང་།བདག་ཉིད་ཀྱིས་aཀྱང་ཆོས་ཀྱི་དོན་གྱི་བཅུད་འཐོབ་པས་གཞན་དང་།བདག་རྗེས་སུ་འཛིན་པ་དང་།བསྒྲུབ་པའི་དུས་སུ་སྟོན་པའི་དགོངས་པ་གང་ཡིན་པ་རྫོགས་པར་བྱེད་ཅིང་བདག་ཉིད་ཀྱིས་ཀྱང་ཟག་པ་ཟད་པས་
1830. རྗེས་སུ་
1831. འཐོབ་པས།བདག་དང་གཞན་རྗེས་སུ་འཛིན་པ་དང་།ཐ་མའི་དུས་སུ་སྡུག་བསྔལ་aཐམས་ཅད་ཀྱི་མཐར་ཕྱིན་པ་ཕུང་པོའི་ལྷག་མ་མེད་པའི་མྱ་ངན་ལས་འདས་པ་འཐོབ་བོ།།གལ་ཏེ་དུས་གསུམ་དག་ཏུ་ཡིན་ན་ཅིའི་ཕྱིར་ཉན་ན་ཞེས་གསུངས་ཤེ་ན།ཇི་ལྟར་སྨྲ་ཞིང་འགྲོ་བར་བྱེད་ཅེས་བྱ་བའི་བྱ་བ་གཉིས་དུས་གཅིག་པ་ཉིད་དུ་བསམ་
1832. པ་དེ་ལྟ་བུར་ནི་ཉན་ན་ཇི་སྐད་སྨོས་པ་བཞིན་དུ་བྱེད་པ་ནི་aམ་ཡིན་ནོ
1833. །།འོན་ཀྱང་ཉན་པའི་རྒྱུ་ཉིད་ལ་དགོངས་པ་ཡིན་ཏེ།དཔེར་ན་མར་ཟོས་ན་བརྟ་
1834. པར་བྱེད་དོ་ཞེས་བྱ་བ་ལྟ་བུའོ།།དེ་ལྟར་ན་ཕན་ཡོན་རྣམ་པ་ལྔ་
1835. འདོད་པས་གུས་པར་ཆོས་མཉན་པར་བྱའོ།།ཇི་ལྟར་ལོང་བ་དང་མིག་བཙུམས་པ་ལ་མར་མེ་སྦར་བ་མཚུངས་པ་ལྟར་aསྐལ་བ་མེད་པ་ལྟ་བ་ལོག་པར་ཞུགས་པ་དང་།རྣ་བ་བླགས་པ་ཡང་དེ་ལྟ་བུ་ཡིན་པས།དེ་ལྟ་བས་ན་ལོང་བ་དང་འདྲ་བར་གྱུར་ན་མི་རུང་ངོ་སྙམ་ནས་གུས་པར་ཆོས་མཉན་པར་བྱའོ།།བརྡ་
1836. མི་ཕྲད་པས་ཀྱང་སངས་རྒྱས་ཀྱི་གསུང་གུས་པར་མཉན་པར་བྱ་སྟེ།འདི་ལྟར་དད་པ་ཙམ་གྱིས་aཀྱང་ཉན་ན་བསོད་ནམས་ཆེན་པོ་ཉིད་དང་ལྡན་པ་དང་།ཤེས་རབ་ཀྱིས་
1837. ཁམས་བརྟས་
1838. པར་འགྱུར་ན་དོན་རྟོགས་པ་ལ་ལྟ་སྨོས་ཀྱང་ཅི་དགོས་ཏེ།བ་ལང་རྫི་དགའ་བོས་སྦལ་བ་ཁར་བས་མནན་པའི་རྟོགས་པ་བརྗོད་པ་ཡང་བརྗོད་པར་བྱའོ།།འདིར་ཡང་བཤད་པ།དད་པས་མཉན་པས་གང་གིས་ན།།aམཐོ་རིས་དགའ་བའི་བསོད་ནམས་དང་།།གང་གིས་མྱ་ངན་འདས་ཐོབ་
1839. པའི།།ཤེས་རབ་ས་བོན་བརྟས་
1840. པར་འགྱུར།།འཛིན་པ་པོས་སྣོད་གཟུང་བ་ནི་བླའི་
1841. ལྡུགས་པ་པོས་བཅུད་ཀྱིས་
1842. ལེན་བླུགས་པར་ནི་
1843. དཀའ་བས་ཁྱེད་ཀྱིས་ནི་སེམས་གཏད་པར་བྱ་བས་རྣ་བའི་སྣོད་བཟུང་
1844. བ་འབའ་ཞིག་བྱ་ཞིང་།aབདག་ཅག་གིས་
1845. ནི་དམ་པའི་ཆོས་ཀྱི་བཅུད་ཀྱིས་
1846. ལེན་བླུགས་པར་བྱ་སྟེ།ཁྱེད་ཀྱི་བྱ་བ་
1847. ནི་སླ་བ་ཡིན།ངེད་ཀྱི་བྱ་བ་ནི་དཀའ་བ་ཡིན་ནོ།།སླ་བ་རིགས་པ་དང་ལྡན་པ་མི་བྱེད་པ་ནི་སྨད་པར་བྱ་བ་ཡིན་པས་དེ་ལྟ་བས་ན་གུས་པར་ཆོས་མཉན་པར་བྱའོ།།སངས་རྒྱས་ཀྱི་གསུང་འདི་ནི་ཆུ་དང་aའདྲའོ།།ཆུ་ནི་ཕན་པ་རྣམ་པ་ལྔ་བྱེད་དེ།།འབྲས་ཐུག་པོ་ཆེ་ལ་སོགས་པ་བངས་པར་བྱ་བ་རྣམས་བངས་པར་བྱེད་པ་དང་།ལུས་དང་གོས་དང་།སྣོད་དག་གི་
1848. དྲི་མ་སེལ་བ་དང་།སོས་ཀའི་ལུས་ཀྱི་ཡོངས་སུ་གདུང་བ་སེལ་བ་དང་།སྐོམ་དད་ཆེ་བ་ཞི་བར་
1849. བྱེད་པ་དང་།རྩྭ་དང་འབྲུ་དང་།aནགས་ཚལ་སྐྱེད་ཅིང་འཕེལ་བར་བྱེད་པ་ཡིན་ནོ།།དེ་བཞིན་དུ་སངས་རྒྱས་ཀྱི་གསུང་ལ་དད་པ་བསྐྱེད་པས་གདུལ་བྱའི་
1850. རྒྱུད་བངས་པར་བྱེད་པ་དང་།འཆལ་བའི་ཚུལ་ཁྲིམས་ཀྱི་དྲི་མ་སེལ་བ་དང་།འདོད་པའི་ཡོངས་སུ་གདུང་བ་སེལ་བ་དང་།ཡང་འབྱུང་བ་པའི་སྲེད་པ་ཞི་བར་བྱེད་པ་དང་།aབྱང་ཆུབ་ཀྱི་ཕྱོགས་དང་མཐུན་པའི་ཡོན་ཏན་གྱི་རྩྭ་དང་།འབྲུ་དང་།ནགས་ཚལ་སྐྱེད་ཅིང་འཕེལ་བར་བྱེད་པ་ཡིན་ནོ།།ཕན་པ་རྣམ་པ་ལྔ་པོ་དེ་ཡང་དད་པ་རྙེད་པ་དང་།ལས་དང་བཅས་པའི་བསླབ་པ་གསུམ་ལས་བརྩམས་པར་རིག་པར་བྱའོ།།དེ་ལྟ་བས་ན་ཕན་པ་རྣམ་པ་ལྔ་པོ་དེ་འདོད་aཔས་གུས་པར་སངས་རྒྱས་ཀྱི་གསུང་མཉན་པར་བྱའོ།མེས་བྱ་བ་བཞི་བྱེད་དེ།སྲེག་པར་བྱེད་པ་དང་།ཚོས་པར་བྱེད་པ་དང་།དྲོ་བར་བྱེད་པ་དང་།གསལ་བར་བྱེད་པའོ།།དེ་བཞིན་དུ་སངས་རྒྱས་ཀྱི་གསུང་གི་མེས་ཀྱང་།རྒྱུད་
1851. སྨིན་པ་རྣམས་ལ་ཉོན་མོངས་པ་རྣམས་སྲེག་པ་དང་།aརྒྱུད་མ་སྨིན་པ་རྣམས་ལ་དགེ་བའི་རྩ་བ་རྣམས་སྨིན་པར་བྱེད་པ་དང་།སྲིད་པ་ལ་མངོན་པར་དགའ་བ་རྣམས་སྐྱོ་བར་བྱེད་པའི་ཕྱིར་གདུང་བར་བྱེད་པ་དང་།སྐྱོ་བར་གྱུར་པ་རྣམས་དང་།ཐེ་ཚོམ་ཟོས་པ་དང་།ལམ་ངན་པར་ཞུགས་པ་རྣམས་ལ་ལམ་དང་ལམ་མ་ཡིན་པ་ཡང་དག་པ་
1852. རབ་ཏུ་སྟོན་aཔའི་ཕྱིར་གསལ་བར་བྱེད་པ་ཡིན་ནོ།།དེ་ལྟ་བས་ན་གུས་པར་ཆོས་མཉན་པར་བྱའོ།།གཞི་ལྔ་དག་གིས་འཇུག་ངོགས་བདེ་བ་ལ་བརྟེན་པར་བྱ་སྟེ།དྲི་མ་མེད་པར་བྱ་བའི་ཕྱིར་དང་།ཚ་བ་རབ་ཏུ་ཞི་བར་བྱ་བའི་ཕྱིར་དང་།སྐོམ་པ་རབ་ཏུ་ཞི་བར་བྱ་བའི་ཕྱིར་དང་།དགའ་བའི་རྩེད་མོ་ཉམས་སུ་མྱོང་aབར་བྱ་བའི་ཕྱིར་དང་།ཚུ་རོལ་གྱི་འགྲམ་ནས་ཕ་རོལ་གྱི་འགྲམ་དུ་ཕྱིན་པར་བྱ་བའི་ཕྱིར་རོ།།སངས་རྒྱས་ཀྱི་གསུང་འཇུག་ངོགས་བདེ་བ་ལ་ཡང་དེ་བཞིན་ཏེ།འཆལ་བའི་ཚུལ་ཁྲིམས་ཀྱི་དྲི་མ་མེད་པར་བྱ་བའི་ཕྱིར་དང་།འདོད་པའི་ཡོངས་སུ་གདུང་བ་རབ་ཏུ་ཞི་བར་བྱ་བའི་ཕྱིར་དང་།ཡང་འབྱུང་བའི་aསྲེད་པ་ཞི་བར་བྱ་བའི་ཕྱིར་དང་།བསམ་གཏན་དང་།མངོན་པར་ཤེས་པ་དང་།ཚད་མེད་པ་དང་།རྣམ་པར་ཐར་པ་ལ་སོགས་པ་ཡོན་ཏན་ཁྱད་པར་ཅན་གྱི་དགའ་བའི་རྩེད་མོ་ཉམས་སུ་མྱོང་བར་བྱ་བའི་ཕྱིར་དང་།ཚུ་རོལ་གྱི་འགྲམ་འཇིག་ཚོགས་ནས་ཕ་རོལ་གྱི་འགྲམ་མྱ་ངན་ལས་འདས་པར་འགྲོ་བར་aབྱ་བའི་ཕྱིར་རོ།།དེ་ལྟ་བས་ན་འཇུག་ངོགས་བདེ་བ་ལ་བརྟེན་པའི་ཡོན་ཏན་འདོད་པ་རྣམས་ཀྱིས་
1853. གུས་པར་སངས་རྒྱས་ཀྱི་གསུང་མཉན་པར་བྱའོ
1854. །།རྒྱུ་གསུམ་དག་གིས་རས་ལ་གཟུགས་སུ་མི་བྲི་བ་
1855. འགྲུབ་སྟེ།རས་འགུལ་བ་
1856. དང་།དྲི་མ་ཅན་དང་།ཐག་ཐུག་ཉིད་ཀྱི་སྐྱོན་གྱི་ཕྱིར་དང་།ཚོན་མི་བཟང་aཔའི་ཕྱིར་དང་།རི་མོ་མཁན་མི་མཁས་པའི་ཕྱིར་རོ།།ཉན་པ་པོའི་སྐྱེ་བོའི་ཡིད་ཀྱི་རས་ལ་ཡང་དག་པའི་ཡེ་ཤེས་ཀྱི་གཟུགས་སུ་བྲི་བ་ཡང་དེ་བཞིན་ཏེ།རྣམ་པར་གཡེང་བ་དང་།སྒྲིབ་པ་དང་།སྔོན་གྱི་སྒྲིབ་པས་དེ་གཡོ་བ་དང་།དྲི་མ་ཅན་དང་།མི་aམཉམ་པ་ཉིད་ཀྱི་སྐྱོན་གྱི་ཕྱིར་དང་།ཉེས་པར་བཤད་པའི་ཆོས་ཀྱི་ཚོན་མི་བཟང་བའི་ཕྱིར་དང་།ཆོས་སྨྲ་བའི་རི་མོ་
1857. མཁན་མི་མཁས་པའི་ཕྱིར་རོ
1858. །།དེ་ལྟ་བས་ན་ཚོན་གྱི་སྐྱོན་ནི་མེད་དེ།ཆོས་ནི་ལེགས་པར་གསུངས་པ་ཡིན་པའི་ཕྱིར་རོ།།ཁྱེད་དང་
1859. བདག་ཅག་ལ་སྐྱོན་འབྱུང་aསྟེ།དེ་ཡོངས་སུ་སྤང་བའི་ཕྱིར་ཁྱེད་ཀྱིས་ཀྱང་གུས་པར་སངས་རྒྱས་ཀྱི་
1860. གསུང་མཉན་པར་བྱ་ཞིང་།བདག་ཅག་གིས་ཀྱང་གུས་པར་བཤད་པར་བྱའོ།།དམ་པའི་ཆོས་མཉན་པ་ལ་ཡོན་ཏན་ལྔ་ཡོད་དེ།རྣམ་པར་མི་ཤེས་པ་རྣམ་པར་ཤེས་པར་བྱེད་པ་དང་།ཉེས་པར་བཟུང་བ་aའདོར་བ་དང་།ཐེ་ཚོམ་ཟོས་པ་ངེས་པར་བྱེད་པ་དང་།ངེས་པར་བྱས་པ་སྙིང་པོར་བྱེད་པ་དང་།འཕགས་པའི་ཤེས་རབ་ཀྱི་མིག་སྦྱོང་བར་བྱེད་པའོ།།དེ་ལྟ་བས་ན་གུས་པར་དམ་པའི་ཆོས་མཉན་པར་བྱའོ།།ལོང་བ་ནི་སྟོན་པ་པོའི་ཡོན་ཏན་གྱི་ལམ་རྙེད་པ་
1861. ཡང་སྲིད་ཀྱི།བླུན་aཔོ་ནི་ལོག་པར་ལྷུང་
1862. ན་མ་ཡིན་ནོ།།དེ་ལྟ་བས་ན་ལོང་བ་ནི་བླའི།བླུན་པོ་ཉིད་ནི་མ་ཡིན་ཏེ།
1863. བླུན་པོའི་རྒྱུ་ནི་མི་ཉན་པ་ཡིན་ནོ།།དེ་ལྟ་བས་ན།ཇི་ལྟར་ན་བླུན་པོར་མི་འགྱུར་བར་བྱ་སྙམ་ནས།གུས་པར་ཆོས་མཉན་པར་བྱའོ།།སེམས་སྤྲེའུ་འདྲ་བར་གཡོ་བ་ནི་གཉིས་ཏེ།aརྣམ་པར་གཡེང་བ་དང་།གཉིད་ལོག་པའོ།།དེ་ཚར་གཅད་
1864. པའི་ཕྱིར་འདི་སྐད་ཅེས་གུས་པར་སངས་རྒྱས་ཀྱི་གསུང་མཉན་པར་བྱའོ་ཞེས་བརྗོད་པར་བྱའོ།།འགའ་ཞིག་ལམ་ལོག་པར་ནི་ཞུགས་ན་ཡང་།།རིམ་གྱིས་བསྒྲུབ་པ་བྱས་ན་སྨན་དུ་འགྱུར།།དགེ་དང་མི་དགེ་aགཉིས་ཀ་དཔྱད་བྱས་ན།།གང་འདོད་དེ་ནས་རྟོག་བྱེད་འགྲོ་བར་གྱིས།།འགའ་ལ་འཁྲུལ་པ་བྱུང་ན་བདག་ཉིད་ནི།།དག་འགྱུར་འདི་ཡིན་ཤེས་ནས་འདོད་པའང་སྲིད།།ཡོན་ཏན་དེ་གསུམ་བརྟགས་ནས་ཐུབ་དབང་གི།གསུང་ནི་གུས་པར་ཉོན་ཅེས་བརྗོད་པར་བྱ།།དེ་aཡང་གང་ཟག་གསུམ་པོ་དག་ལ་དགོངས་ནས་གསུངས་པ་ཡིན་ཏེ།གང་ཟག་གསུམ་དག་ནི་ངེས་པར་ལེགས་པ་ལ་ལོག་པར་ཞུགས་པ་དང་།བསྒྲུབ་པར་འདོད་པ་མངོན་པར་མི་ཤེས་པ་དང་།བསྒྲུབ་པར་མི་འདོད་པ་གཅིག་ཏུ་བག་མེད་པར་གྱུར་པ་དྲི་མ་ཅན་གྱི་ལས་ཅན་ཡིན་aནོ།།ཉི་མ་གནམ་ལ་འཆར་བ་ན་
1865. བྱ་བ་ལྔ་བྱེད་དེ།མི་ལ་སོགས་པ་དག་གི་ལྟ་བ་སྐྱེད་
1866. པ་དང་།འུག་པ་ལ་སོགས་པ་དག་གི་
1867. ལྟ་བ་ཟློག་པ་དང་།འབྲུ་ལ་སོགས་པ་སྨིན་པར་བྱ་བ་སྨིན་པར་བྱེད་པ་དང་།འདམ་ལ་སོགས་པ་བསྐམ་
1868. པར་བྱ་བ་སྐེམས་པ་དང་།ལུས་དང་ཆུ་ལ་སོགས་པ་དྲོ་བར་བྱ་aབ་དྲོ་བར་བྱེད་པའོ།།དེ་བཞིན་དུ་སངས་རྒྱས་ཀྱི་གསུང་གི་ཉི་མས་ཀྱང་ཡང་དག་པའི་ལྟ་བ་སྐྱེད་
1869. པ་དང་།ལོག་པར་ལྟ་བ་ལྡོག་པ་དང་།གདུལ་བའི་ཞིང་རྣམས་ལ་དགེ་བའི་རྩ་བའི་འབྲུ་ལ་སོགས་པ་སྨིན་པར་བྱེད་པ་དང་།སྲེད་པའི་འདམ་སྐེམས་པར་བྱེད་པ་དང་།བདུད་aརྣམས་འདོད་པས་ཕོངས་པར་བྱེད་པ་དང་།གདུལ་བྱ་བག་མེད་པ་རྣམས་སྐྱོ་བར་བྱེད་པས་གདུང་བར་བྱེད་པ་ཡིན་ནོ།།དེ་ལྟ་བས་ན་གུས་པར་སངས་རྒྱས་ཀྱི་གསུང་མཉན་པར་བྱའོ།།རྡོ་ཐལ་གྱི་རྡོ་མེས་བསྲེགས་
1870. པ་ཆུས་འཇིག་པར་བྱེད་པ་དང་འདྲ་བར་ཉོན་མོངས་པའི་བག་ལ་ཉལ་aགྱི་རྡོ་ཤེས་རབ་ཀྱི་མེས་ཡོངས་སུ་བསྲེགས་པ་ཏིང་ངེ་འཛིན་གྱི་ཆུས་སྦངས་ནས་འཇིག་གོ།།ཤེས་རབ་དེ་ཡང་དམ་པའི་ཆོས་མཉན་པ་མེད་པར་ནི་མ་ཡིན་པས།དེ་ལྟ་བས་ན་གུས་པར་ཆོས་མཉན་པར་བྱའོ།།ཚིག་གི་ཁུར་ཐོགས་ཀྱང་དོན་མངོན་པར་མི་ཤེས་ན།དེའི་དོན་aམི་འཐོབ་སྟེ།ཁྱེའུའི་མགུལ་དུ་གཏེར་གྱི་ཁ་ཆེམས་ཀྱི་ཡི་གེ་བཏགས་པ་དང་འདྲའོ།།དེ་ལྟ་བས་ན་མང་དུ་ཐོས་པས་
1871. ཀྱང་དོན་ཤེས་པ་ཉིད་དུ་བྱ་བའི་ཕྱིར་མདོ་སྡེའི་དོན་མཉན་པ་ལ་འབད་པ་དང་ལྡན་པར་བྱའོ།།མེལ་ཚེ་བ་སོ་སོར་མི་རྟོག་པ་ནི་མ་ཉལ་ཞེས་ཟེར་བ་
1872. བཞིན་དུ་ཆོམ་aཔོ་རྣམས་ཀྱིས་བཅོམ་མོ།།དེ་བཞིན་དུ་སྒྲ་ཙམ་ལ་བརྩོན་པའི་མང་དུ་ཐོས་པ་སོ་སོར་མི་རྟོག་པ་ཡང་ཉོན་མོངས་པའི་དགྲ་རྣམས་ཀྱིས་འཇོམས་སོ།།སོ་སོར་རྟོག་པ་དེ་ཡང་དོན་ཤེས་པ་
1873. ཉིད་མེད་ན་མེད་པས་དེ་ལྟ་བས་ན་དོན་གཟུང་
1874. པ་ལ་འབད་པ་དང་ལྡན་པར་བྱའོ།།དེ་བཞིན་དུ་aརོལ་མོ་མཁན་རྐུན་པོས་འཇིགས་ནས་མི་ཉལ་བར་བྱ་བའི་ཕྱིར་གླུ་ལེན་བཞིན་དུ་བཅོམ་མོ་ཞེས་བྱ་བ་ཡང་དཔེར་བརྗོད་པར་བྱའོ།།ཇི་ལྟར་ལོང་བ་མེ་མར་འཛིན་པ་ནི་གཞན་དག་ལ་ཕན་པར་འགྱུར་བ་དང་འདྲ་བར་དོན་མངོན་པར་མི་ཤེས་པའི་ཐོས་པ་འཛིན་པ་aཡང་དེ་ལྟ་བུ་ཡིན་པས་དེ་ལྟ་བས་ན་དོན་ཤེས་པ་ཉིད་དུ་བྱ་བའི་ཕྱིར་དོན་མཉན་པ་ལ་འབད་པར་བྱའོ།།སངས་རྒྱས་ཀྱི་གསུང་བསྟན་བཅོས་ཀྱི་མཚན་ཉིད་དུ་འཐད་པའི་ཕྱིར་རོ།།ངེས་པའི་ཚིག་ཏུ་འཆོས་པ་དང་།སྐྱོབ་པར་བྱེད་པས།དེའི་ཕྱིར་བསྟན་བཅོས་སོ།།ཉོན་མོངས་དགྲ་aརྣམས་མ་ལུས་འཆོས་པ་དང་།།ངན་འགྲོ་སྲིད་ལས་སྐྱོབ་པ་གང་ཡིན་ཏེ
1875. །།འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ།།གཉིས་པོ་འདི་དག་གཞན་གྱི་ལུགས་ལ་མེད།།དེ་ལྟ་བས་ན་སངས་རྒྱས་ཀྱི་གསུང་ཁོ་ན་དོན་དམ་པར་བསྟན་བཅོས་ཡིན་པས་འཆོས་པ་དང་སྐྱོབ་aཔའི་ཡོན་ཏན་གྱི་ཕྱིར་ཡང་དོན་གཟུང་
1876. པ་ལ་འབད་པ་དང་ལྡན་པར་བྱའོ།།ལེགས་པར་
1877. སྟོན་པ་ལ་བརྟེན་ན་
1878. ཕན་ཡོན་ལྔ་ཡོད་དེ།ལམ་ངན་པ་ཡོངས་སུ་སྤོང་བ་དང་།ལམ་བཟང་པོ་ལ་ཡང་དག་པར་གནས་པར་བྱེད་པ་དང་།།འབྲོག་དགོན་པ་ལས་རྒལ་
1879. བའི་དབུགས་འབྱིན་aཔ་དང་།བདེ་བར་འགྲོ་བ་དང་།འདོད་པའི་ཡུལ་དུ་ཡང་དག་པར་ཕྱིན་པར་བྱེད་པ་ཡིན་ནོ།།དེ་བཞིན་དུ་དམ་པའི་ཆོས་སྟོན་པ་ལ་བརྟེན་ན་
1880. ལོག་པར་ལྟ་བ་ལ་སོགས་པ་ལམ་ངན་པ་ཡོངས་སུ་སྤོང་བ་དང་།ཡང་དག་པའི་ལྟ་བ་ལ་སོགས་པ་ལམ་བཟང་པོ་ལ་ཡང་དག་པར་གནས་aཔར་བྱེད་པ་དང་།འཁོར་བའི་འབྲོག་དགོན་པ་ལས་རྒལ་
1881. བའི་དབུགས་འབྱིན་པ་དང་ངན་སོང་ལས་མཆོངས་ཏེ་བདེ་བར་འགྲོ་བ་དང་།འདོད་པ་མྱ་ངན་ལས་འདས་པའི་ཡུལ་དུ་ཡང་དག་པར་ཕྱིན་པར་བྱེད་པ་ཡིན་ནོ།།དེ་དག་ཀྱང་མཉན་པ་ལས་འབྱུང་བའི
1882. །མ་མཉན་པ་ལས་aམ་ཡིན་པས་གུས་པར་མཉན་པར་བྱའོ།།རྒྱུ་
1883. བསགས་པ་རྣམས་ནི་ཅུང་ཟད་མཉན་པས་བསོད་ནམས་ཆེན་པོ་དང་ལྡན་པར་འགྱུར་ཏེ།དཔེར་ན་འཕགས་པ་ཤཱ་རིའི་བུས་བསྙེན་པར་རྫོགས་པར་བྱ་བ་ལ་རྗེས་སུ་བསྟན་པ་བྲམ་ཟེ་ཞིག་གིས་ཐོས་ནས་གབ་སྟེ་འདུག་ནས།རབ་ཏུ་བྱུང་བ་aདང་ཚུལ་ཁྲིམས་ཉམས་པ་ལ་སྡུག་བསྔལ་རྣམ་པ་བཅུ་གཉིས་འབྱུང་ངོ་ཞེས་ཐོས་ནས།འཆལ་པའི་ཚུལ་ཁྲིམས་བྱ་བ་ལ་མངོན་དུ་ཕྱོགས་པ་ལས་ལོག་པ་ལྟ་བུའོ།།སྡུག་བསྔལ་རྣམ་པ་བཅུ་གཉིས་ནི།ཉོན་མོངས་པས་ཡོངས་སུ་གདུངས་པའི་སྡུག་བསྔལ་དང་།ཀུན་དུ་ཚོལ་
1884. aབའི་སྡུག་བསྔལ་དང་།གནོད་པའི་སྡུག་བསྔལ་
1885. དང་།འདོད་པས་ཕོངས་
1886. པའི་སྡུག་བསྔལ་དང་།དོགས་པའི་སྡུག་བསྔལ་དང་།གླེང་བའི་སྡུག་བསྔལ་དང་།ཀུན་དུ་སྤོང་བའི་སྡུག་བསྔལ་དང་།བཀུར་སྟི་མེད་པའི་སྡུག་བསྔལ་དང་།རྣམ་པར་
1887. སྨད་པའི་སྡུག་བསྔལ་aདང་།ཡིད་ལ་གཅགས་
1888. པའི་སྡུག་བསྔལ་དང་།ཚེ་ཕྱི་མ་ལ་ངན་སོང་རྣམས་སུ་རྣམ་པར་སྨིན་པའི་སྡུག་བསྔལ་དང་།བདེ་འགྲོ་དག་ཏུ་ཡང་ཉོན་མོངས་པ་མང་བ་ཉིད་ཀྱི་ཕྱིར་ཚངས་པར་སྤྱོད་པ་དཀའ་བ་ཉིད་ཀྱི་
1889. རྒྱུ་མཐུན་པའི་སྡུག་བསྔལ་ལོ།།འབབ་པར་འདོད་པ་ཡང་ད་ནུར་མེ་aརབ་ཏུ་འབབ་པའི་བུ་གར་སྦལ་པ་འཇུག་པར་མངོན་པར་ཕྱོགས་པ་ལྟོས་ཤིག།ཁྱོད་མེ་རབ་ཏུ་འབར་བར་འཇུག་པར་འདོད་དམ་ཞེས་སྤྱོ་བ་ཐོས་ནས་ལོག་པ་ཡིན་ནོ།།ཆོས་དགའ་ཆུ་སྲིན་དུ་གྱུར་པ་
1890. ན།སངས་རྒྱས་ཀྱི་སྒྲ་ཙམ་ཞིག་ཐོས་པ་ལས་སྔོན་ཕྱག་འཚལ་བ་ཙམ་ལ་aགོམས་པའི་ཕྱིར་ཁ་བཙུམས་ཏེ་འདུག་པ་ཡིན་ནོ།།དེ་ལྟ་བས་ན་ཅུང་ཟད་ཅིག་ཐོས་པས་ཀྱང་རྒྱུ་བསགས་པ་རྣམས་ཀྱིས་དགེ་བ་རབ་ཏུ་རྒྱས་པའི་ཕྱིར་སངས་རྒྱས་ཀྱི་གསུང་མཉན་པ་ལ་འབད་པ་དང་ལྡན་པར་བྱའོ།།བྱད་སྟེམས་
1891. མཁན་གྱིས་བོང་བུར་བྱས་པའི་མིས་དེ་ཤེས་aཔའི་བུད་མེད་ཀྱི་ངག་མཉན་
1892. ནས།དེའི་སྨན་འདོད་པས་ལྡམ་ལྡུམ་ཐམས་ཅད་ཟོས་པ་དང་།རྡུལ་འཁྲུ་བ་
1893. རྣམས་ཀྱིས་
1894. གསེར་གྱི་ཕྱིར་འབྱུང་ཁུངས་ཐམས་ཅད་སྦྱོང་བར་བྱེད་དོ།།དེ་བཞིན་དུ་བདག་ཉིད་ཐར་པའི་ཆོས་འདོད་པས།ཆོས་གང་ཐར་པར་འགྱུར་བ་ལ་ཆོས་དེ་ནི་aདམ་པའི་ཆོས་ཐམས་ཅད་མཉན་པ་ལས་འབྱུང་ངོ་སྙམ་ནས་མཉན་པར་བྱའོ།།སྡུག་བསྔལ་མྱོང་དང་ཁྱབ་པ་དང་།།རྟག་པ་དང་ནི་ཐབས་མེད་དང་།།གནོད་པ་མང་དང་འཇོམས་
1895. བྱེད་པའི།།ལུས་དང་འདྲ་བའི་ནད་མེད་དོ།།འདིས་ནི་ལུས་ཀྱི་ནད་འདི་ལ་སྐྱོན་དྲུག་པོ་aན་བ་དང་འབྲེལ་བ་ཉིད་དང་།ལུས་ཐམས་ཅད་ལ་ཁྱབ་པ་ཉིད་དང་།བར་ཆད་མེད་པར་འཇུག་པ་ཉིད་དང་།གསོར་
1896. མི་རུང་བ་ཉིད་དང་།གནོད་པ་མང་བ་
1897. ཉིད་དང་།སྲོག་འཕྲོག་པ་ཉིད་ཡོད་པར་
1898. ཡོངས་སུ་བསྟན་ཏོ།།སྨན་པའི་ཕུལ་གྱིས་ནད་འདི་དག།aགཏན་དུ་འབྱིན་པར་བྱེད་པ་ཡི།།སྨན་ནི་ཡན་ལག་བརྒྱད་ལྡན་པ།།རྫས་ཀྱི་ཚོགས་ཡིན་གསུངས་པ་ཡོད།།འདི་ནི་ལྷག་པའི་རྙེད་པ་སྟེ།།རིན་མེད་པར་ཡང་རྙེད་པ་ཡིན།།བདག་ཉིད་འབད་པ་མེད་པར་ནི།།ནམ་ཡང་བསྒྲུབ་པར་མི་ནུས་སོ།།ཇི་ལྟར་སྐྱེན་རྣམས་མ་aབསལ་ན།།བཅུད་ཀྱིས་ལེན་ནི་མི་འགྲུབ་བཞིན།།དེ་བཞིན་རྣམ་པར་མ་ཞི་བའི།།སེམས་ལ་ལམ་ནི་མི་གནས་སོ།།དེ་ཡང་རིན་
1899. མེད་པར་དམ་པའི་ཆོས་མཉན་པ་ལས་རྙེད་ཀྱི་
1900. གཞན་ལས་ནི་མ་ཡིན་ནོ།།དེ་ལྟ་བས་ན་གུས་པར་སངས་རྒྱས་ཀྱི་གསུང་མཉན་པར་བྱའོ།།aརྒྱུ་གསུམ་དག་གིས་ཕྱི་
1901. རོལ་གྱི་དངོས་པོ་རྣམས་མཉན་
1902. པའི་དངོས་པོར་འགྱུར་ཏེ།སྤངས་པས་ནི་བོང་བ་དང་པགས་
1903. པ་སྐམ་པོ་ལ་སོགས་པ་དག་གོ།།ཚ་བར་བྱ་བས་ནི་ལྕགས་དང་ཟངས་ལ་སོགས་པ་དག་གོ།།བརྡུང་བས་
1904. ནི་རྩྭ་མུན་ཛ་
1905. དང་བལ་བ་
1906. ཛ་ལ་སོགས་པ་དག་གོ།།aདེ་བཞིན་དུ།སྡང་དང་བག་མེད་རྨོངས་རྣམས་ནི།།དད་དང་སྐྱོ་དང་རྟོགས་
1907. པ་སྟེ།།མཉན་པའི་དངོས་པོའི་རྒྱུ་གསུམ་དུ་འགྱུར་རོ།།དེ་ཡང་གང་ལས་འབྱུང་ཞེ་ན།སྐལ་ལྡན་རྣམས་ཀྱིས་མཉན་བྱས་ན།།ཡོན་ཏན་སྐྱོན་དོན་ངེས་ལས་འབྱུང་།།གང་གིས་ཡོན་ཏན་ནམ་གང་གི་
1908. aསྐྱོན་ཐོས་པས་ཤེ་ན།དཀོན་མཆོག་གསུམ་གྱི་ཡོན་ཏན་ཏེ།།སྐྱོན་ནི་སྡིག་འདོད་སྲིད་རྟེན་ཅན།།དེ་
1909. སྡིག་པ་དང་འདོད་པ་རྣམས་དང་སྲིད་པའི་ཡིན་ནོ།།དོན་གང་གིས་ངེས་པ་ཐོབ་པས་ཤེ་ན།མཚན་ཉིད་རྣམ་གཉིས་དེ་རྒྱུ་དང་།།འབྲས་བུར་ངེས་པ་འབྲེལ་པ་ཡིན།།མཚན་aཉིད་རྣམ་པ་གཉིས་ནི་ཕུང་པོ་ལ་སོགས་པ་དག་གི་རང་གི་མཚན་ཉིད་དང་སྤྱིའི་མཚན་ཉིད་དོ།།རྒྱུ་དང་འབྲས་བུར་འབྲེལ་བའི་མཚན་ཉིད་ནི་མ་རིག་པ་དང་འདུ་བྱེད་ལ་སོགས་པ་དག་གི་དང་།སྡུག་བསྔལ་དང་ཀུན་འབྱུང་བ་ལ་སོགས་པ་དག་གིའོ།།དེ་ལྟ་བས་ན་ཡོན་ཏན་འདི་དག་aནི་དམ་པའི་ཆོས་མཉན་ན་ཡོད་པར་རིག་པར་བྱ་སྟེ།དེ་ལ་གུས་པར་བྱའོ།།ཉན་པའི་སྐྱེ་བོ་དག་ནི་ཕལ་ཆེར་ཕྱིར་ཕྱོགས་དང་།།ཡོངས་སུ་འཛིན་པར་བྱེད་པ་ཕལ་ཆེར་འདས་པ་དང་།།ཉེས་པར་རྣམ་པར་བཤད་པ་དག་གིས་
1910. མཐུ་བཅོམ་པས།།དེང་སང་ལེགས་པར་བཤད་པ་aམཐར་གྱུར་ཏོ།།ཚིགས་སུ་བཅད་པ་འདིས་ནི་དེང་སང་ཕྱོགས་གཉིས་ལ་སངས་རྒྱས་ཀྱི་བསྟན་པ་ཡོངས་སུ་ཉམས་པ་རྣམ་པ་བཞི་དང་།ནུབ་ལ་ཐུག་
1911. པ་ཉིད་དུ་
1912. སྟོན་པ་ཡིན་ནོ།།ཉན་པའི་སྐྱེ་བོ་དག་ནི་ཕལ་ཆེར་ཕྱིར་ཕྱོགས་དང་།།ཞེས་བྱ་བས་ནི་ཁྱིམ་པའི་ཕྱོགས་ལ་ཉན་aཔ་ཡོངས་སུ་ཉམས་པར་སྟོན་པ་ཡིན་ཏེ།དེ་དག་ནི་ཕལ་ཆེར་ཉན་པ་པོ་ཡིན་པས་སོ།།ཡོངས་སུ་འཛིན་པར་
1913. བྱེད་པ་ཕལ་ཆེར་འདས་པ་དང་།།ཞེས་བྱ་བས་ནི་རབ་ཏུ་བྱུང་བའི་ཕྱོགས་ལ་འདོན་པ་ཡོངས་སུ་ཉམས་པར་སྟོན་པ་ཡིན་ཏེ།དེ་དག་ནི་ཕལ་ཆེར་ཡོངས་སུ་འཛིན་པར་aབྱེད་པ་ཡིན་ཏེ།ཐོས་པ་
1914. འཛིན་པའི་ཕྱིར་རོ།།ཉེས་པར་རྣམ་པར་བཤད་པ་དག་གིས་
1915. ཞེས་བྱ་བས་ནི་དེ་ཉིད་ལ་དོན་བཤད་པ་ཡོངས་སུ་ཉམས་པར་སྟོན་པ་ཡིན་ཏེ།དོན་ལོག་པར་འཆད་པའི་ཕྱིར་རོ།།མཐུ་བཅོམ་པས་ཞེས་བྱ་བས་ནི་རྟོགས་པ་ཉམས་པར་སྟོན་པ་ཡིན་ཏེ།གང་aགི་དོན་དུ་སྟེ།དགེ་སློང་གི་ཚུལ་གྱི་འབྲས་བུ་རྟོགས་པའི་དོན་དུ་བཤད་པ་སྟེ།དེ་ནུས་པར་མི་བྱེད་པའི་ཕྱིར་རོ།།འདི་ནི་མདོར་བསྡུས་ནས་ཡོངས་སུ་ཉམས་པ་རྣམ་པ་གཉིས་སུ་འགྱུར་ཏེ།ཚིག་དང་དོན་གཉིས་ཀྱི་ལུང་ཡོངས་སུ་ཉམས་པ་དང་།རྟོགས་
1916. པ་ཡོངས་སུ་ཉམས་aཔའོ།།གཞན་ཡང་ཉན་པའི་སྐྱེ་བོ་ཕྱིར་ཕྱོགས་པ་ཉིད་དང་།ཡོངས་སུ་འཛིན་པར་བྱེད་པ་ཕལ་ཆེར་འདས་པ་ཉིད་ཀྱིས་ནི་ཐོས་པ་ཡོངས་སུ་ཉམས་པ་ཡིན་ལ།ཉེས་པར་བཤད་པ་ཉིད་ཀྱིས་ནི་ཡང་དག་པར་བསམ་པ་ཡོངས་སུ་ཉམས་པ་ཡིན་ནོ།།མཐུ་བཅོམ་པ་ཉིད་ཀྱིས་ནི་aཡང་དག་པར་བསྒོམ་པ་ཡོངས་སུ་ཉམས་པ་ཡིན་ནོ།།དེང་སང་ལེགས་པར་བཤད་པ་མཐར་གྱུར་ཏོ།།ཞེས་བྱ་བ་ནི་ནུབ་ལ་ཐུག་པ་ཉིད་དུ་སྟོན་པ་ཡིན་ནོ།།དེ་ལྟར་སངས་རྒྱས་ཀྱི་གསུང་ནི་ཡོངས་སུ་ཉམས་པ་དང་ཡུན་རིང་དུ་མི་གནས་པར་རིག་པར་བྱས་ནས་ཇི་སྲིད་དུ་ཅུང་ཟད་ལུས་པ་aདེ་སྲིད་དུ་འདི་མཉན་པ་དང་གཟུང་བ་དང་
1917. དོན་མཐུན་པར་བསྒྲུབ་པ་ལ་དད་པ་ཅན་རྣམས་ཀྱིས་
1918. རབ་ཏུ་འབད་པར་བྱའོ།།དེང་སང་ཐུབ་པའི་གསུང་ནི་སྨྲ་བར་བྱེད་པའང་ཉུང་།།དངུལ་དང་གསེར་དུ་འབྱེད་པར་འགྱུར་བའང་ཉུང་བར་གྱུར
1919. །།དེ་ལྟར་ལུང་དང་རྟོགས་པ་aདག་ལ་འབད་ཞན་པས།།སངས་རྒྱས་ཉི་མ་མཐར་ཕྱིན་དྲི་མ་མེད་འདི་ནུབ།།དེ་ལྟ་བས་ན་ཇི་སྲིད་ཐམས་ཅད་མ་ནུབ་པ།།དེ་སྲིད་ཇི་བཞིན་དོན་རྣམས་དབྱེ་ལ་འབད་པར་གྱིས
1920. །།ཐུབ་པའི་གསུང་གི་སྣང་བ་ནུབ་པར་གྱུར་ན་ནི།།འགྲོ་བ་ཀུན་དུ་མུན་པ་གཅིག་པུའི་
1921. ཐིབས་པོར་aའགྱུར།།དེ་ལྟ་བས་ན་ཇི་སྲིད་དུ་མུན་པ་གཅིག་པུའི་ཐིབས་པོ་མི་འབྱུང་བ་དེ་སྲིད་དུ་ཡང་དག་པ་ཇི་ལྟ་བ་བཞིན་གྱི་དོན་རབ་ཏུ་རྣམ་པར་དབྱེ་བའི་ཕྱིར་སངས་རྒྱས་ཀྱི་
1922. གསུང་མཉན་པ་ལ་དད་པ་ཅན་རྣམས་ཀྱིས་ཤིན་ཏུ་རིགས་པར་བྱའོ།།སྟོན་པའི་ཞལ་ནས་བྱུང་བ་སྐྱེ་བའི་
1923. མིག་གི་aརབ་རིབ་
1924. ཞི་བར་མཛད་པ་བཀྲ་ཤིས་ཀྱི།།འབྱུང་གནས་སེམས་ལ་ཞོག་ཤིག་
1925. གང་ཕྱིར་འདི་ནི་ལུས་ཅན་རྣམས་ཀྱི་རྣ་བའི་བདུད་རྩི་དང་།།ཉོན་མོངས་པ་ཡི་དུག་ཀུན་སེལ་བར་མཛད་པ་ཡིན་པས་
1926. དོན་ཡང་དག་པར་བསམ་པར་གྱིས།།རྒྱུ་འདི་རྣམས་ཀྱིས་རྟག་ཏུ་གུས་པར་སངས་aརྒྱས་ཀྱི་ནི་གསུང་དག་མཉན་པར་བྱ་བའི་རིགས།།རྒྱུ་གང་གིས་ཤེ་ན།གང་གི་
1927. ཕྱིར་འདི་ནི་དེ་ལྟ་བུའི་ཞལ་ནས་བྱུང་བ་དང་།མིག་ཞི་བར་མཛད་པའི་ཕྱིར་དང་།བཀྲ་ཤིས་ཀྱི་འབྱུང་ཁུངས་ཡིན་པའི་ཕྱིར་དང་།གང་གི་ཕྱིར་
1928. ཚིག་འབྲུ་བཟང་པོ་ཉིད་ཀྱིས་ལུས་ཅན་རྣམས་ཀྱི་རྣ་བའི་བདུད་aརྩི་ཡིན་པ་དང་།གང་གི་ཕྱིར་འདི་དོན་བཟང་པོ་ཉིད་
1929. ཀྱིས་ཉོན་མོངས་པའི་དུག་ཐམས་ཅད་སེལ་བར་མཛད་པའི་དོན་གྱིས་ཏེ།རྒྱུ་འདི་རྣམས་ཀྱིས་སོ།།དེ་ལྟར་ན་གསུང་བ་པོ་དང་།གསུང་དང་དོན་ཕུན་སུམ་ཚོགས་པ་བསྟན་པ་ཡིན་ནོ།།སངས་རྒྱས་ཀྱི་གསུང་འདི་ནི་མཉན་ན་སིམ་aཔར་བྱེད་པ་དང་།བསམས་ན་རྟོགས་
1930. པར་བྱེད་པ་དང་།རྟོགས་ན་
1931. གྲོལ་བར་བྱེད་པ་དང་།བརྗོད་
1932. ན་བཟང་བ་དང་།འཕགས་པའི་ནོར་བདུན་སྒྲུབ་
1933. པའི་ཕྱིར་ནོར་དང་ལྡན་པ་དང་།སྐྱོན་བདུན་འཁྲུ་བའི་ཕྱིར་བསོད་ནམས་དང་།ཡོན་ཏན་ཐམས་ཅད་ཀྱི་
1934. སྔོན་དུ་འགྲོ་བའི་ཕྱིར་བཀྲ་aཤིས་པ་ཉིད་དང་།གཏན་གྱི་
1935. ཚངས་པར་སྤྱོད་པའི་དབང་དུ་མཛད་པའི་ཕྱིར་ཚེ་ལ་ཕན་པ་དང་།རང་བཞིན་གྱིས་རྣམ་པར་དག་པ་དང་།དགོངས་པ་འཇམ་པ་དང་།དོན་དང་མཐུན་པ་དང་།འདུལ་བ་དང་མཐུན་པ་དང་།དུས་ལ་བབ་པ་དང་།རན་བར་བཤད་པ་དང་།བསོད་aནམས་འདྲེན་པ་དང་།ཡེ་ཤེས་འདྲེན་པ་དང་།དགའ་བ་འདྲེན་པ་དང་།སྐྲག་པ་སེལ་བ་དང་།མྱ་ངན་སེལ་བ་དང་།ཉོན་མོངས་པ་སེལ་བ་སྟེ།མདོར་ན་སངས་རྒྱས་ཀྱི་གསུང་ནི་ཡོན་ཏན་མཐའ་ཡས་པ་ཡིན་ལ་སྐྱོན་ནི་ཆེན་པོ་གཉིས་ཏེ།ཤིན་ཏུ་རྙེད་པར་དཀའ་བ་དང་།aཡུན་རིང་དུ་མི་གནས་པའོ།།དེ་ལྟ་བས་ན་ཤིན་ཏུ་རིངས་པར་གུས་པར་མཉན་པར་བྱའོ།།རྒྱུ་གསུམ་དག་གིས་པགས་པ་ལས་སུ་རུང་བར་འགྱུར་ཏེ།སྣུམ་བསྐུ་བ་དང་།མཉེ་བ་དང་།བསྲོ་བ་རྣམས་ཀྱིས་སོ།།དེ་བཞིན་དུ་སེམས་ཀྱང་ཐོས་པ་དང་།བསམས་པ་དང་།aབསྒོམས་
1936. པ་རྣམས་ཀྱིས་སོ།།དེ་ལྟ་བས་ན་སེམས་ལས་སུ་རུང་བ་ཉིད་དུ་བྱ་བའི་ཕྱིར་ཐོས་པ་ལ་སོགས་པ་དག་ལ་བརྩོན་འགྲུས་བྱའོ།།གསུམ་པོ་དག་གི་སྟོབས་ཀྱིས་ལམ་དུ་འགྲོ་བ་རྣམས་འབྲོག་དགོན་པའི་ལམ་ལས་བདེ་བར་རྒལ་
1937. བར་འགྱུར་ཏེ།ལམ་བརྒྱགས་
1938. ཀྱི་སྟོབས་དང་།aབཞོན་པའི་སྟོབས་དང་།སྟོན་པ་པོའི་སྟོབས་ཀྱིས་སོ།།དེ་བཞིན་དུ་འཁོར་བའི་འབྲོག་དགོན་པའི་ལམ་ལས་དེའི་ལམ་དུ་འགྲོ་བ་རྣམས་སྦྱིན་པ་དང་།ཚུལ་ཁྲིམས་དང་།ཡེ་ཤེས་ཀྱི་སྟོབས་ཀྱིས་
1939. སོ།།འདི་གསུམ་ཆར་ཡང་ཐོས་པ་ལ་
1940. རག་ལུས་སོ།།སངས་རྒྱས་ཀྱི་
1941. aགསུང་ལ་དད་པ་ཙམ་གྱིས་ཀྱང་སྡིག་པ་ཆེན་པོ་དག་ཟིལ་གྱིས་གནོན་ཏེ།འདི་ལྟར་མི་དགེ་བ་ལས་དགེ་བ་སྟོབས་དང་ལྡན་པས་སོ།།འདི་ཇི་ལྟར་ཤེས་པར་བྱ་ཞེ་ན།ཁྱད་པར་རྣམ་པ་བཅུ་དག་གིས་ཏེ།འདུ་བྱེད་པའི་ཁྱད་པར་གྱིས་ནི་དགེ་བ་དང་།མི་དགེ་བ་གཉིས་འབད་པ་དང་མ་aའབད་པར་མངོན་པར་འདུས་བྱས་པའི་ཕྱིར་རོ།།རྣམ་པའི་ཁྱད་པར་གྱིས་ནི་ཡང་དག་པ་ཇི་ལྟ་བ་བཞིན་དང་ཕྱིན་ཅི་ལོག་གི་རྣམ་པ་ཡིན་པའི་ཕྱིར་རོ།།མཚུངས་པར་ལྡན་པའི་ཁྱད་པར་གྱིས་ནི་དགེ་བའི་རྩ་བ་གསུམ་དག་དང་།མི་དགེ་བའི་རྩ་བ་
1942. གཉིས་སམ་གཅིག་གིས་ཀྱང་མཚུངས་aཔར་ལྡན་པའི་ཕྱིར་རོ།།སའི་ཁྱད་པར་གྱིས་ནི་ས་ཐམས་ཅད་དང་ས་གཅིག་པ་ཉིད་ཡིན་པའི་ཕྱིར་རོ།།འབྲས་བུའི་གྲངས་ཀྱི་ཁྱད་པར་གྱིས་ནི་འབྲས་བུ་རྣམ་པ་ལྔ་དང་བཞི་ཡིན་པའི་ཕྱིར་རོ།འབྲས་བུའི་མཐར་ཕྱིན་པའི་ཁྱད་པར་གྱིས་ནི་དུས་ཁྱད་པར་དུ་འཕགས་པ་aདང་ངན་པ་ཡིན་པའི་ཕྱིར་རོ།།འདི་ལྟར་དགེ་བའི་འབྲས་བུ་ནི་བསྐལ་པ་ཆེན་པོ་བརྒྱད་ཁྲིའི་བར་དུ་འབྱུང་ལ།མི་དགེ་བའི་ནི་བར་གྱི་བསྐལ་པའི་བར་དུ་ཡིན་པས་སོ།།ཡང་དག་པར་འཆད་པའི་ཁྱད་པར་གྱིས་ནི་འདི་ལྟར་དགེ་བ་ནི་མི་དགེ་བས་དུས་རེ་ཞིག་ཏུ་ཡང་དག་པར་འཆད་པ་ཡིན་aགྱི་མི་དགེ་བ་ནི་དགེ་བས་གཏན་དུ་ཡིན་པས་སོ།།ཆུང་ངུས་མང་པོ་ཡང་དག་པར་འཇོམས་པའི་ཁྱད་པར་གྱིས་ནི་འདི་ལྟར་སྤོང་བའི་ལམ་སྐད་ཅིག་མ་གཅིག་གིས་ཐོག་མ་མེད་པའི་དུས་ནས་ཞུགས་པའི་མི་མཐུན་པའི་ཕྱོགས་རྣམ་པ་མང་པོ་ཡང་དག་པར་འཇོམས་
1943. པས་སོ།།སྤོང་བའི་ཁྱད་aཔར་གྱིས་ནི་འདི་ལྟར་གཉེན་པོ་སྐྱེས་པས་མི་དགེ་བ་སྤོང་གི་
1944. དགེ་བ་ནི་མ་ཡིན་པས་སོ།།ཕྱོགས་ཀྱི་ཁྱད་པར་གྱིས་ནི་འདི་ལྟར་དགེ་བ་དང་མི་དགེ་བའི་ཆོས་ཡོངས་སུ་འཛིན་པ་ལ་སངས་རྒྱས་འཁོར་དང་བཅས་པའི་ཕྱོགས་དང་བདུད་ཡིན་ཏེ་གོ་རིམས་བཞིན་ནོ།།དཔེ་
1945. རྣམས་ནི་སྣང་བ་དང་།aམུན་པ་དང་།བཀྲུ་སྨན་དང་།སྐྱོན་དང་།རྡོ་རྗེ་དང་།རི་དང་།སེང་གེ་དང་།རི་དགས(་དྭགས)ཀྱི་ཁྱུ་ཞེས་བྱ་བ་དེ་ལྟ་བུ་ལ་སོགས་པ་དག་
1946. ཡིན་ནོ།།དགེ་བ་དེ་དང་ས་གཅིག་པ་ཡིན་ཡང་དང་པོའི་ཁྱད་པར་རྣམ་པ་གསུམ་པོ་
1947. རྣམས་ཀྱིས་
1948. མི་དགེ་
1949. བས་སྟོབས་དང་ལྡན་པར་རིག་པར་བྱའོ།མི་aདགེ་བ་ཟིལ་གྱིས་མནན་ནས་དེའི་གཉེན་པོ་དགེ་བ་གཞན་འདྲེན་པའི་ཡང་
1950. ཕྱིར་རོ།།བསྡུས་པའི་ཚིགས་སུ་བཅད་པ་ནི།འདུ་བྱེད་རྣམ་པ་མཚུངས་པར་ལྡན།།ས་ཉིད་འབྲས་བུ་རྣམ་གཉིས་ཉིད།།འཆད་དང་ཆུང་ངུས་ཡང་དག་འཇོམས།།སྤོང་དང་ཕྱོགས་ཀྱི་ཁྱད་པར་ཉིད།།aསངས་རྒྱས་ཀྱི་ནི་གསུང་འདི་ནི།།སྨན་དང་གྲུབ་དང་གཏན་དུ་དང་།།ནད་ཀུན་འཇོམས་དང་གཉིས་མེད་དང་།།ལེགས་འཐོབ་ལེགས་བརྟེན་བསྒྲུབ་དཀའ་ན།།ནད་དྲག་ཡུན་རིངས་སུ་མི་སྟེན།།མི་ཤེས་པ་ནི་བསྟན་ནུས་ཀྱི།།གང་ཞིག་དེ་མི་འདོད་པ་ནི།།གཉེན་པོ་བྱ་བའི་aདགྲ་ཡིན་པས།།དེ་བཅོས་མི་རུང་རིག་པར་བྱ།།དེ་ལྟ་བས་ན་བཅོས་སུ་མི་རུང་བར་གྱུར་ན་མི་རུང་ངོ་སྙམ་ནས་སངས་རྒྱས་ཀྱི་གསུང་ལ་བརྟེན་པ་ལ་འབད་པ་དང་ལྡན་པ་དག་ཏུ་བྱའོ།།དམ་པ་རྣམས་ལས་གང་ཟག་གཉིས་སྨད་པར་བྱ་བ་ཡིན་ཏེ།གང་ཞིག་དམ་པའི་ཆོས་མི་ཉན་པ་དང་།aགང་ཞིག་ཕན་ཡོན་གང་ཡིན་པ་དེ་མི་འཐོབ་པ་དེ་ལྟ་བུར་ཉན་པའོ།།དེ་ལ།དོན་དུ་མི་གཉེར་རྒྱུད་གཡེང་དང་།།རྨུགས་དང་གཉིད་ལོག་མི་ཉན་པའོ།།ཕན་ཡོན་ལ་ནི་ཤེས་རབ་འཆལ།།རྙེད་སོགས་འདོད་སྡང་བཅས་མི་བརྟེན།།དེ་ལྟ་བས་ན་མི་ཉན་པར་གྱུར་ན་མི་རུང་བ་དང་།ཕན་aཡོན་ལ་མི་བརྟེན་པར་གྱུར་ན་མི་རུང་ངོ་སྙམ་ནས་ཇི་སྐད་དུ་བསྟན་པའི་སྐྱོན་བསལ་བ་ལ་འབད་པ་དང་ལྡན་པ་དག་ཏུ་བྱའོ།།གསུང་དང་རྣ་བ་ཉིད་དང་ནི།།འདོད་
1951. དང་ཤེས་རབ་བགེགས་མེད་པ།།ལྔ་ནི་གང་ཕྱིར་རྙེད་དཀའ་
1952. བས།།དེ་ཕྱིར་ཐུབ་པའི་གསུང་མཉན་བྱ།།དམ་པའི་ཆོས་ནི་རྙེད་aགྱུར་ཅིང་།།དད་དང་ལྡན་ཡང་བློ་ཆུང་དག།ཡི་དགས(་དྭགས)མགྲིན་པ་ཁབ་འདྲ་བར།།དེ་ནི་བཏུང་བར་མི་ནུས་སོ།།དེ་ལྟ་བས་ན་ཇི་སྲིད་དུ་ལྔ་པོ་རྙེད་པ་དང་།དེ་བཏུང་བར་ནུས་པ་དེ་
1953. སྲིད་དུ་དམ་པའི་ཆོས་མཉན་པ་ལ་འབད་པར་བྱའོ།།ཟབ་མོ་གོམས་པར་མ་བྱས་པས།།ཐུབ་པའི་aགསུང་ནི་རྙེད་དཀའ་སྟེ།།དེ་མེད་པར་ནི་ཐར་པ་མེད།།ཐར་པ་འདོད་པ་རྣམས་ཀྱིས་ནི།།དེ་ཕྱིར་གུས་པར་མཉན་པར་བྱ
1954. །།འདི་ལྟར་འདི་ལ་བརྟེན་ནས་མྱུར་སྡུག་ཁ་ན་མ་ཐོ་མེད།།ཕུལ་བྱུང་ངེས་པར་འབྲས་བུ་མི་ཟད་འཐོབ་པ་བདེར་
1955. ནུས་ཀྱི
1956. །།ཐབས་གཞན་མེད་ལ་སྒྲུབ་པ་པོ་ཡང་aམེད་ཅིང་གང་ཞིག་ལ།།མ་བྱས་ན་ཡང་བདེ་བ་མེད་པས་
1957. དེ་བྱ་མོད།།ཐུབ་པའི་གསུང་ནི་འབྲས་བུ་དང་།།དོན་དང་ཚིག་འབྲུ་ལྡན་པ་ནི།།ཐོས་པའི་དུས་དང་བསམ་
1958. པ་དང་།།བསྒོམ་
1959. པ་དག་ནའང་རྗེས་སུ་འཛིན།།གོ་འབྱེད་
1960. ངེས་ཚིག་བཟང་པོ་ཡི།།ཡོན་ཏན་གཉིས་ལྡན་ཐུབ་པའི་aགསུང་།།དོན་དང་ལྡན་ཞིང་ཇི་འོས་དང་།།ཕན་དང་གཏན་གྱི་འབྲས་བུར་ལྡན།།གང་ཕྱིར་འདི་དོན་ཀུན་འགྲུབ་འབྱུང་གནས་ཡིན།།ཐབས་བདེ་བ་དང་ཤིན་ཏུ་རྙེད་དཀའ་བས།།དེ་ཕྱིར་འགྲུབ་པ་དོན་གཉེར་སྲོག་འགྱུར་བ།།དད་དང་ལྡན་པས་འདི་ལ་བརྟུན་པར་བྱ།།མི་ཤེས་པ་དང་aཐེ་ཚོམ་ཤེས།།ལོག་པའི་ཤེས་པ་ལྡོག་པ་དང་།།བདེན་པ་
1961. རྣམས་ནི་རྟོགས་འགྱུར་བ།།དམ་ཆོས་མཉན་པའི་ཡོན་ཏན་ནོ།།དམ་པའི་ཆོས་མཉན་པ་ལ་ཕན་ཡོན་ལྔ་གསུངས་པ་གང་དག་ཡིན་པ་ནི་བཞི་པོ་འདི་དག་ཏུ་འདུས་ཏེ་གཉིས་ཀྱིས་མི་ཤེས་པ་བཟློག་
1962. པའི་aཕྱིར་རོ
1963. །།སེམས་ནི་སྲོག་ཆགས་པདྨ་འདྲ།།སྟོབས་ཀྱིས་དམ་པའི་ཆོས་ལ་གླན
1964. །།དེ་ཕྱིར་དོན་གྱི་རོ་རྙེད་ན།།དེ་ལ་གཡོ་བ་མེད་པར་གནས།།
1965. དེ་ལྟ་བས་ན་སྟོབས་ཀྱིས་ཀྱང་དམ་པའི་ཆོས་མཉན་པ་ལ་གླན་
1966. པར་བྱའོ།།ཅིའི་ཕྱིར་ཞེ་ན།དམ་པའི་ཆོས་ནི་གཏན་དུ་ཕན་པ་དང་བདེ་བའི་aཕྱིར་དང་།ཤིན་ཏུ་རྙེད་པར་དཀའ་བའི་ཕྱིར་དང་།དཀའ་
1967. བ་མེད་པར་བསྒྲུབ་པར་བྱ་བའི་ཕྱིར་དང་།ཆོས་དང་ཚེ་གཡོ་བའི་ཕྱིར་དང་།ཡང་དང་ཡང་དུ་བསྒྲུབ་པར་བྱ་བ་དང་།སྦྱོར་བ་གཅིག་པའི་ཕྱིར་རོ།།མདོར་ན་སྦྱོར་བ་
1968. སེམས་དཔའ་ཡིས།།ཆགས་ཟད་ཆགས་པ་འཕེལ་བྱ་སྟེ།།aདེས་ནི་བདག་ལ་ཆགས་ཟད་བྱ།།གཞན་ལ་ཆགས་པ་འཕེལ་བར་
1969. བྱ།།ཉོན་མོངས་མྱ་ངན་འདས་པ་སྤང་
1970. ཕྱིར་ཏེ།།དེ་དག་གཉིས་ཀྱིས་བྱང་ཆུབ་མི་འཐོབ་བོ།།ཤེས་རབ་སྙིང་བརྩེ་དེ་ཟད་འཕེལ་རྒྱུ་ཡིན།།དེ་ཕྱིར་བྱང་ཆུབ་རྩ་བ་གཉིས་སུ་གསུངས།།དེ་འཕེལ་རྒྱུ་ནི་དེ་བཞིན་aགཤེགས་པའི་ཆོས།།འདི་མ་གཏོགས་པར་གཞན་ནི་འགའ་ཡང་མེད།།དེ་ཕྱིར་ཅི་ནས་ཁྱོད་ལ་ཆོས་འདི་ནི།།འབྲས་བུར་བཅས་འགྱུར་དེ་ལྟར་འབད་པར་གྱིས།།ཇི་ལྟར་སྦྲང་བུ་ཁ་ཆུའི་ཟར་བུས་བཅིངས་པ་གང་དག་འཆིང་བ་
1971. དེར་བཅིངས་པའི།།རྒྱུ་ནི་སྟོབས་མ་ཡིན་གྱི་དེ་
1972. aདག་ཉམ་ཆུང་ཡིན་ལྟར་དེ་བཞིན་དམན་པ་དག།ཡོངས་སུ་གཟུང་ལ་འཛིན་དང་ལྡན་པའི་འཆིང་བ་རང་གི་ཉམ་ཆུང་ཉིད་ལས་སྐྱེས།།དེ་ཕྱིར་སྦྲང་བུ་འདྲ་བར་བློ་ལྡན་རང་ལུས་བཅིངས་པས་
1973. འཆི་བར་འོས་མ་ཡིན།།དེ་ལྟ་བས་ན་སྦྲང་བུ་དང་འདྲ་བར་ལུས་ཀྱིས་བཅིངས་པས་འཆི་བར་མི་aབྱའོ་སྙམ་ནས།།རང་གི་བློའི་སྟོབས་བསྐྱེད་པའི་ཕྱིར་གུས་པར་
1974. ཆོས་མཉན་པར་བྱའོ།།སྐྱེ་དགུ་གཡང་སར་འབབ་པ་དང་།།ལོང་བ་བཅིངས་དང་དབུལ་པོ་དང་།།ནད་བཏབ་དཔུང་གཉེན་མེད་པ་དང་།།འབྲོག་དགོན་ཡུན་རིང་ལམ་ཞུགས་དང་།།དགྲ་རྣམས་མང་པོ་རྣམ་མང་དང་།།aམང་པོ་དག་གིས་གཞོམ་བྱ་བ།།དེ་ལ་སངས་རྒྱས་མ་གཏོགས་པར།།སྐྱོབ་པ་མེད་པས་དེའི་གསུང་མཉན་དེ་ལ་གཡང་སར་འབབ་པ་
1975. ནི་ངན་སོང་དུ་སྐྱེ་བར་མངོན་དུ་ཕྱོགས་པའི་ཕྱིར་རོ།།ལོང་བ་ནི་མ་རིག་པས་མདོངས་
1976. པ་ཉིད་ཀྱིས་སོ།།བཅིངས་པ་ནི་སྲིད་པའི་འཆིང་བས་སོ།།དབུལ་བ་ནི་aའཕགས་པའི་ནོར་བདུན་དང་བྲལ་བའི་ཕྱིར་རོ།།།།བམ་པོ་བཅུ་པ་སྟེ་ཐ་མའོ།།ནད་ཀྱིས་བཏབ་པ་ནི་ནད་འབྲས་དང་འདྲ་བའི་ཉེ་བར་ལེན་པའི་ཕུང་པོ་རྣམས་ཀྱིས་སོ།།དཔུང་གཉེན་མེད་པ་ནི་མགོན་མེད་པའི་ཕྱིར་རོ།།འབྲོག་དགོན་པར་
1977. ཡུན་རིང་དུ་ལམ་དུ་ཞུགས་པ་ནི་aཡུན་རིང་དུ་འཁོར་བའི་ལམ་དུ་ཞུགས་པའི་ཕྱིར་རོ།།དགྲ་རྣམས་མང་པོ་ནི་ཉོན་མོངས་པ་དང་།ཉེ་བའི་ཉོན་མོངས་པ་རྣམས་དང་།དེ་ལས་བྱུང་བའི་ལས་རྣམས་སོ།།རྣམ་མང་ནི་སྡུག་བསྔལ་གསུམ་པོ་དག་དང་།མྱ་ངན་ལ་སོགས་པ་དག་དང་།གྲང་
1978. བ་དང་།ཚ་བ་དང་།བཀྲེས་aཔ་དང་།སྐོམ་པ་དང་།གནོད་པ་དང་།འཆིང་བ་དང་།རྡེག་པ་དང་།ན་བ་དང་།རྒ་ཤི་དག་ལ་སོགས་པ་དག་གོ།།མང་པོ་དག་གིས་གཞོམ་བྱ་བ་ནི་དུས་རིང་པོར་རོ།།དེ་ལྟ་བས་ན་སངས་རྒྱས་ཀྱི་གསུང་མཉན་པ་དང་།འཇོག་པ་ནི་སྐྱེ་དགུ་དེ་ལྟ་བུར་གྱུར་པ་རྣམས་ཀྱི་
1979. སྐྱབས་ཡིན་aཔས་དེའི་ཕྱིར་སངས་རྒྱས་ཀྱི་གསུང་མཉན་པ་ལ་གུས་པར་
1980. བརྩོན་པར་བྱའོ།།གུས་པར་བརྩོན་པ་ནི་དགེ་བ་སྟོབས་དང་ལྡན་པར་འགྱུར་རོ།།དེ་ལྟར་ན་རྒྱུ་བཅུ་དག་གིས་དགེ་བའི་སྟོབས་དང་ལྡན་པར་འགྱུར་རོ་ཞེས་འཆད་དོ།།བཅུ་པོ་གང་གིས་ཤེ་ན།རྟེན་ཉིད་ཀྱིས་ནི་རྟེན་ལ་ཚུལ་ཁྲིམས་དང་།aཐོས་པ་དང་འདོད་པ་ཆུང་བ་ལ་སོགས་པའི་ཡོན་ཏན་གྱིས་ཡོངས་སུ་བསྒོས་པའི་ཕྱིར་རོ།།དང་པོ་ཀུན་ནས་བསླང་བ་ཉིད་ཀྱིས་ནི་རྒྱུས་ཀུན་ནས་བསླང་བས་བྱེད་པར་འདོད་པ་ཉིད་ཀྱིས་སེམས་ཆེན་པོ་དང་ལྡན་པ་ཡིན་པའི་ཕྱིར་རོ།།བརྩོན་པ་དྲག་
1981. པོ་ཉིད་ཀྱིས་ནི་བྱེད་པའི་ཚེ་གུས་པར་བརྩོན་པའི་aཕྱིར་དང་།ཡང་དང་ཡང་དུ་བརྩོན་
1982. ཕྱིར་ཏེ།རྟག་ཏུ་བརྩོན་པའི་ཕྱིར་རོ།།ཞིང་ཉིད་ཀྱིས་ནི་ཞིང་རྣམ་པ་བཞི་སྟེ།འགྲོ་བ་དང་སྡུག་བསྔལ་བ་དང་།ཕན་འདོགས་པ་དང་།ཡོན་ཏན་ཁྱད་པར་དུ་འཕགས་པས་སོ།།གཞི་ཉིད་ཀྱིས་ནི་དངོས་པོ་མང་པོ་དང་གྱ་ནོམ་པའི་ཁྱད་པར་གྱི་ཕྱིར་དང་།aསྲོག་གཅོད་པ་དང་།མ་བྱིན་པར་ལེན་པ་ལ་སོགས་པ་སྤོང་བའི་ཁྱད་པར་གྱི་ཕྱིར་དང་།སྦྱིན་པ་དང་།ཚུལ་ཁྲིམས་དང་།སྒོམ་
1983. པའི་ཁྱད་པར་གྱི་ཕྱིར་རོ།།བྱ་བ་ཉིད་ཀྱིས་ནི་ཕན་པ་བྱེད་པའི་ཁྱད་པར་གྱི་ཕྱིར་རོ།།མཇུག་
1984. ཉིད་ཀྱིས་ནི་བྱས་ནས་རབ་ཏུ་དགའ་བ་ཡིད་ལ་aབྱེད་པའི་ཀུན་དུ་རྟོག་པས་རྒྱས་པའི་ཕྱིར་རོ།།འཁོར་ཉིད་ཀྱིས་ནི་གཞན་དེ་ལ་ཡང་དག་པར་འཛིན་དུ་འཇུག་ཅིང་བསྔགས་པ་བརྗོད་པ་དང་།ཆོས་མཐུན་པ་པོ་མཐོང་ན་ཤིན་ཏུ་
1985. ཡིད་དགའ་བ་ཉིད་དག་གིས་སོ།།ཡོངས་སུ་བསྔོ་བ་ཉིད་ཀྱིས་ནི་མྱ་ངན་ལས་འདས་པ་དང་།བླ་ན་མེད་པ་ཡང་aདག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་བའི་ཕྱིར་རོ།།བསྡུས་པའི་ཚིགས་སུ་བཅད་པ་ནི།རྟེན་དང་དང་པོ་ཀུན་ནས་བསླང་།།དྲག་དང་ཡང་དང་ཡང་བརྩོན་ཉིད།།ཞིང་དང་གཞི་དང་བྱ་བ་དང་།།མཇུག་
1986. ཉིད་དང་ནི་འཁོར་ཉིད་དང་།།ཡོངས་སུ་བསྔོ་བ་ཉིད་ཀྱིས་ནི།།aདགེ་བ་སྟོབས་དང་ལྡན་པར་འདོད།།མི་དགེ་བ་ལ་ཡང་དེ་བཞིན་དུ་ཅི་རིགས་པ་རིགས་
1987. པར་བྱའོ།།དྲང་སྲོང་ཆེན་པོ་གནས་མ་མཐོང་བ་ཡིས་ནི་སྔོན།།ལེགས་གསུངས་འདི་ཐོས་ནས་ནི་དྲང་སྲོང་
1988. ནོར་ཉོས་པ།།བ་ལང་རྫིས་ནི་གོས་ཀྱི་ཐ་མར་པ་མེད་
1989. ཅིག།བཅིངས་ལྟར་ཟོང་མེད་aདགོས་ལ་བརྟགས་ཏེ་སེམས་ལ་འཛིན།།ཐུབ་པ་ཡིས་ནི་ལེགས་པར་གསུངས་པ་ཚིགས་བཅད་ཀྱི།།ཕྱེད་ཙམ་དག་ཀྱང་རང་གི་སྐུ་ཡི་རིན་གྱིས་བསྒྲུབས།།རིན་ཐང་ཆེན་པོས་བརྙེས་
1990. ན་འོན་ཀྱང་མི་ཤེས་པ།།དེ་དག་རིན་མེད་པར་ཡང་སྟེན་
1991. པར་མི་བྱེད་དོ།།ལེགས་ལྡན་འདི་ནི་ཚུལ་aབཟང་ཆུ་བོ་ཚོལ་བ་ཅན།།མཆོག་དང་མཆོག་ཚོལ་མཆོག་དང་མཆོག་མིན་ཤེས་པའི་ཡིན།།དེ་ཡི་སྙིང་པོ་ཉིད་ནི་རབ་ཏུ་རྣམ་ཕྱེ་ནས།།རང་གི་སྲོག་གི་རིན་གྱིས་ལེགས་གསུངས་ཉོ་བ་མཛད།།སྲིད་པ་ཡོད་ན་གདོན་མི་ཟ་བར་ཚེ་འཐོབ་ན
1992. །།དེ་ཡང་ཕལ་ཆེར་དོན་མེད་པར་ནི་ཟད་པར་འགྱུར།།aལེགས་པར་གསུངས་པས་སྟེངས་
1993. འགའ་ན་ལན་འགའ་ཞིག།ཨུ་དུམྺཱ་
1994. རའི་མེ་ཏོག་བཞིན་དུ་སྣང་བ་ཡི
1995. །།ཇི་ལྟར་ཉི་མ་དག་ནི་ཤར་བ་ན།།པདྨ་ཡོངས་སུ་སྨིན་པ་ཁ་འབྱེད་ལྟར།།དེ་བཞིན་གཤེགས་པ་དག་ཀྱང་ཤར་བ་ན།།བསམ་པ་ཡོངས་སུ་སྨིན་པ་དག་པར་འགྱུར།།བསམ་aཔ་ཡོངས་སུ་སྨིན་པ་དའི་
1996. རྒྱུའི་རྩ་བ་ཡང་དམ་པའི་ཆོས་ཉན་པ་ཡིན་ནོ།།དེ་ལྟ་བས་ན་བསམ་པ་ཡོངས་སུ་མ་སྨིན་པའི་ཕྱིར་སངས་རྒྱས་མང་པོ་འབྱུང་བ་དག་མི་མཉེས་པར་མི་བྱའོ་སྙམ་ནས་རྒྱུད་ཡོངས་སུ་སྨིན་པར་བྱ་བའི་ཕྱིར་དམ་པའི་ཆོས་ཉན་པ་ལ་འབད་པར་བྱའོ།།སྦྱངས་པའི་ཡན་aལག་རྣམས་འགྱུར་ད་ལྟར་ནི།།དགེ་སློང་ཚོགས་ཀྱང་བྱམས་ལས་ཕྱིར་ཕྱོགས་ཤིང་།།སྡོམ་བརྩོན་སྐྱེ་བོ་དགེ་འདུན་ནང་དག་ཏུ།།དོགས་མེད་རྟགས་
1997. མཚན་ཅན་དང་བྱ་ཐོགས་རྒྱུ།།སྔོན་གྱི་བསམ་གཏན་ས་ནི་གང་ཡིན་པ།།ཀྱེ་མ་ཇི་ལྟར་འབྲས་ཀྱི་ས་དག་
1998. བྱེད།།འདིར་
1999. ནི་aཐུབ་པའི་བསྟན་པ་དུས་རིང་དུ།།གནས་པར་མི་འགྱུར་བར་ནི་དོགས་པར་འགྱུར།།འདིས་ནི་བསྟན་པ་འདི་ལ་དགེ་སློང་རྣམས་ཀྱིས་
2000. ཡོངས་སུ་ཉམས་པ་རྣམ་པ་བཞིར་ཡོངས་སུ་བསྟན་ཏེ།ཡོ་བྱད་རྣམས་ལ་ཟང་ཟིང་ལྷུར་བྱེད་པ་ཉིད་ཀྱིས་
2001. ཡོ་བྱད་བསྙུངས་པ་ཡོངས་སུ་ཉམས་པ་དང་།aཚངས་པ་མཚུངས་པར་སྤྱོད་པ་རྣམས་ལ་བྱམས་པ་ཡོངས་སུ་ཉམས་པ་དང་ཞེས་ཡོངས་སུ་ཉམས་པ་དང་།
2002. རང་གི་
2003. དོན་ཐོབ་པར་བྱ་བ་ལ་མངོན་པར་བརྩོན་པ་ཡོངས་སུ་ཉམས་པའོ།།དེ་ལྟར་ན་བསྟན་པ་ཡུན་ཐུང་དུ་གནས་པར་ཤེས་པར་བྱ་སྟེ།དད་པ་ཅན་རྣམས་ཀྱིས་དེ་ལ་མཉན་པ་དང་།aགཟུང་
2004. བ་དང་།བཅང་བ་དང་།དོན་དང་མཐུན་པར་སྒྲུབ་
2005. པ་དག་གིས་འབད་པར་བྱའོ།།འགྲོ་བ་འདི་ཡི་དོན་དུ་ནི།།སྡུག་བསྔལ་མང་པོ་གང་བསྟན་པ།།དེ་དག་དྲན་ནས་ཁྱོད་ཉིད་ཀྱིས
2006. །།བསྟན་པ་ངན་ལའང་གནས་བགྱི་ན།།ཕན་པར་གསུངས་དང་ཕན་མཛད་པའི།།ཁྱོད་aཀྱིས་བསྟན་པ་ཅི་སྨོས་ཏེ།།མགོ་ལ་མེ་ནི་འབར་གྱུར་ཀྱང་།།ཇི་ལྟ་བུར་ན་མི་བགྱི་ལགས།།དེ་ལྟར་སོ་སོར་བརྟགས་
2007. ནས་ཀྱང་སངས་རྒྱས་བཅོམ་ལྡན་འདས་
2008. ཀྱི་བསྟན་པ་ལ་གནས་པར་བྱའོ།།ལུས་ཅན་འདི་ནས་ཤི་ནས་ཀྱང་
2009. །།དམ་ཆོས་དཀོན་མཆོག་འཕྲད་འགྱུར་རམ།།མི་འགྱུར་aརྣ་བ་འཐོབ་པ་དང་།།སུ་ཞིག་དམ་ཆོས་འཆད་འགྱུར་བ།།དེ་ནི་སུས་ཀྱང་མི་ཤེས་པས།།དེ་ཕྱིར་ཁྱེད་ཀྱིས་འབད་པ་ཡིས།།སྟོན་པའི་གསུང་ནི་མཉན་པར་བྱ།།གནས་སྐབས་འགྱུར་ཞིང་གནས་པར་མི་མངོན་ལ།།སོང་
2010. ཞིང་སོང་བ་མི་འོང་གསར་
2011. དུ་སྐྱེ།།འོན་ཀྱང་བདག་དང་
2012. བདག་aགིར་འཛིན་འཇུག་པ།།འགྲོ་བ་འདི་ནི་མ་རིག་པ་ཡིས་མིད།།ཚིགས་སུ་བཅད་པ་འདིས་ཇི་ཞིག་བསྟན་ཞེ་ན།འདུ་བྱེད་རྣམས་ནི་རྣམ་འཇིག་ཅིང་།།རང་གི་ངང་གིས་སྐད་ཅིག་ཡིན།།གཏན་དང་ཆད་
2013. མིན་དེ་དག་ལ།།མི་ཤེས་བདག་དང་བདག་གིར་
2014. འཛིན།།aགཞན་ཡང་།མི་འཇིག་
2015. ལྟ་དང་ཡུན་རིང་འཇིག་པ་ལྟ།།ཞིག་ན་མྱ་ངན་བྱེད་དང་ཞིག་ལྟ་གང་།།དེ་ཡི་ཆེད་དུ་འདུས་
2016. བྱས་དག་ལ་ནི།།དེའི་རྩ་
2017. བཞི་ཡིས་མི་རྟག་ཉིད་འདི་བསྟན།།དེ་ལ་རྩ་
2018. བ་གཉིས་ཀྱིས་
2019. ནི་འདུས་བྱས་རྣམས་ལ་བདག་མེད་པ་དང་།བདག་གི་མེད་པ་ཉིད་དུ་ཡོངས་aསུ་བསྟན་ཏོ།།གཅིག་གིས་ནི་དེ་དག་ལ་བདག་དང་བདག་གིར་ལྟ་བའོ།།གཅིག་གིས་ནི་
2020. དེའི་རྒྱུ་མ་རིག་
2021. པས་ཟིན་པ་ཉིད་དོ།།དེ་ལྟར་ན་ཚིགས་སུ་བཅད་པ་འདི་ལས་མདོར་ན་བདག་ཏུ་ཕྱིན་ཅི་ལོག་པའི་གཞི་དང་།རང་བཞིན་དང་།རྒྱུ་ཡོངས་སུ་བསྟན་པ་ཡིན་ནོ།།དེའི་རྒྱུ་མ་རིག་པ་དེ་aཡང་དམ་པའི་ཆོས་མཉན་པ་ལས་མ་གཏོགས་པར་སྤངས་པར་
2022. མི་ནུས་སོ།།དེ་ལྟ་བས་ན་བདག་ནི་མ་རིག་
2023. པས་མིད་པར་གྱུར་ན་མི་རུང་ངོ་སྙམ་ནས་གུས་པར་ཆོས་མཉན་པར་བྱའོ།།དེ་ལྟར་ན་དམ་པའི་ཆོས་མཉན་པའི་དགོས་པ་རྣམས་ཀྱི་མཐའ་མེད་དེ།འདི་ནི་ཕྱོགས་ཙམ་ཞིག་གོ།།ཕྱོགས་aའདིས་དགོས་པ་ཡང་དག་པར་བསྟན་པ་ཉིད་ཀྱིས་གུས་པར་མཉན་པ་དང་ལྡན་པར་
2024. བརྗོད་པར་བྱའོ།།ཇི་ལྟར་ན་ཡ་མཚན་དང་རབ་
2025. ཏུ་དགའ་བ་དང་སྐྱོ་བའི་གཏམ་
2026. ཉེ་བར་བསྒྲུབ་པ་ཉིད་ཀྱིས་
2027. ན།རྨུགས་པ་དང་གཉིད་དང་ལྡན་པ་དག་ལ་སེམས་གསལ་
2028. བར་བྱ་བའི་ཕྱིར་ཡ་མཚན་སྐྱེ་བའམ།རབ་aཏུ་དགའ་བའི་གཏམ་བྱའོ།།སེམས་རྣམ་པར་གཡེང་བ་རྣམས་ལ་སྐྱོ་བར་བྱ་སྟེ།སྐྱོ་བར་འགྱུར་བ་རྣམས་ལ་
2029. སེམས་རྩེ་གཅིག་པ་ཉིད་དུ་བྱ་བའི་ཕྱིར་རོ།།ཇི་སྐད་དུ་བྱ་ཞེ་ན།རེ་ཞིག་ཡ་མཚན་སྐྱེ་བ་ནི།།སངས་རྒྱས་རྣམས་ཀྱི་
2030. བསྟན་པ་ལ།།ཁྱོད་ཀྱིས་
2031. བྱས་པ་ཀུན་མི་བྱ།།དེ་ཕྱིར་རབ་དགའ་aབསྐྱེད་
2032. པར་བྱ།།བྱས་པ་བྱས་
2033. ཡིན་ཉམས་པར་འགྱུར།།འདིའི་དོན་ཅི་ཡིན་ཞེ་ན།སངས་རྒྱས་ཀྱི་བསྟན་པ་ལ་བྱང་ཆུབ་གསུམ་ལས་
2034. བརྩམས་ནས་ཐོས་པ་ལས་བྱུང་བའམ།བསམས་པ་ལས་བྱུང་བའམ།བསྒོམས་པ་ལས་བྱུང་བས་
2035. རྒྱུད་ཡོངས་སུ་སྨིན་པར་གང་བྱས་པ་དེ་ཐམས་ཅད་ཀྱང་aམི་བྱ་བ་ཡིན་ཏེ།དགེ་བའི་རྩ་བ་དེ་ལས་ཉམས་པ་ཡང་དུས་རིང་དུ་ལོན་ན་ཡང་གང་གི་ཚེ་བརྩོན་པར་བྱེད་པ་དེའི་ཚེ་ཁྱད་པར་ཁོ་ན་འཐོབ་བོ།།དེ་ལྟ་བས་ན་བདག་ལ་ཡོངས་སུ་སྨིན་པར་བྱས་པ་ལས་ཉམས་པ་མེད་དོ་སྙམ་དུ་སེམས་རབ་ཏུ་
2036. དགའ་བ་བསྐྱེད་པར་བྱའོ།།གང་ཞིག་གིས་
2037. བྱས་པ་aཡང་བྱ་བ་ཡིན་པ་དེ་ནི་ཉམས་པར་འགྱུར་ཏེ།ཇི་ལྟར་ཕྱི་རོལ་པའི་སྙོམས་པར་འཇུག་པར་བྱེད་པ་དག་
2038. ལྟ་བུའོ།།གང་བྱས་
2039. པ་ནི་མི་བྱ་དེས།།ཡུན་རིང་ན་ཡང་ཞི་བ་འཐོབ།།གང་བྱས་བྱ་ཡིན་དེ་ཡིས་ནི།།ཤིན་ཏུ་ཡུན་རིང་ཞི་མི་འཐོབ།།གང་བྱས་པ་ནི་མི་བྱ་
2040. དེས།།སངས་རྒྱས་ཉིད་དུ་སྲིད་པ་ཡོད།།གང་aབྱས་བྱ་ཡིན་དེ་ཡིས་ནི།།ཐར་པའང་སྲིད་པར་མི་འགྱུར་རོ།།ཚིགས་སུ་བཅད་པ་འདི་གཉིས་ཀྱི་དོན་ཡང་སྔ་མ་དང་མཐུན་པར་བརྗོད་པར་བྱའོ།།རབ་ཏུ་དགའ་བའི་གཏམ་ཇི་ལྟར་བརྗོད་པར་བྱ་ཞེ་ན།གཉིད་སངས་པར་བྱ་བའི་ཕྱིར་རབ་ཏུ་དགའ་བའི་གཏམ་བརྗོད་པ་ལས་
2041. སོ།།རེ་ཞིག་གཏམ་ཉོན་ཅིག།བོང་བུ་ཁུར་aགྱིས་དུབ་པ་ཞིག་ལ་རྟེའུས་བྲོ་བརྡུང་ངོ་ཞེས་སྨྲས་པ་དང་།དེ་ན་རེ་ཁྱོད་ཀྱིས་ནི་བྲོ་རྡུངས་
2042. ཤིག་ངས་ནི་རྣ་བ་བསྒུལ་ལོ་ཞེས་སྨྲས་ནས།དེ་བྲོ་རྡུང་བ་
2043. དང་།རྟེའུ་དང་མཐུན་པར་བྱ་བའི་ཕྱིར་དེས་རྣ་བ་བསྒུལ་ལོ་ཞེས་གྲག་གོ།།ཁྱེད་ཀྱིས་ནི་ང་ཆོས་སྟོན་ན།རྣ་བ་གཉིས་ཀྱང་བསྒུལ་བར་མི་སྤྲོའམ་ཞེས་བྱ་བ་aདང་།ཝ་སེང་གེའི་གོད་ཀྱི་
2044. ཤ་འདོད་པ་ཞིག།སེང་གེའི་ཕྱི་བཞིན་འབྲངས་ལ་སེང་གེ་ལན་ཅིག་འདྲངས་ཏེ།ཕག་རྒོད་ཆེན་པོ་ཞིག་བསད་ནས་དེས་
2045. ཝ་དེ་ལ་འདི་ཁྱེར་ཅིག་ཅེས་སྨྲས་པ་དང་།དེ་སྟོབས་ཆུང་བའི་ཕྱིར་ཁུར་དེ་བཏེག་པར་ཡང་མི་སྤྲོ་ལ།བདག་ལ་ཁྲོས་ཏེ་བསད་ན་མི་
2046. རུང་ངོ་aསྙམ་ནས་དེའི་ཚིག་བཟློག་པར་མ་
2047. ནུས་ནས།འདི་ནི་བླུན་པ་དང་ང་རྒྱལ་ཅན་ཡིན་པར་ཤེས་ཏེ།དེ་ན་རེ་བདག་གིས་ཁུར་འདི་བསྐུར་
2048. ན་བྱ་བ་གཉིས་བྱ་དགོས་ཏེ།ཁུར་ཡང་བསྐུར་
2049. དགོས།སྐད་ཀྱང་དབྱུང་དགོས་པས་དེའི་ཕྱིར་བདག་གིས་ཅིག་ཅར་ལས་གཉིས་བྱ་བར་
2050. མི་ནུས་པས་གཅིག་aཁྱོད་ཀྱིས་བྱོས་ཤིག་ཅེས་སྨྲས་པ་དང་།སེང་གེ་ནི་ང་རྒྱལ་ཅན་ཡིན་པའི་ཕྱིར་སྐད་འབྱུང་བར་ཡང་མི་འདོད་ནས།འོ་ན་ཁྱོད་ཀྱིས་
2051. སྐད་ཕྱུང་ཤིག་ངས་བསྐུར་
2052. རོ་ཞེས་སྨྲས་ཏེ།སེང་གེ་ནི་ཁུར་ཐོགས་
2053. སེང་གེ་དང་མཐུན་པར་བྱ་བའི་ཕྱིར་ཝ་སྐད་འབྱིན་པར་བྱེད་དོ་ཞེས་གྲག་གོ།།དེ་བཞིན་aདུངས་ནི་ཆོས་བཤད་པའི་ཕྱིར་ཁུར་བསྐུར་
2054. རོ།།ང་དང་རྗེས་སུ་མཐུན་པར་བྱ་བའི་ཕྱིར་ཁྱེད་ཀྱིས་ནི་རེ་ཞིག་དེ་ལགས་ཙམ་ཡང་བྱོས་ཤིག་དང་དགེ་བར་འགྱུར་རོ་ཞེས་བྱ་བ་དང་།རྒན་ཞུགས་ཤིག་ཐབས་མ་ཡིན་པ་བྱེད་པས་བུད་མེད་དོན་དུ་གཉེར་བ་ལས་དེས་དེ་ལ་མ་aབཏུབ་པ་དང་།དེ་ན་རེ་བཅོམ་ལྡན་འདས་ཀྱིས་བུད་མེད་ཀྱི་བསམ་པ་ནི་སྐྱེས་པས་སོ་ཞེས་གསུངས་
2055. ལ་འདི་ནི་མི་བཏུབ་པས་མདོ་སྡེ་དང་འགལ་ལོ་ཞེས་སྨྲས་སོ་ཞེས་གྲག་གོ།།དེ་བཞིན་དུ་ཁྱེད་དད་པ་ཅན་ཡིན་ལ་དམ་
2056. པའི་ཆོས་ཉན་མི་འདོད་པས་དད་པའི་རྟགས་རྣམས་ལས་དམ་པའི་ཆོས་aམཉན་པར་འདོད་པ་ཡིན་ཞེས་གསུངས་པའི་མདོ་སྡེ་དང་འགལ་ལོ་ཞེས་བྱ་བ་དང་།བུད་མེད་རྒན་མོ་དབུལ་མོ་སྔོན་གྱི་ཁྱིམ་ཕྱུག་པོ་ན་འདུག་འདུག་པ་ཞིག་ཡོད་ལ་དེར་རྐུན་པོ་ཞིག་རེ་བས་མཚན་མོ་ཁྱིམ་ཕུག་སྟེ་ཞུགས་ནས་མུན་ཁུང་ན་ལག་པ་གཉིས་ཀྱིས་
2057. རྫས་བཙལ་བ་ལས་ལམ་aསྣོད་དག་གཅིག་ལ་ཐུག་སྟེ་སྒྲ་བྱུང་བ་དང་།བུད་མེད་དེ་ན་རེ་བུ་རེ་ཞིག་ངས་ཉི་མའི་གུང་ལ་བཙལ་ན་ཡང་ཅི་ཡང་མི་རྙེད་ན།ཁྱོད་ཀྱིས་མུན་ཁུང་ན་ག་ལ་རྙེད་ཅེས་སྨྲས་སོ་ཞེས་གྲག་གོ།།དེ་བཞིན་དུ་བློ་རྣམ་པར་གསལ་བ་སྣང་བ་
2058. དང་བཅས་པས་ཀྱང་རེ་ཞིག་སངས་རྒྱས་ཀྱི་གསུང་གི་aདགོངས་པ་ཅན་གྱི་དོན་རྙེད་པར་དཀའ་ན།གཉིད་ཀྱི་མུན་པས་ནོན་པའི་ཡིད་ཀྱིས་
2059. ལྟ་ག་ལ་ཞིག་ཅེས་བྱ་བ་དང་།བྷར་ཏའི་གཞུང་ཀློག་པ་ན་ལུས་སྐྱེས་ངུས་པ་དང་།ལེགས་ལྡན་ཅི་སྟེ་བཤུམས་སྨྲས་པ་རོལ་རྙེད་མས་ཇི་སྙེད་ཀྱི་སྡུག་བསྔལ་ཉམས་སུ་མྱོང་བ་ལ་ལྟོས་ཞེས་སྨྲས་པ་དང་།འདི་aནི་བྷར་ཏའི་གཞུང་ཡིན་གྱི།འདི་དགའ་བྱེད་འགྲོ་བའི་གཞུང་ནི་མ་ཡིན་ནོ་ཞེས་སྨྲས་པ་དང་།བདག་གིས་ངུས་པ་དོན་མེད་པར་ངུས་པ་ཡིན་ནོ་ཞེས་སྨྲས་སོ་ཞེས་གྲག་གོ།།དེ་བཞིན་དུ་གལ་ཏེ་ང་ཆོས་འཆད་པར་བྱེད་ན་ཁྱེད་གཉིད་ལོག་པ་ནི་ངས་བཤད་པའི་དོན་མེད་པ་ཡིན་ནོ་ཞེས་བྱ་བ་དང་།aདེ་བཞིན་དུ་རྒན་ཞུགས་བསྙེན་པར་རྫོགས་སུ་གཞུག་པར་མ་ནུས་སོ་ཞེས་བྱ་བ་དང་།དེ་ལྟ་བུ་དང་མཐུན་པ་མོ་
2060. རྟུལ་པོའི་གཏམ་དག་ཀྱང་ཅི་རིགས་པར་བསྒྲུབ་པར་བྱ་ཞིང་ཁྱོད་ཉན་དུ་གཞུག་མ་ནུས་སོ་ཞེས་བྱ་སྟེ།གཉིད་སངས་པར་བྱ་བའི་ཕྱིར་རྣམ་པ་དེ་ལྟ་བུའི་རབ་ཏུ་དགའ་བའི་གཏམ་aབྱའོ།།སྐྱེ་བོའི་གཏམ་
2061. ཇི་ལྟར་བྱ་ཞེ་ན།མི་རྣམས་ཚེ་ནི་ལོ་བརྒྱ་ལ།།མཚན་མོ་ཉལ་བས་ཕྱེད་དུ་བྱས།།དེ་ནི་ཉིན་པར་ཡང་ཉལ་བས།།དེ་ཡི་ཕྱེད་ཀྱང་དུམ་བུར་བྱས།།སྲོག་ནི་གཤིན་རྗེའི་འཁོར་ལོ་སོག་ལེར་ལྡན་ན་གསོན་འདྲར་གང་ཕྱིར་ཉལ་བྱེད་པ།།ཅི་ཞིག་རྙེད་པ་ལས་aནི་དབུགས་ཕྱིན་ཅི་ཞིག་རྟོགས་ཤིང་བགེགས་ནི་ཅི་དག་སྤངས།།ངན་འགྲོ་རྣམས་ལས་རྒལ་
2062. གཏམ་ཅི་ཡིན་མི་བྱ་བ་ཡི་
2063. ངེས་པའི་ལས་ནི་གང་ཞིག་ཐོབ།།ཕྲ་
2064. རྒྱས་མེ་རྣམས་ཀྱིས་བསྲེགས་སྲིད་
2065. རྣམས་ཀྱིས་
2066. ནི་གང་ཞིག་འདས་པ་སྨོས།།འདིས་ཅི་ཞིག་བསྟན་པ་ཡིན་ཞེ་ན།རྒྱུ་གཉིས་aདག་གིས་སྲོག་དབུགས་མ་ཕྱིན་པ་ལས་དབུགས་ཕྱིན་པ་ཐོབ་པ་གསོན་པ་དང་འདྲ་བར་ཉལ་བར་རུང་གི་
2067. གཞན་དུ་ནི་མ་ཡིན་ནོ།།གཉིས་པོ་གང་དག་གིས་ཤེ་ན།ལུང་བསྟན་པ་ཐོབ་པ་ཉིད་ཀྱིས་ནི་
2068. རྟོགས་པ་མེད་པར་ཡང་དཔེར་ན་ཁ་ཅིག་ལ་བསྐལ་པ་
2069. འདི་སྙེད་དུ་ལོག་པར་ལྟུང་བར་མི་aའགྱུར་ཞིང་ཡོངས་སུ་མྱ་ངན་ལས་འདས་པར་འགྱུར་རོ་ཞེས་ལུང་བསྟན་པ་ལྟ་བུའོ།།འབྲས་བུ་ཐོབ་པ་ཉིད་ཀྱིས་ནི་གང་ཞིག་
2070. ཐོབ་པས།ངན་སོང་བའི་ཉོན་མོངས་པ་དང་།སྐྱེ་བ་དང་།ལས་ཀྱི་ཀུན་ནས་ཉོན་མོངས་པ་མཐོང་བས་སྤང་བར་བྱ་བ་རྣམས་དང་།ཡང་འབྱུང་བ་པའི་ཉོན་aམོངས་པ་དང་།སྐྱེ་བའི་ཀུན་ནས་ཉོན་མོངས་པ་གཉིས་ཟད་པ་ཡིན་ནོ།།ངན་སོང་བའི་ལས་སྤངས་པ་ལ་ནི་ཡང་འབྱུང་བ་པའི་ལས་ཀྱི་ཀུན་ནས་ཉོན་མོངས་པ་རྣམ་པར་མི་གཞག་སྟེ།ཡང་འབྱུང་བ་ནི་དགེ་བའི་འབྲས་བུ་ཡིན་པའི་ཕྱིར་རོ།།དེ་ལ་གཤིན་རྗེའི་འཁོར་ལོ་དང་སོག་ལེ་aདང་ལྡན་པ་ཉིད་ཀྱིས་ནི་སྲོག་དབུགས་མ་ཕྱིན་པ་ཉིད་དུ་སྟོན་པ་ཡིན་ནོ།།ཅི་ཞིག་རྙེད་པ་ལས་ནི་དབུགས་ཕྱིན་ཞེས་བྱ་བས་ནི་ལུང་བསྟན་པ་མ་འཐོབ་པ་ཉིད་དུ་སྟོན་པ་ཡིན་ནོ།།ཅི་ཞིག་རྟོགས་
2071. ཞེས་བྱ་བ་ནི་འབྲས་བུ་མ་ཐོབ་པའི་ཕྱིར་རོ།།བགེགས་ནི་ཅི་དག་སྤངས།ངན་འགྲོ་རྣམས་aལས་རྒལ་གཏམ་ཅི་ཡིན་མི་བྱའི་ངེས་པའི་ལས་ནི་གང་ཞིག་ཐོབ།།ཅེས་བྱ་བ་ནི་འབྲས་བུ་ཐོབ་པ་
2072. ལས་ངན་སོང་བའི་ཉོན་མོངས་པ་དང་།སྐྱེ་བ་དང་ལས་ཀྱི་ཀུན་ནས་ཉོན་མོངས་པ་གང་དག་ཟད་པ་ཡིན་པ་དེ་དག་མ་ཟད་པ་ཉིད་དུ་ཡོངས་སུ་སྟོན་པ་ཡིན་ནོ།།ཉོན་མོངས་པ་མཐོང་aབས་
2073. སྤང་བར་བྱ་བ་རྣམས་ནི་མངོན་པར་རྟོགས་པའི་
2074. བགེགས་ཡིན་པའི་ཕྱིར་བགེགས་ཞེས་བསྟན་ཏོ།།ཉོན་མོངས་པ་ལ་ཡང་སྐྱེ་བའི་ཀུན་ནས་ཉོན་མོངས་པ་དེའི་ནུས་པ་
2075. ཡོད་པར་བསྟན་པའི་ཕྱིར་བར་དུ་དེ་སྨོས་པ་ཡིན་ནོ།།ངན་སོང་གི་
2076. སྐྱེ་བ་དང་ལས་ཀྱི་ཀུན་aནས་ཉོན་མོངས་པ་གཉིས་བདག་དང་གཞན་ལ་གནོད་པའི་དབང་དུ་མཛད་པའི་ཕྱིར་ཡང་ཡིན་ནོ།།རྒྱུ་ཕྲ་རྒྱས་མེ་རྣམས་ཀྱིས་
2077. བསྲེགས།སྲིད་པ་རྣམས་ཀྱི་ས་ནི་གང་ཞིག་འདས་པ་སྨོས་ཞེས་བྱ་བ་ནི་ཡང་འབྱུང་བ་བའི་
2078. ཉོན་མོངས་པ་དང་།སྐྱེ་བའི་ཀུན་ནས་ཉོན་མོངས་པ་གཉིས་མ་ཟད་aཔ་ཉིད་དུ་སྟོན་པ་ཡིན་ནོ།།བསྡུས་པའི་ཚིགས་སུ་བཅད་པ་ནི།ཇི་ལྟ་བཞིན་པའི་ཡིད་ནི་དབུགས་ཕྱིན་པའི།།ལུང་བསྟན་པ་ནི་ཐོབ་པ་མེད་པ་དང་།།ངན་སོང་དང་ནི་ཡང་འབྱུང་འགྱུར་བ་གང་།།ཉོན་མོངས་ཡན་ལག་གསུམ་གཉིས་ཟད་བྱ་ཕྱིར།།དེ་ཁོ་ན་ཉིད་རྟོགས་
2079. པ་མེད་aཔའོ།།ཡང་རྒྱུ་གཉིས་དག་གིས་དབུགས་ཕྱིན་པ་ཐོབ་པ་ཞེས་བྱ་བ་སྔ་མ་བཞིན་ཏེ།ཡོངས་སུ་ཉམས་པ་མེད་པར་སྦྱོར་བའི་ལམ་ཐོབ་པ་ཉིད་ཀྱིས་ནི་ངེས་པར་འབྱེད་པའི་ཆ་དང་མཐུན་པའི་བཟོད་པ་ཐོབ་པའི་ཕྱིར་རོ།།འབྲས་བུ་ཐོབ་པ་ཉིད་ཀྱིས་ནི་གང་ཞིག་ཐོབ་པས་ཏེ་
2080. སྔ་མ་བཞིན་aནོ།།ཡང་རྒྱུ་གསུམ་དག་གིས་དབུགས་འབྱིན་པ་ཐོབ་པ་ཞེས་བྱ་བ་སྔ་མ་བཞིན་ནོ།།གསུམ་པོ་གང་དག་གིས་
2081. ཤེ་ན།ལུང་བསྟན་པ་ཐོབ་པ་ཉིད་ཀྱིས་དང་།ཡེ་ཤེས་ཀྱི་
2082. ཁྱད་པར་ཐོབ་པ་ཉིད་ཀྱིས་དང་།སྤངས་པའི་ཁྱད་པར་ཉིད་ཀྱིས་སོ།།སྤངས་པའི་ཁྱད་པར་
2083. ཡང་ངན་སོང་བའི་aཀུན་ནས་ཉོན་མོངས་པ་རྣམ་པ་གསུམ་སྤངས་པ་ཇི་སྐད་བསྟན་པ་དང་།ཡང་འབྱུང་བ་པའི་ཀུན་ནས་ཉོན་མོངས་པ་རྣམ་པ་གཉིས་སྤངས་པ་
2084. ཇི་སྐད་བསྟན་པ་ལྟ་བུའོ།།ཡུལ་ལ་རྣམ་པར་རྟོག་པ་
2085. རྣམ་པར་གཡེངས་པ་རྣམས་ལ་ཡུལ་གྱི་སྐྱོན་བརྗོད་པ་དང་ལྡན་པའི་ཀུན་དུ་སྐྱོ་བའི་གཏམ་བརྗོད་aཔར་བྱའོ།།འཇིག་རྟེན་དག་ན་འདོད་པ་རྣམས་མི་རྟག།དགེ་བའི་དོན་འཕྲོག་གསོག་དང་
2086. སྒྱུ་མ་འདྲ།།སྨོན་པ་ན་ཡང་མི་རྣམས་ཀྱི་ནི་སེམས།།རྨོངས་ན་བདག་ཉིད་ཕྲད་ན་སྨོས་ཅི་དགོས།།དེ་ལ་འདོད་པ་རྣམས་མི་རྟོག་
2087. པ་ཉིད་ཀྱིས་ནི་མཐོང་བའི་ཆོས་ཉིད་ལ་མྱ་ངན་ལ་སོགས་པའི་aརྒྱུ་ཉིད་ཡིན་པར་སྟོན་ཏོ།།དགེ་བའི་དོན་འཕྲོག་
2088. པ་ཉིད་ཀྱིས་ནི་ཚེ་ཕྱི་མ་ལ་ངན་འགྲོའི་རྒྱུ་ཉིད་
2089. ཡིན་པར་རོ།།གསོག་ཉིད་ཀྱིས་ནི་དགེ་བ་དང་བྲལ་བ་ཉིད་དུའོ།།སྒྱུ་མ་དང་འདྲ་བ་ཉིད་ཀྱིས་ནི་བདེ་བ་ལྟར་སྣང་བ་ཉིད་དུ་སྟེ་བདེ་བར་འདུ་ཤེས་ཕྱིན་ཅི་ལོག་གི་གཞི་ཉིད་ཡིན་པའི་ཕྱིར་རོ།།ཕྱི་མའི་ཕྱེད་aཀྱིས་
2090. ནི་འདི་ལྟར་དེ་རྣམས་ནི་མ་ཕྲད་ཀྱང་སྲེད་པ་དང་བཅས་པ་རྣམས་ཀྱི་སེམས་བདེ་བར་འདུ་ཤེས་པས་རྨོངས་པར་བྱེད་ན་ཕྲད་ན་ལྟ་སྨོས་ཀྱང་ཅི་དགོས་ཞེས་བྱ་བར་སྟོན་ཏོ།།བསྡུས་པའི་ཚིགས་སུ་བཅད་པ་གཉིས་ནི།འདོད་པ་རྣམས་ནི་སྡུག་བསྔལ་རྒྱུ།།དེ་དག་ལ་ནི་བདེ་བ་མེད།།བདེ་བར་འདུ་aཤེས་ལོག་པ་ཡི།།གཞི་
2091. ཡིན་པར་ནི་
2092. རབ་ཏུ་བསྟན།།མཛེ་བཞིན་
2093. ཡོངས་སུ་གདུང་བས་ན།།མྱ་ངན་ངན་འགྲོའི་རྒྱུ་ཡི་ཕྱིར།།མ་ཕྲད་ཕྲད་པའི་གནས་སྐབས་སུ།།རྒྱུ་
2094. བཞིན་ལོག་པར་སྟོན་ཕྱིར་རོ།།ཤེས་དཀའ་བཟློག་དཀའ་དཔུང་ཐུབ་དཀའ་བ་ཅན་རྒྱུ་བ།།རྟོགས་དཀའ་འདོད་ཆགས་རང་aདགའི་དབང་པོ་ཅན་རྣམས་ཀྱི།།བཟང་པོའི་ལམ་རྣམས་འཇོམས་དང་རྡུལ་ནི་བསགས་རྣམས་ཀྱི།།ཆོས་
2095. དང་བློ་ཡི་དགྲ་ཡིན་ཡིད་འཁྲུལ་རྣམས་ཀྱི་ནི།།ཚུལ་ཁྲིམས་ཟད་བྱེད་ཡིན་ཞིང་འབྱུང་པོ་རྣམས་ཀྱི་རྫས།།ལྟ་བུའི་དགེ་བ་འཇོམས་པ་མི་དགེའི་ཡུལ་རྣམས་ཡིན།།དེ་ལྟ་བས་ན་ཁྱེད་
2096. aནི་དམ་པའི་ཆོས་མཉན་པའི་ཚེ་བདག་ལ་གཞོམ་པར་བྱ་བ་ནི་མི་རིགས་སོ།།དེ་ལ་ཇི་ལྟར་ན་ཤེས་པར་དཀའ་བ་ཡིན་ཞེ་ན།འདོད་པ་འདི་དག་ནི་གནོག་ཆུང་ཞིང་སྡུག་བསྔལ་མང་བ་ཡིན་ནོ་ཞེས་བྱ་བ་དེ་ལྟ་བུ་
2097. ལ་སོགས་པར་ཤེས་དཀའ་བ་ཉིད་ཀྱིས་སོ།།ཇི་ལྟར་ན་བཟློག་པར་དཀའ་བ་དང་།དཔུང་aཐུབ་པར་དཀའ་བ་དང་།རྒྱུ་བ་རྣམས་རྟོགས་པར་དཀའ་བ་ཡིན་ཞེ་ན།བརྩལ་བ་དང་རྣམ་པར་མནན་པ་དང་།བག་ལ་ཉལ་ཡང་དག་པར་གཞོམ་པའི་སྤོང་བ་དཀའ་བ་ཉིད་ཀྱིས་ཡིན་ཏེ་གོ་རིམས་བཞིན་ནོ།།ཇི་ལྟར་བཟང་པོ་རྣམས་ཀྱི་ལམ་འཇོམས་པ་ཡིན་ཞེ་ན།ཁྱིམ་པའི་ཕྱོགས་ལ་འདོད་aཆགས་དང་རང་དགའི་དབང་པོ་ཅན་
2098. རྣམས་ཀྱི་
2099. དགེ་བ་བཅུའི་ལས་ཀྱི་ལམ་གྱི་ཁྲིམས་ལ་སོགས་པ་ལས་འདའ་བར་བྱེད་པ་ཉིད་ཀྱིས་སོ།།ཇི་ལྟར་ན་
2100. མོས་པ་དང་བློ་གྲོས་ཀྱི་དགྲ་རྣམས་དང་།ཚུལ་ཁྲིམས་ཟད་པར་བྱེད་པ་
2101. ཡིན་ཞེ་ན།རབ་ཏུ་བྱུང་
2102. བའི་ཕྱོགས་ལ་སྔོན་རྡུལ་བསགས་པ་དང་འདིར་ཡིད་འཁྲུལ་aཔ་རྣམས་ཀྱིས་ཏིང་ངེ་འཛིན་དང་ཤེས་རབ་དང་ཚུལ་ཁྲིམས་ཀྱི་བར་དུ་གཅོད་པའི་ཕྱིར་ཏེ་གོ་རིམས་བཞིན་ནོ།།མོས་པ་ནི་སེམས་གནས་པ་ཡིན་པས་ཏིང་ངེ་འཛིན་ཏོ།།ཇི་ལྟར་ན་འབྱུང་པོ་རྣམས་ཀྱི་
2103. རྫས་དང་འདྲ་བའི་དགེ་བ་ཡིན་ཞེ་ན།འདི་དང་ཕྱི་མར་བདེ་བ་དང་སྡུག་aབསྔལ་གྱི་རྒྱུ་དང་ཡོངས་སུ་སྐྱོབ་པ་ཉིད་ཀྱི་
2104. ནོར་དང་འདྲ་བའི་ཕྱིར་རོ།།ཇི་ལྟར་ན་མི་དགེ་བའི་ཡུལ་རྣམས་ཀྱིས་འཇོམས་པ་ཡིན་ཞེ་ན།ཚུལ་བཞིན་མ་ཡིན་པའི་ཡིད་ལ་བྱེད་པ་ན།དེའི་མི་མཐུན་པའི་ཕྱོགས་ཉིད་ཀྱི་དགེ་བའི་ཆོས་རྣམས་ལས་ཐོབ་པ་དང་།མ་ཐོབ་པ་ཡོངས་སུ་ཉམས་པ་aཡིད་
2105. ཀྱིས་ཡོངས་སུ་ཉམས་པར་བྱེད་པའི་ཕྱིར་རོ།།ཡང་མདོར་བསྡུ་ན་འདིས་ནི་འདོད་པ་རྣམས་ཡོངས་སུ་ཤེས་པར་དཀའ་བ་ཉིད་དང་།ཡང་དག་པར་
2106. དཀའ་བ་ཉིད་དང་།ཡོངས་སུ་མ་
2107. ཤེས་ཤིང་མ་སྤངས་པ་
2108. དང་།ཇི་
2109. ལྟར་གང་དང་གང་དག་ལ་གནོད་པར་
2110. བྱེད་པ་དེ་ཡོངས་སུ་བསྟན་ཏེ།aཚིག་གཅིག་དང་གསུམ་དང་གསུམ་ལྷག་
2111. མ་སྟེ་གོ་རིམས་བཞིན་ནོ།།རྣམ་གྲངས་གཞན་ཡང་འདོད་པ་རྣམས་ནི་ཆོམ་རྐུན་དང་ཆོས་མཐུན་པར་ཡོངས་སུ་བསྟན་པ་ཡིན་ནོ།།ཆོམ་རྐུན་གྱི་རྒྱུ་བདུན་དག་གིས་རྐུན་པོའི་བྱ་བ་མཐར་ཕྱིན་པ་ཡིན་ཏེ།མི་འཕྲིགས་པའི་རང་བཞིན་ཡིན།འཕྲིགས་aན་ཡང་མི་ལྡོག་པས་བསྟན་པ་
2112. ཡིན།འགྲོ་བ་དང་འོང་བ་དང་ཕ་རོལ་མནན་
2113. པ་དག་ལ་ངལ་བ་མེད་པས་སྟོབས་དང་ལྡན་པ་ཡིན་ནོ
2114. །།མི་མངོན་པ་དང་བགྲོད་དཀའ་
2115. བའི་གནས་སུ་ཐག་རིང་ཞིང་ཐིབས་པོར་རྒྱུ་བ་ཡིན།མ་ལུས་པར་འཕྲོག་
2116. པས་སྙིང་བརྩེ་བ་མེད་པ་ཡིན།གཉིད་ལོག་ཅིང་ར་རོ་བ་ན་aའཇོམས་པས་དུས་ཤེས་པ་ཡིན།མི་མཐུན་ཞིང་ཤ་ཁོན་ཅན་ཡིན་ནོ།།དངོས་པོའི་འདོད་པ་ཉོན་མོངས་པའི་འདོད་པ་དང་བཅས་པ་རྣམས་ཀྱང་དེ་དང་ཆོས་མཐུན་པ་ཡིན་ཏེ།དེ་ལ་མི་འཕྲོགས་
2117. པའི་རང་བཞིན་ཉིད་ནི་ཤེས་པར་དཀའ་བ་ཉིད་ཀྱིས་
2118. སྟོན་ཏེ།ཉེས་དམིགས་ཡོངས་སུ་མི་ཤེས་པའི་aཕྱིར་རོ།།བརྟན་པ་ཉིད་ནི་བཟློག་པར་དཀའ་བ་ཉིད་ཀྱིས་ཏེ།བསལ་བར་དཀའ་བའི་ཕྱིར་རོ།།སྟོབས་དང་ལྡན་པ་ཉིད་ཀྱིས་
2119. ནི་དཔུང་ཐུབ་པར་དཀའ་བ་ཉིད་ཀྱིས་ཏེ།ཀུན་དུ་རྒྱུ་བ་རྣམ་པར་གནས་
2120. པར་དཀའ་བའི་ཕྱིར་རོ།།ཐག་རིང་ཞིང་ཐིབས་པོར་རྒྱུ་བ་ཉིད་ནི་རྒྱུ་བ་རྟོགས་པར་དཀའ་བ་ཉིད་ཀྱིས་aཏེ།བག་ལ་ཉལ་བ་ནི་ཐག་རིང་དུ་ཞུགས་ཤིང་མི་མངོན་པར་སོང་བའི་ཕྱིར་རོ།།སྙིང་བརྩེ་བ་མེད་པ་ཉིད་ནི་བཟང་པོའི་ལམ་འཇོམས་པ་ལ་སོགས་པ་ཉིད་ཀྱིས་ཏེ།དགེ་བ་མ་ལུས་པར་མེད་པར་བྱེད་པའི་ཕྱིར་རོ།།དུས་ཤེས་པ་ཉིད་ནི་གཉིད་ལོག་པ་དང་ར་རོ་ཞིང་མྱོས་པ་ལྟ་བུའི་འདོད་ཆགས་aདང་།དགའ་བའི་དབང་པོ་ཅན་རྣམས་ལ་འཇོམས་པའི་ཕྱིར་རོ།།མི་མཐུན་པ་ཉིད་ནི་མི་དགེ་བ་ཉིད་ཀྱིས་དགེ་བ་དང་འགལ་བའི་ཕྱིར་རོ་།ནང་པར་མར་མེ་རླུང་གིས་བསྐྱོད་པ་འདྲ་བ་དང་།།ཆུ་བོའི་འགྲམ་གྱི་ལྗོན་ཤིང་རྩ་བ་འགུལ་འདྲ་དང་།།སྣོད་ཆག་ཡོད་པའི་ཆུ་ནི་འཛག་པར་བྱེད་པ་ལྟར།།aའགྲོ་བ་འདི་ནི་དབང་མེད་འཇིག་པའི་ཆོས་ཅན་ཡིན།།དེ་ལྟར་འགྲོ་བ་རབ་ཏུ་འཇིག་པའི་ཆོས་ཅན་ཡིན་ན།ཁྱེད་དམ་པའི་ཆོས་མཉན་པར་གཡེང་བའི་མི་རིགས་སོ།།ཅིའི་ཕྱིར་ཚིགས་སུ་བཅད་པ་འདི་ལས་དཔེ་གསུམ་དག་གིས་བསྟན་ཞེ་ན།འདི་ལྟ་སྟེ།འགྲོ་བ་ཞེས་བྱ་འདི་ནི་ཚེ་ཡི་དབང་aགིས་མིང་དང་གཟུགས།།འཇུག་ཡིན་གསུམ་པོ་དེ་ཕྱིར་ཇི་ལྟ་བུར།།མི་བརྟན་པ་དེ་འཆི་བ་འགྱེལ་
2121. ཟད་ལ།།ཕྱོགས་པའི་མར་མེ་ལྗོན་ཤིང་ཆུ་ཡིས་བསྟན།།གཞན་ཡང་རྒྱུ་བརྒྱད་དག་གིས་ཆོས་འདི་ལ་ཤིན་ཏུ་བརྩལ་
2122. བར་མི་བྱ་བར་འགྱུར་ཏེ།གལ་ཏེ་ཐར་པ་དོན་དུ་མི་གཉེར་བ་ཡིན་པ་དང་།aནད་མེད་པ་མ་ཡིན་པའི་ཕྱིར་རམ།རང་དབང་མེད་པ་ཉིད་
2123. ཀྱི་ཕྱིར་གཉེར་ན་ཡང་མི་ནུས་པ་ཡིན་པ་དང་།གལ་ཏེ་ནུས་ན་ཡང་བརྩལ་
2124. བ་མ་བྱས་པར་ཡང་
2125. འབྲས་བུ་ཡོད་པ་མ་ཡིན་པ་དང་།གཞན་གྱི་
2126. བྱེད་པ་པོ་གཞན་ཡིན་པ་དང་།བརྩལ་བ་བྱས་ཀྱང་ངེས་པར་འགྲུབ་པར་མི་འགྱུར་བ་དང་།འདིས་aགྲུབ་བོ་
2127. སྙམ་དུ་ཡིད་ཆེས་པར་མི་བྱེད་པ་ཡིན་པ་དང་།བདག་གིས་ཇི་ལྟར་བརྩོན་པར་བྱ་ཞེས་ཐབས་མི་མཁས་
2128. པ་ཡིན་པ་དང་།ངན་སོང་ལས་ཡང་དག་པར་རྒལ་
2129. བའི་དབུགས་ཕྱིན་
2130. པ་ཐོབ་པ་ཡིན་ནོ།།འོན་ཏེ་ཡང་།དོན་གཉེར་ནུས་དང་མ་བྱས་པར།།འབྲས་མེད་པོ་གཞན་མེད་པ་དང་།aངེས་པར་འགྲུབ་དང་ཡིད་ཆེས་དང་།།ཐབས་ཤེས་ལོག་པར་ལྟུང་བ་ཡི།།མཐའ་ལ་
2131. གནས་པའི་སྐྱེ་བོ་གང་།།ཤིན་ཏུ་རྩོལ་བར་མི་བྱེད་པ།།དེ་ནི་ངེས་པར་སྡིག་ལས་ཀྱིས།།བསྒྲིབས་
2132. ཤིང་སྡུག་བསྔལ་མང་བསྟན་ཡིན།།ངན་སོང་ཐོས་ལ་ཡིད་ཆེས་ཤིང་།།དེ་ཡི་
2133. གཉེན་ཐོ་མི་བྱེད་ལ།aའཇིགས་ཤིང་ནུས་དང་ལྡན་པ་དག།ཚེ་ཐུང་དེ་ཡང་མ་ངེས་དང་།།མི་བྱ་བར་ནི་བྱ་མིན་དང་།།བྱེད་པོ་གཞན་མེད་མ་བྱས་པར།།བདེ་ལས་མེད་ཅིང་བྱས་པ་ཡང་
2134. །།མི་འཇིགས་དེ་བྱེད་མི་ཤེས་མིན།།གལ་ཏེ་སོ་སོའི་སྐྱེ་བོ་དག།འདོད་པ་ཡིས་
2135. ནི་ཟང་ཟིང་གི།ཕུབ་མ་ལ་aནི་ཡོངས་འཇུས་ནས།།ཀྱེ་མ་འདི་ནི་རབ་མྱོང་བའི
2136. །།གླང་ཆེན་ཉལ་བ་བྱེད་དམ་ཅི།།བྱིས་པ་ཀུན་ནི་རྟེན་ཡོད་ཀྱང་
2137. །།ཀྱེ་མ་མི་བཟད་ཀྱེ་མ་དཀའ།།ཀྱེ་མ་
2138. སྡུག་བསྔལ་ཀྱེ་
2139. མ་འཇིགས།།ཀྱེ་མའོ་བརླག་ལ་ཕྱོགས་པ་ཡིན།།སངས་རྒྱས་གསུང་
2140. ཞེས་བྱ་བ་གང་།།དཀོན་མཆོག་འདོད་aདོན་སྒྲུབ་མཛད་པ།།སྐྱེ་བོ་སེར་སྣ་མེད་འདུག་པས།།གཎྜཱི་བརྡུངས་
2141. ཏེ་སྒྲོགས་བྱེད་ན།།གཏི་མུག་ང་རྒྱལ་མདོངས་
2142. པ་ཡི།།བྱིས་པ་འདི་དག་བདག་ཉིད་ལ།།དགྲ་བོ་བཞིན་དུ་བརླག་པའི་རྒྱུ།།གྲོང་བའི་དགྲ་ལ་མངོན་པར་དགའ།།བདག་ལ་ཕན་པར་བརྩོན་རྣམས་ཀྱིས་ནི་དགྲ་ཡིན་ན་aཡང་ལེགས་བཤད་གཟུང་
2143. །།ངན་པ་ཡིན་ཀྱང་སྐྱེ་བོས་ཕན་འདོགས་སྐྱེ་བོའི་ངོར་ནི་
2144. དཔྱད་བྱ་ན།།དགྲ་བཅོམ་པ་ཉིད་འགྲོ་བ་ཕན་པ་དཔུང་གཉེན་ཕན་པ་གསུང་བ་
2145. ཡི།།གསུང་ནི་གལ་ཏེ་མི་འཛིན་ཀྱི་ཧུད་ཀྱི་ཧུད་ཚིག་ནི་འདིར་བྱས་ལེགས།།ཚིགས་སུ་བཅད་པ་འདི་རྣམས་ཀྱིས་ནི་ཇི་ལྟར་བྱིས་aཔ་རྣམས་ལ་མྱ་ངན་དུ་བྱ་བ་དེ་ཡོངས་སུ་བསྟན་ཏོ།།ཇི་ལྟར་ན་བྱིས་པ་རྣམས་མྱ་ངན་དུ་བྱ་བ་ཡིན་ཞེ་ན།ལོག་པར་བསྒྲུབ་
2146. པ་སྐྱོན་ལྔ་དང་ལྡན་པ་ལ་གནས་པའི་ཕྱིར་རོ།།ལོག་པར་བསྒྲུབ་པ་དེ་ཡང་ཚིགས་སུ་བཅད་པ་གཞན་གསུམ་དག་གིས་བསྟན་པ་ཡིན་ནོ།།དེ་ཡང་མདོར་བསྡུ་ན་སངས་རྒྱས་aཀྱི་གསུང་མི་ཉན་པ་དང་།མི་འཛིན་པ་ལས་བརྩམས་ནས་རིག་པར་བྱའོ།།སངས་རྒྱས་ཀྱི་གསུང་གང་རྙེད་པར་དཀའ་བ་དང་།དོན་ཆེ་བ་དང་།འབད་པ་མེད་པར་
2147. འཐོབ་པ་བཞིན་དུ་གཏི་མུག་གིས་
2148. ལྡོངས་པ་ཉིད་ཀྱིས་བག་མེད་པའི་རྒྱུ་འཁྲིག་པ་དང་ལྡན་པའི་སྒྲ་དག་ལ་ཆགས་ནས་ཉན་
2149. དུ་མི་aའདོད་པ་དང་།ཐོས་ན་ཡང་ཕན་པ་བཞེད་པ་དང་།ཕན་པའི་བླ་མས་གསུངས་པ་ལ་མི་བསྒྲུབ་པས་མི་འཛིན་པའོ།།སྐྱོན་ལྔ་གང་དག་ཅེ་ན།མི་བཟད་པ་ཉིད་དང་།དཀའ་བ་ཉིད་དང་།སྡུག་བསྔལ་བ་ཉིད་དང་།འཇིགས་པ་ཉིད་དང་།བརླག་པ་ལ་ཕྱོགས་པ་ཉིད་དོ།།གཉེན་པོ་སྲིད་པ་ཡོད་aཀྱང་ལོག་པར་བསྒྲུབ་
2150. པ་གང་ལ་སྐྱོན་ལྔ་ཡོད་པ་དེ་ཡང་མི་བཟད་
2151. པ་ལ་སོགས་པའི་སྒྲར་བསྟན་ཏོ།།ཅི་མི་བཟད་པ་ནི་དེ་ཕྱིས་གདུང་བའི་རྒྱུ་ཡིན་པའི་ཕྱིར་ཏེ།འདི་ལྟར་གང་གིས་གདུངས་པར་འགྱུར་བ་དེ་བྱས་ནས་མི་བཟད་
2152. པ་བྱས་སོ་ཞེས་ཟེར་རོ།།དཀའ་
2153. བ་ནི་མང་པོ་ཀུན་དུ་ཚོལ་
2154. བས་དུབ་aཔའི་རྒྱུ་ཡིན་པའི་ཕྱིར་རོ།།སྡུག་བསྔལ་བ་ནི་ལུས་དང་སེམས་ལ་གནོད་པའི་རྒྱུ་ཡིན་པའི་ཕྱིར་ཏེ།གསོད་པ་དང་།འཆིང་བ་དང་།རྡེག་པ་ལ་སོགས་པ་གཞན་གྱི་གནོད་པ་དང་མྱ་ངན་གྱི་གནས་ཡིན་པ་ཉིད་ཀྱིས་སོ།།འཇིགས་པ་ནི་ངན་འགྲོར་འགྲོ་བའི་རྒྱུ་ཡིན་པའི་ཕྱིར་རོ།།བརླག་aཔ་ལ་ཕྱོགས་པ་ཉིད་ནི་མྱ་ངན་ལས་འདས་པའི་ལམ་དང་ཐག་རིང་བར་འགྱུར་བའི་རྒྱུ་ཉིད་ཡིན་པའི་ཕྱིར་རོ།།ཀྱེ་མའོ་ཞེས་བྱ་བའི་ཚིག་གི་ཕྲད་
2155. འདི་ནི་ཡ་མཚན་གྱི་དོན་ལ་ཡང་མཐོང་སྟེ།དཔེར་ན་བད་སའི་བུས་མངོན་པར་དང་ནས་ཀྱེ་མའོ་སངས་རྒྱས་
2156. ཀྱེ་མའོ་ཆོས་ནི་ལེགས་པར་གསུངས་aཔ་ཞེས་སྨྲས་པ་ལྟ་བུའོ།།མྱ་ངན་བྱེད་པའི་དོན་ལ་ཡང་སའི་བཅུད་ནུབ་པ་དང་ཀྱེ་མའོ་སའི་བཅུད་ཀྱེ་མའོ་སའི་བཅུད་ཅེས་མྱ་ངན་བྱས་པ་ལྟ་བུའོ།།སྨོན་པའི་དོན་ལ་ཡང་མ་ལ་ཀྱེ་མའོ།།བདག་མི་སྐལ་བ་བཟང་པོ་
2157. རྣམས་དང་སྐལ་བ་མཉམ་པ་ཉིད་དུ་སྐྱེ་བར་ཤོག་ཤིག་
2158. ཅེས་བྱ་བ་ལྟ་བུའོ།aསྨད་པའི་དོན་ལ་ཡང་དཔེར་ན་རྐུན་པོ་བྱེད་པ་ན་ཀྱེ་མ་བྲམ་ཟེའི་ལེགས་པ་ཡིན་ནོ་ཞེས་བྱ་བ་ལྟ་བུ་སྟེ།དེ་ནི་འདིར་མྱ་ངན་བྱེད་པའི་དོན་དུ་བལྟ་བར་བྱའོ།།རྐུན་པོ་ཞིག་གིས་རབ་བརྒྱད་ཕུག་སྟེ།རྒྱལ་པོའི་མཛོད་དུ་ཞུགས་ནས་སྐོམ་པས་ཆང་ཞིམ་པོ་འཐུངས་ཏེ་ར་རོ་ནས་ཉལ་བ་དང་ནང་པར་aབཟུང་ནས་སྡུག་བསྔལ་བར་བྱས་ཞེས་གྲག་གོ།།དེ་བཞིན་དུ་ཁྱེད་ཀྱིས་མི་ཁོམ་པའི་རབ་
2159. བརྒྱད་ཕུག་སྟེ།དལ་བར་
2160. སྐྱེས་པའི་རྒྱལ་པོའི་མཛོད་དུ་ཞུགས་ནས་འདོད་པ་ལ་དགའ་བའི་ཆང་འཐུངས་ཏེ་ར་རོ་བ་ཉིད་ཀྱིས་སྲོག་གི་མཚན་མོའི་ནམ་ནང་
2161. ན་བདག་ཉིད་ལ་སྡུག་བསྔལ་བསྐྱེད་པ་ནི་
2162. མི་རིགས་aསོ།།ཕག་མོ་ཐི་བའི་ཕྲེང་ལྡན་མའི་སྔོན་གྱི་ཚུལ་ཡང་བརྗོད་པར་བྱ་སྟེ།དེ་བཞིན་དུ་དམ་པའི་ཆོས་མ་མཉན་
2163. པས་སེམས་ཅན་རྣམས་མངོན་པར་མཐོ་བའི་འགྲོ་བར་སྐྱེས་ནས་ཤུགས་ཟད་པས་མདའ་གནམ་
2164. དུ་འཕངས་པ་སླར་ས་ལ་ལྟུང་བ་བཞིན་དུ་ཡང་ངན་འགྲོར་འགྲོ་བར་འགྱུར་རོ།།དེ་ལྟ་aབས་ན་རྣམ་པ་དེ་ལྟ་བུའི་ཚིགས་སུ་བཅད་པ་དང་།གཏམ་དང་།སྔོན་གྱི་སྦྱོར་བ་ལ་སོགས་པ་དག་གིས་སྐྱོ་བའི་གཏམ་ཉེ་བར་བསྒྲུབ་པར་བྱའོ།།དེ་ལྟ་བུའི་ཡ་མཚན་དང་།རབ་ཏུ་དགའ་བ་དང་།སྐྱོ་བའི་གཏམ་ཉེ་བར་སྒྲུབ་པ་ཉིད་ཀྱིས་གུས་པར་ཉན་པ་དང་ལྡན་པ་aབརྗོད་པར་བྱའོ།།མདོ་སྡེའི་རྒྱན་ལས་ཀྱང་མདོ་སྡེ་རྣམ་པར་བཤད་པའི་ཚུལ་བསྟན་ཏོ།།གཅེས་པ་དང་ནི་དགོངས་པ་ཅན་གྱི་གསུང་
2165. དག་རྣམ་པ་མང་དུ་བརྗོད།།ཚིག་གི་དོན་དང་མཚམས་སྦྱར་སྡེབ་དང་འདྲ་བར་མང་དུ་བརྗོད་པར་བྱ།།འགལ་བ་དག་དང་ལན་གདབ་ཐབས་ཀྱང་མང་དུ་བརྗོད་aཅིང་ཤེས་པར་བྱ།།ཡོན་ཏན་འདི་དག་རྣམས་དང་ལྡན་པས་གལ་ཏེ་སྨྲ་ན་ལེགས་སྨྲ་ཡིན།།ཚིགས་སུ་བཅད་པ་འདིས་ནི་སངས་རྒྱས་ཀྱི་གསུང་ཡོན་ཏན་ལྔ་དག་ཏུ་བསྟན་པར་གྲག་སྟེ།དགོས་པ་དང་བཅས་པ་ཉིད་དང་།དགོངས་པ་ཟབ་པ་ཉིད་དང་།མཚན་ཉིད་ཟབ་པ་ཉིད་དང་།སྔ་ཕྱིའི་
2166. aའབྲེལ་བ་ཉིད་དང་།རིགས་པ་དང་འབྲེལ་བ་ཉིད་དོ།།གཞན་ཡང་བསྟན་པ།གང་ཞིག་གཞན་གྱིས་བརྒལ་ན་སྙན་པར་སྨྲ་བྱེད་རྩུབ་པ་མ་ཡིན་དང་།།བསྟོད་དམ་གྲུབ་པར་གྱུར་ཀྱང་གང་གི་ཡིད་ནི་རྒྱགས་པར་མི་བྱེད་དང་།།གང་ཞིག་དོན་རྒྱས་པ་དང་སྣ་ཚོགས་འབྲེལ་དང་གོ་བྱེད་སྨྲ་བ་aདང་།།གང་ཞིག་སྙིང་ལ་དགེ་རྩ་བསྐྱེད་
2167. པ་དེ་ནི་སྨྲ་བྱེད་མཁས་པ་ཡིན།།ཚིགས་སུ་བཅད་པ་འདིས་ནི་སྨྲ་བ་པོ་རྣམ་པ་གཉིས་ཀྱི་ཡོན་ཏན་རྣམ་པ་གཉིས་
2168. བསྟན་པར་གྲག་སྟེ།སྨྲ་བ་པོ་རྣམ་པ་གཉིས་ནི་རང་གི་ཕྱོགས་འཛུགས་པ་དང་།ཆོས་སྟོན་པའོ།།ཡོན་ཏན་རྣམ་པ་གཉིས་ནི་ངག་ཡོངས་སུ་དག་aཔ་དང་།སེམས་ཡོངས་སུ་དག་པའོ།།དེ་ལ་དང་པོའི་ངག་ཡོངས་སུ་དག་པ་ནི་གཞན་གྱིས་བརྒལ་བ་ན་སྙན་པར་སྨྲ་བ་ཉིད་དང་།མི་སྙན་པ་མི་སྨྲ་བ་ཉིད་ཀྱིས་སོ།།སེམས་ཡོངས་སུ་དག་པ་ནི་བསྔགས་པ་དང་།རྒྱལ་བ་ཐོབ་ཀྱང་དེའི་ཉེ་བའི་ཉོན་མོངས་པ་མི་སྐྱེ་བས་སོ།།གཉིས་པའི་ངག་aཡོངས་སུ་དག་པ་ནི་ཡོངས་སུ་རྫོགས་པ་དང་།མི་ཟློས་
2169. པ་དང་།ཚད་མ་དང་མི་འགལ་བའི་དོན་དང་།གསལ་བའི་ཚིག་བརྗོད་པ་ཉིད་ཀྱིས་སོ།།སེམས་ཡོངས་སུ་དག་པ་ནི་བདག་དང་གཞན་གྱི་རྒྱུད་ལ་དགེ་བའི་རྩ་བ་བསྐྱེད་པའི་བསམ་པའི་སེམས་ཟང་ཟིང་མེད་པ་ཉིད་ཀྱིས་སོ།།ཇི་ལྟར་མིའི་སྒོ་བུད་aཤིང་ཡིན།།ཇི་ལྟར་ཆུའི་ལམ་གཏོད་པ་ལྟར།།དེ་བཞིན་བློ་དང་ལྡན་རྣམས་ལ།།མདོ་སྡེ་བཤད་པའི་ཤན་འདི་བསྟན།།རྣམ་པར་བཤད་པའི་རིགས་པ་ལས་ལེའུར་བཅད་པ་ལྔ་པ་སྟེ།རྣམ་པར་བཤད་པའི་རིགས་པ་སློབ་དཔོན་དབྱིག་གཉེན་གྱིས་མཛད་པ་རྫོགས་སོ།།།།aརྒྱ་གར་གྱི་མཁན་པོ་བི་ཤུདྡྷ་སིཾ་ཧ་
2170. དང་།ཤཱཀྱ་སིཾ་ཧ་
2171. དང་།ཞུ་ཆེན་གྱི་ལོ་ཙཱ་བ་བནྡེ་གཙང་
2172. དེ་བེནྡྲ་རཀྵི་ཏས་བསྒྱུར་ཅིང་ཞུས་ཏེ་གཏན་ལ་ཕབ་པའོ།།།།a
