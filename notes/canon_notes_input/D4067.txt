1.  ༄༅།ཕུང་པོ་ལྔའི་རྣམ་པར་འགྲེལ་པ།
2.  a༄༅༅།།རྒྱ་གར་སྐད་དུ།པཉྩ་སྐནྡྷ་བི་བ་ར་ཎ།བོད་སྐད་དུ།ཕུང་པོ་ལྔའི་རྣམ་པར་འགྲེལ་པ།བམ་པོ་དང་པོ།འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ།།ཕུང་པོ་ལྔ་ཞེས་aབྱ་བ་འདི་ནི་ཆོས་མངོན་པའི་བསྟན་བཅོས་
3.  སོ།།བསྟན་བཅོས་འདི་ལ་ཐོག་མར་འབྲེལ་པ་དང་།དགོས་པ་དང་།རང་གི་སྟོན་པ་ལ་མཆོད་པར་བརྗོད་པ་དང་གསུམ་བསྙད་པར་
4.  བྱའོ།།མཆོད་པར་བརྗོད་aཔ་ནི་མཛོད་ཀྱི་བསྟན་བཅོས་ལ་སོགས་པ་ལས་སྨོས་པ་དེ་ཉིད་འདིར་བལྟ་བར་བྱ་སྟེ།བསམ་པ་དེས་ན་སློབ་དཔོན་གྱིས་འདིར་མཆོད་པར་བརྗོད་པ་མ་བྱས་སོ།།འདིའི་འབྲེལ་པ་ནི་བཅོམ་ལྡན་འདས་ཀྱིས་ཆོས་aམངོན་པ་སྟོང་ཕྲག་བརྒྱ་པ་ལ་སོགས་པ་གསུངས་པ་དེ་སྲོག་ཆགས་རྣམས་ཀྱིས་རྟོགས་པར་མི་ནུས་པས་དེའི་ཕྱིར་
5.  ཇི་ལྟར་བསྟན་བཅོས་ཉུང་དུས་སྲོག་ཆགས་རྣམས་ཀྱིས་ཆོས་མངོན་པ་ཁོང་དུ་ཆུད་པར་འགྱུར་སྙམ་པ་aའདི་ནི་འབྲེལ་པའོ།།འདིའི་དགོས་པ་ནི་ཆོས་རབ་ཏུ་རྣམ་པར་འབྱེད་པའི་ཕྱིར་ཏེ།ཆོས་ནི་འདིར་ཟག་པ་དང་བཅས་པ་དང་།ཟག་པ་མེད་པའི་ཕུང་པོ་ལྔ་དག་གོ།།དེ་དག་རང་གི་མཚན་ཉིད་དང་།སྤྱིའི་མཚན་aཉིད་དུ་བྱེ་བྲག་ཏུ་འབྱེད་པ་ནི།རབ་ཏུ་རྣམ་པར་འབྱེད་པ་སྟེ།འཕགས་པའི་ལམ་དང་སྦྱར་རོ།།དེ་ཅིའི་ཕྱིར་ཞེ་ན།ཆོས་རྣམས་རབ་ཏུ་རྣམ་འབྱེད་མེད་པར་ཉོན་མོངས་རྣམས།།གང་ཕྱིར་ཉེ་བར་ཞི་བར་བྱ་aབའི་ཐབས་མེད་ལ།།ཞེས་བྱ་བ་དང་།བཅོམ་ལྡན་འདས་ཀྱིས་ཀྱང་ཆོས་གཅིག་མངོན་པར་མ་ཤེས་ཤིང་ཡོངས་སུ་མ་ཤེས་ན་ཡང་ཡང་དག་པར་སྡུག་བསྔལ་ཟད་པར་འགྱུར་བར་ང་མི་སྨྲའོ་ཞེས་གསུངས་པ་ལྟ་བུ་སྟེ།མངོན་པར་མ་aཤེས་པ་ནི་མཐོང་བའི་ལམ་གྱིས་མངོན་པར་མ་ཤེས་པའོ།།ཡོངས་སུ་མ་ཤེས་པ་ནི་བསྒོམ་པའི་ལམ་གྱིས་ཡོངས་སུ་མ་ཤེས་པ་སྟེ།དེ་ལྟར་དགོས་པར་
6.  འཐད་དོ།།དེ་ལ་ཆོས་མངོན་པ་ནི་མདོར་བསྡུ་ན་རྣམ་པ་གཉིས་སུ་བལྟ་སྟེ།aཐ་སྙད་པ་དང་།དོན་དམ་པའོ།།དེ་ལ་དོན་དམ་པ་ནི་ཟག་པ་མེད་པའི་ཕུང་པོ་ལྔ་སྟེ།ཚུལ་ཁྲིམས་ཀྱི་ཕུང་པོ་དང་།ཏིང་ངེ་འཛིན་གྱི་ཕུང་པོ་དང་།ཤེས་རབ་ཀྱི་ཕུང་པོ་དང་།རྣམ་པར་གྲོལ་བའི་ཕུང་པོ་དང་།རྣམ་པར་གྲོལ་བའི་ཡེ་ཤེས་aམཐོང་བའི་ཕུང་པོའོ།།ཐ་སྙད་པ་ནི་ཤེས་རབ་མཚུངས་པར་ལྡན་པ་དང་བཅས་པ་སྟེ།ཐོས་པ་ལས་བྱུང་བ་དང་།བསམས་པ་ལས་བྱུང་བ་དང་།བསྒོམས་
7.  པ་ལས་བྱུང་བ་དང་།སྐྱེ་བས་ཐོབ་པ་དང་།བསྟན་བཅོས་ཏེ།དེ་ལྟར་འདི་ནི་aརྒྱས་པར་བྱ་ན་རྣམ་པ་དྲུག་གི་བདག་ཉིད་ལ་ཆོས་མངོན་པ་ཞེས་བསྟན་པ་ཡིན་ནོ།།ངེས་པའི་ཚིག་ཏུ་བྱ་ན་མྱ་ངན་ལས་འདས་པ་ལ་མངོན་དུ་ཕྱོགས་པའི་ཆོས་དང་།རང་དང་སྤྱིའི་མཚན་ཉིད་ལ་མངོན་དུ་ཕྱོགས་པའི་ཆོས་ལ་ཆོས་མངོན་པ་ཞེས་བརྗོད་དོ།།འདིར་བསྟན་བཅོས་སུ་འདོད་པ་གང་aཞེ་ན།དེའི་དོན་གྱི་ཡི་གེའི་རྣམ་པ་དང་།སྒྲའི་སྤྱི་
8.  སྟེ་མི་ལྡན་པའི་འདུ་བྱེད་དང་སྦྱར་རོ།།ངེས་པའི་ཚིག་གི་ཚུལ་དུ་ན་ཉོན་མོངས་པའི་དགྲ་འཆོས་པ་དང་།ངན་འགྲོ་དང་།སྲིད་པའི་འཇིག་པ་ལས་སྐྱོབ་པའི་ཕྱིར་བསྟན་བཅོས་ཏེ
9.  །དེ་ལྟ་ཡིན་པས་མངོན་པར་མཐོ་
10. བ་དང་།ངེས་པར་ལེགས་aཔ་རབ་ཏུ་བསྟན་པར་འགྱུར་རོ་ཞེས་བརྗོད་པར་འགྱུར་རོ།།ངན་འགྲོ་ལས་སྐྱོབ་པས་ནི།མངོན་པར་མཐོ་བ་རབ་ཏུ་བསྟན་པར་འགྱུར་རོ།།ཉོན་མོངས་པའི་དགྲ་འཆོས་པ་དང་།སྲིད་པ་ལས་སྐྱོབ་པས་ནི་ངེས་པར་ལེགས་པ་རབ་ཏུ་བསྟན་པར་འགྱུར་ཏེ།སློབ་དཔོན་འཕགས་པ་ལྷས་ཀྱང་།ཉོན་aམོངས་དགྲ་རྣམས་མ་ལུས་འཆོས་པ་དང་།།ངན་འགྲོ་སྲིད་ལས་སྐྱོབ་པ་གང་ཡིན་ཏེ།།འཆོས་སྐྱོབ་ཡོན་ཏན་ཕྱིར་ཡང་བསྟན་བཅོས་ཏེ།།གཉིས་པོ་འདི་དག་གཞན་གྱི་ལུགས་ལ་མེད།།ཅེས་བརྗོད་པ་ལྟ་བུའོ།།དེ་ལ་ཕུང་པོ་ལྔ་ནི་གཟུགས་ཀྱི་ཕུང་པོ་དང་།ཚོར་བའི་ཕུང་པོ་དང་།འདུ་ཤེས་aཀྱི་ཕུང་པོ་དང་།འདུ་བྱེད་ཀྱི་ཕུང་པོ་དང་།རྣམ་པར་ཤེས་པའི་ཕུང་པོའོ།།ཅིའི་ཕྱིར་ཕུང་པོའི་གོ་རིམས་འདི་ལྟར་མཛད།སྨྲས་པ།གཟུགས་ནི་ཐོགས་པ་དང་བཅས་པ་དང་།རྣམ་པར་ཤེས་པའི་ཚོགས་ལྔའི་གནས་ཡིན་པ་དང་།རྣམ་པར་ཤེས་པའི་ཚོགས་དྲུག་གི་དམིགས་པ་ཡིན་aཔའི་ཕྱིར།གཟུགས་ནི་ཐམས་ཅད་པས་ཆེས་
11. རགས་པ་སྟེ།དེའི་ཕྱིར་དེ་ཐོག་མར་སྨོས་ཀྱི་ཚོར་བ་ལ་སོགས་པ་ནི་མ་ཡིན་ནོ།།ཚོར་བ་ནི་རྒྱུ་བ་རགས་པའི་ཕྱིར་གསུམ་པས་ཆེས་རགས་ཏེ།འདི་ལྟར་འཇིག་རྟེན་ན་ང་གླད་པ་ནའོ།།ང་གླད་པ་ཕྱེད་ནའོ་ཞེས་ཐ་སྙད་དུ་བྱའོ།།འདུ་ཤེས་ནི་aམཚན་མར་འཛིན་པ་སྟེ།རྣམ་པར་ཤེས་པར་སླ་བའི་ཕྱིར་གཉིས་པས་ཆེས་རགས་པ་སྟེ།འཇུག་པ་ཤིན་ཏུ་རྟོགས་པར་སླ་བའི་ཕྱིར་རོ་ཞེས་བྱ་བའི་ཐ་ཚིག་གོ།།འདུ་བྱེད་རྣམས་ནི་མངོན་པར་འདུ་བྱེད་པའི་མཚན་ཉིད་ཡིན་པས་འདོད་ཆགས་ལ་སོགས་པ་ཀུན་ཏུ་འབྱུང་བ་གསལ་aབར་རྟོགས་པའི་ཕྱིར་རྣམ་པར་ཤེས་པ་བས་ཆེས་རགས་སོ།།རྣམ་པར་ཤེས་པ་ནི་ཤིན་ཏུ་ཕྲ་བའི་ཕྱིར་ཐ་མར་བསྟན་ཏོ།།ཡང་ན་སྣོད་ལ་སོགས་པས་ཕུང་པོའི་གོ་རིམས་བསྟན་ཏེ།གཟུགས་ཀྱི་ཕུང་པོ་ནི་སྣོད་ལྟ་བུའོ།།ཚོར་བའི་ཕུང་པོ་ནི་ཟས་ལྟ་བུ་སྟེ།ཚོར་བ་ནི་aསེམས་ཅན་གྱི་ལུས་ལ་ཕན་པ་དང་།གནོད་པར་
12. བྱེད་པའི་ཕྱིར་ཟས་དང་འདྲ་སྟེ།དེ་ནི་མྱང་བར་བྱ་བའོ།།འདུ་ཤེས་ཀྱི་ཕུང་པོ་ནི་ཚོད་མ་ལྟ་བུ་སྟེ།དགྲ་དང་མཛའ་བཤེས་
13. དང་ཐ་མལ་པ་ལ་
14. བདེ་བ་ལ་སོགས་པར་མཚན་མར་འཛིན་པ་དང་འདྲ་བའི་ཕྱིར་རོ།།འདུ་བྱེད་རྣམས་ནི་བྱན་པོ་ལྟ་བུ་སྟེ།དེའི་aདབང་གིས་འདོད་པ་དང་མི་འདོད་པའི་རྣམ་པར་སྨིན་པ་མངོན་པར་འགྲུབ་པའི་ཕྱིར་རོ།།རྣམ་པར་ཤེས་པ་ནི་ཟ་བ་ལྟ་བུ་སྟེ།དེ་དག་ལ་བདག་ཏུ་འཛིན་པའི་ཕྱིར་རོ།།སྡུག་བསྔལ་དང་བདེ་བ་རྣམ་པར་ཤེས་པ་སྟེ
15. །རྣམ་པར་ཤེས་པའི་ཕྱིར་རྣམ་པར་ཤེས་པ་ཞེས་བྱའོ།།ཡང་ན་ཀུན་ནས་ཉོན་མོངས་པའི་aདབང་དུ་བྱས་ནས་རིམ་པར་གཞག་སྟེ།འདི་ལྟར་ཐོག་མ་མེད་པ་ཅན་གྱི་འཁོར་བ་ན་
16. སྐྱེས་པ་དང་།བུད་མེད་རྣམས་ཕན་ཚུན་མངོན་པར་དགའ་སྟེ།ཁ་དོག་དང་དབྱིབས་ལ་མངོན་པར་དགའ་ཞེས་བྱ་བའི་ཐ་ཚིག་གོ།།དེའི་ཕྱིར་གཟུགས་ཀྱི་ཕུང་པོ་ལས་ཐོག་མར་ཀུན་ནས་ཉོན་མོངས་པ་འབྱུང་བས་aགཟུགས་ཀྱི་ཕུང་པོ་ཐོག་མར་སྨོས་སོ།།དེའི་སྒོ་ནས་ཚོར་བ་ལ་ཆགས་ཏེ།དེ་ལ་ཆགས་པ་ནི་ཚོར་བའི་རོ་མྱང་
17. བའི་ཕྱིར་ཏེ།མངོན་པར་དགའ་བའི་ཕྱིར་རོ་ཞེས་བྱ་བའི་ཐ་ཚིག་གོ།།དེ་ལ་ཆགས་པ་ནི་བདེ་བའི་ཚོར་བ་ལ་མངོན་པར་ཆགས་པ་སྟེ།དེ་ལ་མངོན་པར་དགའ་བ་ཡིན་པས་
18. དེའི་aའོག་ཏུ་ཚོར་བའི་ཕུང་པོ་སྨོས་སོ།།ཚོར་བའི་སྒོ་ནས་འདུ་ཤེས་ཕྱིན་ཅི་ལོག་བྱུང་སྟེ་ཇི་ལྟ་ཞེ་ན།བདེ་བ་ལ་སོགས་པར་མཚན་མར་འཛིན་པའི་ཕྱིར་ཞེས་བྱ་བའི་ཐ་ཚིག་སྟེ།དེའི་ཕྱིར་དེའི་འོག་ཏུ་འདུ་ཤེས་ཀྱི་ཕུང་པོའོ།།ཕྱིན་ཅི་ལོག་དེ་ཉིད་ཉོན་མོངས་པ་དང་སྦྱར་ཏེ།འདུ་བྱེད་ཀྱི་ཕུང་པོ་ལ་aགནས་པ་
19. དེའི་འོག་ཏུ་འདུ་བྱེད་ཀྱི་ཕུང་པོ་བསྟན་ཏོ།།ཉོན་མོངས་རྣམས་ཀྱི་འགྲོ་བ་གཞན་
20. ལ་སོགས་པར་རྣམ་པར་ཤེས་པ་ཀུན་ནས་ཉོན་མོངས་པར་འགྱུར་བའི་ཕྱིར་ཏེ་ཕྱིས་བསྟན་ཏོ།།གོ་རིམས་བཤད་ཟིན་ཏོ།།ཅིའི་ཕྱིར་ཕུང་པོ་ལྔ་ཁོ་ན་སྟེ།མི་མང་མི་ཉུང་བ་འདི་བརྗོད་དགོས་སོ།།aསྨྲས་པ།འདི་ལྟར་ཕུང་པོ་ལྔ་པོ་དག་ཉིད་ཀྱིས་བདག་གི་བའི་དངོས་པོ་དང་བདག་གི་དངོས་པོ་བརྗོད་དེ།དེ་ལ་བདག་གི་བའི་དངོས་པོ་ནི་ཕུང་པོ་བཞིས་བརྗོད་དེ།གཟུགས་དང་།ཚོར་བ་དང་།འདུ་ཤེས་དང་།འདུ་བྱེད་ཅེས་བྱ་བ་རྣམས་ཀྱིས་སོ།།ཇི་ལྟ་ཞེ་ན།གཟུགས་ཀྱི་ཕུང་པོས་ནི་ཡོངས་སུ་aའཛིན་པ་དང་བཅས་པ་ལུས་ཀྱི་བདག་ཉིད་ཀྱི་དངོས་པོ་བརྗོད་དོ།།ཚོར་བའི་ཕུང་པོས་ནི་ལོངས་སྤྱོད་ཀྱི་བདག་ཉིད་ཀྱི་དངོས་པོ་བརྗོད་དོ།།འདུ་ཤེས་ཀྱི་ཕུང་པོས་ནི་ཐ་སྙད་ཀྱི་བདག་ཉིད་ཀྱི་དངོས་པོ་བརྗོད་དོ།།འདུ་བྱེད་ཀྱི་ཕུང་པོས་ནི་ཆོས་དང་།ཆོས་མ་ཡིན་པའི་མངོན་པར་འདུ་བྱེད་པའི་བདག་ཉིད་aཀྱི་དངོས་པོ་བརྗོད་དོ།།རྣམ་པར་ཤེས་པའི་ཕུང་པོས་ནི་དེ་དག་གི་གནས་ཀྱི་བདག་ཉིད་ཀྱི་དངོས་པོ་བརྗོད་དོ།།འདི་ལྟར་འཇིག་རྟེན་ན་ཕལ་
21. ཆེར་རྣམ་པར་ཤེས་པ་ལ་ནི་བདག་ཏུ་
22. འཛིན།ལྷག་མ་རྣམས་ལ་ནི་བདག་གིར་འཛིན་ཏེ།དེའི་ཕྱིར་ཕུང་པོ་ལྔ་ཉིད་དུ་འཐད་དོ།།དེ་ལྟར་འདི་ལྟ་བུའི་རང་བཞིན་aཅན་གང་ཡིན་པའི་བདག་དེ་ཁས་ལེན་ན་གྲངས་ཅན་དག་རྟག་པ་དང་།ཡན་ལག་མེད་པ་དང་།བྱེད་པ་པོ་མ་ཡིན་གྱི་ཟབ་པོ་ལ་སོགས་པར་སྨྲ་བ་དང་།བྱེ་བྲག་པ་དག་བྱེད་པ་པོ་དང་ཟ་བ་པོ་ལ་སོགས་པར་སྨྲ་བ་དང་།གཅེར་བུ་པ་དག་བུམ་པའི་མར་མེ་བཞིན་དུ་ཞུམ་པ་དང་རྒྱས་པར་སྨྲ་བ་ཇི་ལྟར་aའཐད་དེ།དེ་སྐད་སྨྲ་བ་དག་གི་ལྟར་ན་དགེ་བ་དང་མི་དགེ་བའི་ལས་ཀྱི་འབྲས་བུ་མེད་པར་འགྱུར་རོ།།ཅིའི་ཕྱིར་ཞེ་ན།བདག་རྟག་པའི་ཕྱིར་ཏེ།དགེ་བ་དང་མི་དགེ་བའི་ལས་དེ་དག་གིས་བདག་ལ་ཕན་པ་དང་གནོད་པ་ཞིག་བྱ་གྲང་ན་ཕན་པ་དང་གནོད་པ་གཉི་ག་ཡང་བདག་ལ་མི་འབྱུང་སྟེ།ནམ་མཁའ་aལྟར་རྟག་པའི་ཕྱིར་རོ།།ཇི་ལྟར་
23. ནམ་མཁའ་ལ་རྟག་པར་
24. འགྱུར་བ་མེད་པ་ལ་ཕན་པ་དང་གནོད་པ་མེད་པ་དེ་བཞིན་དུ་བདག་ལ་ཡང་དགེ་བ་དང་མི་དགེ་བའི་ལས་ཀྱི་འབྲས་བུ་དོན་མེད་པར་འདིར་འཐད་དོ།།ཡང་སྨྲས་པ།མཁའ་ལ་འཆར་ཉིས་ཅི་ཞིག་བྱ།།དེ་གཉིས་འབྲས་བུ་པགས་ལ་ཡོད།།གལ་aཏེ་པགས་འདྲ་དེ་མི་རྟག།གལ་ཏེ་མཁའ་འདྲ་འབྲས་བུ་མེད།།ཡང་ན་བྱ་རོག་གི་སོ་བརྟག་པ་ལྟ་བུ་འདིས་ཅི་ཞིག་བྱ།དཀྱུས་མ་ལ་འཇུག་པར་བྱའོ།།དེ་ལ་ཕུང་པོ་ལྔ་ནི་ཆོས་མངོན་པའི་བསྟན་བཅོས་སོ་ཞེས་སྨྲས་པ་དེ་ལ་ཐོག་མར་གཟུགས་ཀྱི་ཕུང་པོ་བསྟན་པས་དེའི་མཚན་ཉིད་བསྟན་པ་འབའ་aཞིག་ལ་བརྩམ་མོ།།དེ་ལ་སྨྲས་པ།གཟུགས་གང་ཞེ་ན།གཟུགས་གང་ཡིན་པ་ཅི་ཡང་རུང་སྟེ།དེ་དག་ཐམས་ཅད་འབྱུང་བ་ཆེན་པོ་བཞི་
25. དང་འབྱུང་བ་ཆེན་པོ་བཞི་དག་རྒྱུར་བྱས་པའོ།།འདི་ནི་གཟུགས་ཀྱི་ཕུང་པོ་མདོར་བསྡུས་པའོ།།འབྱུང་བ་ཆེན་པོ་བཞི་ཞེས་བྱ་བའི་དོན་གང་ཡིན།ཅི་ཞིག་aཐེ་ཚོམ་ཟ་ཞེ་ན།འབྱུང་བའི་སྒྲ་ནི་དོན་དུ་མར་འཇུག་པའི་ཕྱིར་ཏེ།འདི་ལྟ་སྟེ།འབྱུང་བའི་སྒྲ་ནི་སྐྱེ་བ་ལ་ཡང་ཡོད་དེ།ཟས་བཞིན་སེམས་ཅན་འབྱུང་པོ་རྣམས་གནས་པར་བྱ་བའི་ཕྱིར་རོ་ཞེས་འབྱུང་བའི་ཕྱིར་ཏེ་སྐྱེ་བ་ཞེས་བྱ་བར་མངོན་ནོ།།བདེན་པ་ལ་ཡང་ཡོད་དེ།ཡང་དག་པར་སྨྲ་བ་ཞེས་བྱ་བའི།aཕྱིར་རོ།།ཡོད་པ་ལ་ཡང་ཡོད་དེ།བདག་ཇི་ལྟར་གྱུར་པ་བཞིན་དུ་བརྗོད་པའོ།།སེམས་ཅན་ལ་ཡང་ཡོད་དེ།འབྱུང་པོ་རྣམས་ལ་དབྱིག་པ་སྤངས་ནས་ཞེས་བྱ་བའོ།།འདས་པ་རྣམས་ལ་ཡང་ཡོད་དེ།སྔོན་བྱུང་བ་ཞེས་བྱ་བའོ།།མི་མ་ཡིན་པ་ལ་ཡང་ཡོད་དེ།འདིར་ནི་འབྱུང་པོ་གང་aདག་འོངས་གྱུར་ན།།ཞེས་བྱ་བ་དང་དེ་བཞིན་དུ་འབྱུང་པོས་ཟིན་ཏོ།།འབྱུང་པོ་ཡི་ཆད་དོ་ཞེས་བྱ་བའོ།།ཅུང་ཟད་མ་རྫོགས་པ་
26. ལ་ཡང་ཡོད་དེ།ཕ་དང་འདྲ་ཞེས་བྱ་བའོ།།འདིར་འབྱུང་བའི་སྒྲ་གང་ལ་བྱ་ཞེ་ན།ས་ལ་སོགས་པ་ལ་བལྟ་སྟེ།འབྱུང་བ་ཆེན་པོ་བཞི་དག་གོ།།བཞི་གང་ཞེ་ན།སའི་aཁམས་དང་།ཆུའི་ཁམས་དང་།མེའི་ཁམས་དང་།རླུང་གི་ཁམས་སོ་ཞེས་བྱ་བའི་ཕྱིར་རོ།།སྐྱེ་དང་བདེན་དང་དེ་བཞིན་ཡོད།།སེམས་ཅན་འདས་དང་མི་མ་ཡིན།།ཅུང་ཟད་ལུས་དང་ས་ལ་སོགས།།འབྱུང་བའི་སྒྲར་ནི་མཁས་པས་རྟོགས།དེ་དག་ནི་འབྱུང་བ་ཡང་ཡིན་ལ་ཆེན་པོ་ཡང་ཡིན་aབས་འབྱུང་བ་ཆེན་པོ་དག་གོ།།དེ་དག་གི་
27. ཆེ་བ་ནི་དེ་ལས་གཞན་པ་རྒྱུར་བྱས་པའི་གཟུགས་ཀྱི་གནས་ཡིན་པའི་ཕྱིར་རོ།།ཡང་ན་ས་དང་།ཆུ་དང་།མེ་དང་།རླུང་གི་ཕུང་པོ་དེ་དག་གི་ཤས་ཆེ་བ་ལ་བརྟེན་པ་དང་།སྡུད་པ་དང་།སྨིན་པར་བྱེད་པ་དང་།གཡོ་བའི་སྐབས་ཀྱི་ལས་ཀྱི་ས་ཆེན་aཔོར་གནས་པར་འགྱུར་བའི་ཕྱིར་རོ།།ཡང་ན་ས་ཆེན་པོར་གནས་པར་སྣང་བ་ཉིད་དོ།།ཆུ་དང་།མེ་དང་།རླུང་ནི་འཇིག་པ་གསུམ་གྱི་ཚེ་ཆེན་པོར་གནས་པ་ཉིད་དུ་གསལ་ཏེ།འདི་ལྟར་མེས་འཇིག་པ་ན་བསམ་གཏན་དང་བོའི་བར་དུ་ཚིག་གོ།།ཆུས་འཇིག་པ་ན་བསམ་གཏན་གཉིས་པའི་aབར་དུ་གཡེངས་སོ།།རླུང་གིས་འཇིག་པ་ན་བསམ་གཏན་གསུམ་པའི་བར་དུ་འཇིག་གོ།།འབྱུང་བ་ཞེས་བྱ་བའི་དོན་གང་ཡིན།འབྱུང་བ་སྣ་ཚོགས་འགྲུབ་པ་ལ་དེ་དང་དེ་དག་གི་རྣམ་པར་འབྱུང་བའི་ཕྱིར་འབྱུང་བ་དག་གོ།།ཡང་ན་འབྱུང་བའི་ཕྱིར་འབྱུང་བ་སྟེ།འབྱུང་བ་ཡོད་པར་བྱེད་པའི་ཕྱིར་aའབྱུང་བ་དག་པ་སྟེ།འབྱུང་བའི་ཡོད་པ་རྒྱ་ཆེར་བྱེད།།ཅེས་བྱ་བའི་ཐ་ཚིག་གོ།།ཁམས་ཞེས་བྱ་བའི་དོན་གང་
28. ཞེ་ན།རང་གི་མཚན་ཉིད་དང་རྒྱུར་བྱས་པའི་གཟུགས་འཛིན་པའི་ཕྱིར་ཁམས་སོ།།དེ་ལ་སའི་ཁམས་གང་ཞེ་ན།སྲ་བ་ཉིད་དོ་ཞེས་བྱ་བ་ནི་གང་ལུས་ལ་སྲ་བ་ཡོད་པ་aགང་ཡིན་པ་དེ་སའི་ཁམས་སོ།།ཆུའི་ཁམས་གང་ཞེ་ན།གཤེར་བ་ཉིད་དོ་ཞེས་བྱ་བ་ནི་གང་ལུས་ལ་གཤེར་བར་
29. བྱེད་པའོ།།མེའི་ཁམས་གང་ཞེ་ན།ཚ་བ་ཉིད་དོ་ཞེས་བྱ་བ་ནི་གང་ལུས་ལ་དྲོ་བ་ཉིད་ཡོད་པའོ།།ཕྱི་རོལ་གྱི་འབྱུང་བ་ཆེན་པོ་རྣམས་ལ་ཡང་མཚན་ཉིད་དེ་ལྟར་བལྟ་བར་aབྱའོ།།རླུང་གི་ཁམས་གང་ཞེ་ན།ཡང་ཞིང་གཡོ་བ་ཉིད་དོ་ཞེས་བྱ་བ་ལ་ཡང་བ་ཉིད་ཀྱིས་ཆོག་གི།གཡོ་བ་སྨོས་ཅི་དགོས།སྨྲས་པ།རྒྱུར་བྱས་པའི་གཟུགས་ཀྱང་ཡང་བ་ཞེས་བྱ་བའི་ཕྱིར་རོ།།དེ་ལྟར་ན་གཡོ་བ་ཉིད་ཅེས་བྱ་བས་ཆོག་མོད།དེ་ལྟར་ན་ཡང་སེམས་པ་ལ་ཡང་aཐལ་དུ་འོང་སྟེ།སེམས་པ་ཡང་གཡོ་བའི་བདག་ཉིད་ཡིན་པའི་ཕྱིར་རོ།།དེ་ལྟ་བས་ན་
30. གཉི་ག་གསལ་བའི་ཕྱིར་ཆོས་གང་ཡང་བ་ཉིད་དུ་གྱུར་ཅིང་གཡོ་བའི་བདག་ཉིད་ཡིན་པ་ནི་རླུང་གི་ཁམས་ཞེས་བྱའོ།།གཡོ་བ་ནི་བསྐྱོད་
31. པ་སྟེ།གང་ཡུལ་གཞན་དུ་ཕྱིན་པར་བྱེད་ཅེས་བྱ་བའི་ཐ་ཚིག་aགོ།།འོ་ན་ལྔ་པ་ནམ་མཁའ་ཇི་ལྟར་འབྱུང་བ་ཆེན་པོ་མ་ཡིན་ཞེ་ན།འབྱུང་བའི་མཚན་ཉིད་དུ་མི་འཐད་པའི་ཕྱིར་ཏེ།འབྱུང་བ་དག་ནི་སེམས་ཅན་རྣམས་ལ་ཕན་པ་དང་།གནོད་པ་བྱེད་པ་ཡིན་ན་ནམ་མཁའ་ནི་དེ་ལྟ་བུ་མ་ཡིན་ཏེ།སྣོད་དང་ཞིག་པ་ལ་བྱེ་བྲག་མེད་པའི་ཕྱིར་རོ།།གཞན་ཡང་aའབྱུང་བ་ཆེན་པོ་དག་ནི་ས་བོན་ལ་སོགས་པའི་གནས་སྐབས་ལས་འགྱུར་བ་ནི་
32. མྱུ་གུའི་གནས་སྐབས་ཀྱི་རྐྱེན་གྱིས་དངོས་པོར་འགྱུར་ན།ནམ་མཁའ་ནི་རྟག་པའི་ཕྱིར་དེ་ལྟར་འགྱུར་བ་མ་ཡིན་ཏེ།དངོས་པོ་གཞན་སྐྱེད་པ་མ་ཡིན་ནོ།དེའི་ཕྱིར་འབྱུང་བ་ཆེན་པོ་མ་ཡིན་ཏེ།དེ་ལྟ་
33. བས་ན་aལུས་ནི་འབྱུང་བ་ཆེན་པོ་བཞི་པོ་ཉིད་དུ་འཐད་དོ།།འབྱུང་བ་ཆེན་པོ་དག་བཤད་ཟིན་ཏོ།།དེ་དག་ནི་ཕན་ཚུན་མེད་ན་མི་འབྱུང་བ་ཉིད་དུ་བལྟ་སྟེ།ཇི་ལྟ་ཞེ་ན་ཤིང་དང་།རྡོ་ལ་སོགས་པ་ལ་སྡུད་པ་དང་།མེ་འབྱུང་བ་དང་།འཕེལ་བ་དང་།ལྟུང་བ་ཡོད་པས་ཆུ་aདང་མེ་དང་རླུང་དང་ལྡན་པར་མངོན་ནོ།།ཆུ་ལ་ཡང་གྲུ་འཛིན་པ་དང་།དྲོ་བ་དང་།གཡོ་བ་དམིགས་པས་ས་དང་མེ་དང་རླུང་དང་ལྡན་པར་མངོན་ནོ།།མེ་ལྕེ་ལ་ཡང་འདེགས་པ་དང་།སྡུད་པ་དང་གཡོ་བ་དམིགས་པས་ས་དང་ཆུ་དང་།རླུང་དང་ལྡན་པར་མངོན་ནོ།།རླུང་ལ་ཡང་aའདེགས་པ་དང་།གྲང་བ་དང་ཚ་བའི་རེག་པ་དམིགས་པས་ས་དང་ཆུ་དང་མེ་དང་ལྡན་པར་མངོན་ནོ།།འདིར་དཔེ་ནི་ཕྱེ་དང་ལན་ཚྭ་དང་།ཕྱེ་མ་དང་།སྐོམ་སྦྱར་བ་ལྟ་བུར་བལྟ་བར་བྱའོ།།ད་
34. ནི་རྒྱུར་བྱས་པའི་གཟུགས་བརྗོད་པར་བྱ་སྟེ།དེའི་ཕྱིར་སྨྲས་པ།རྒྱུར་བྱས་པའི་གཟུགས་གང་aཞེ་ན་ཞེས་བྱ་བ་སྟེ།དེ་ཡང་རྣམ་པ་བཅུ་གཅིག་ཉིད་དོ།།ཇི་ལྟར་
35. ཞེ་ན།དབང་པོ་ལྔ་དང་།ཡུལ་ལྔ་དང་།རྣམ་པར་རིག་བྱེད་མ་ཡིན་པ་ཞེས་བྱ་བའོ།།དེ་ལ་འབྱུང་བ་ཆེན་པོ་བཞི་ནི་གཟུགས་སྐྱེ་བ་ན་རྣམ་པ་ལྔས་རྒྱུར་འགྱུར་ཏེ།སྐྱེད་པ་དང་།གནས་པ་དང་།བརྟེན་པ་དང་།རྟོན་པ་aདང་།འཕེལ་བར་བྱེད་པ་ཞེས་བྱ་བའོ།།དེ་ལ་སྐྱེད་པའི་རྒྱུ་ནི་སྐྱེ་བའི་རྒྱུ་ཉིད་དོ
36. །།དེ་དག་མེད་ན་མི་འབྱུང་བའི་ཕྱིར་རོ།།གནས་ཀྱི་རྒྱུ་ནི་རྟེན་གྱི་རྒྱུ་ཉིད་དེ།འབྱུང་བ་དག་བོར་ན་རྒྱུར་བྱས་པའི་གཟུགས་ལོགས་ཤིག་ཏུ་ཡུལ་ན་གནས་པའི་མཐུ་མེད་པའི་ཕྱིར་རོ།།རྟེན་གྱི་རྒྱུ་ནི་རྗེས་སུ་འཇུག་aཔའི་རྒྱུ་ཉིད་དེ་འབྱུང་བ་དག་གྱུར་ན་དེ་ལ་བརྟེན་པ་རྒྱུར་བྱས་པའི་གཟུགས་ཀྱང་འགྱུར་པའི་ཕྱིར་རོ།།རྟོན་པའི་རྒྱུ་ནི་གནས་པའི་རྒྱུ་སྟེ།འདྲ་བར་འབྱུང་བའི་དུས་ན་འབྱུང་བ་རྣམས་ཀྱིས་རྒྱུར་བྱས་པའི་གཟུགས་ཀྱི་རྒྱུན་མི་ཆད་
37. པའི་ཚུལ་ནི་
38. འཛིན་པའི་ཕྱིར་རོ།།འཕེལ་བར་བྱེད་པའི་རྒྱུ་ནི་འཕེལ་aབའི་དུས་ན་འབྱུང་བ་རྣམས་ཀྱིས་
39. རྒྱུར་བྱས་པའི་གཟུགས་བརྟས་
40. པར་བྱེད་པའི་ཕྱིར་རོ།།དེ་ལྟར་ན་འབྱུང་བ་ཆེན་པོ་བཞི་པོ་དེ་དག་ནི་རྣམ་པ་ལྔས་རྒྱུར་བྱས་པའི་གཟུགས་རྣམ་པ་བཅུ་གཅིག་གི་རྒྱུ་ཡིན་ནོ།།དེ་ལ་མིག་གི་དབང་པོ་གང་ཞེ་ན།ཡུལ་ཁ་དོག་གཟུགས་དང་བའོ།།བལྟ་བས་aན་མིག་སྟེ།དབང་བྱེད་པའི་དོན་ནི་དབང་པོའི་དོན་ཏོ།།དེ་དག་གང་ཞིག་གང་ལ་དབང་བྱེད་ཅེ་ན་མིག་གི་དབང་པོ་ནི་མིག་གི་རྣམ་པར་ཤེས་པ་མཚུངས་པར་ལྡན་པ་དང་བཅས་པ་འབྱུང་བ་ན་དབང་བྱེད་དོ།།རྣ་བའི་དབང་པོ་ནི་རྣ་བའི་རྣམ་པར་ཤེས་པ་མཚུངས་པར་ལྡན་པ་དང་བཅས་པ་aའབྱུང་བ་ན་དབང་བྱེད་དོ།།དེ་བཞིན་དུ་སྣ་དང་ལྕེ་དང་ལུས་ཀྱི་དབང་པོ་རྣམས་ཀྱང་སྣ་དང་ལྕེ་དང་ལུས་ཀྱི་རྣམ་པར་ཤེས་པ་མཚུངས་པར་ལྡན་པ་དང་བཅས་པ་འབྱུང་བ་ན་དབང་བྱེད་དོ།།ཡུལ་ཁ་དོག་གཟུགས་དང་བ་ཞེས་བྱ་བ་ནི་ཡུལ་གཟུགས་ཀྱི་
41. ཡུལ་ཅན་མིག་གི་དབང་པོ་སྟོན་ཏོ།།དབང་aཔོ་དེ་ནི་དང་བའི་བདག་ཉིད་དེ
42. །གཟུགས་དང་བ་ཞེས་བྱ་བ་ནི་མིག་གི་འབྲས་བུ་ཕྱོགས་གསལ་བ་སྟེ།ཞོ་ག་ཆུ་ལྟ་བུའོ།།གང་ཡོད་ན་མིག་གི་རྣམ་པར་ཤེས་པ་འབྱུང་གི་མེད་ན་མི་འབྱུང་བ་དེ་ནི་མིག་གི་དབང་པོ་གཟུགས་དང་བའི་བདག་ཉིད་དུ་རིག་པར་བྱའོ།།རྣ་བའི་དབང་པོ་གང་ཞེ་ན།aཡུལ་སྒྲ་གཟུགས་དང་བའོ་ཞེས་བྱ་བ་ནི།ཡུལ་སྒྲས་ཡུལ་ཅན་རྣ་བའི་དབང་པོ་སྟོན་ཏོ།།དབང་པོ་དེ་ནི་དང་བའི་བདག་ཉིད་དེ།གཟུགས་དང་བ་ཞེས་བྱ་བ་ནི་རྣ་བའི་འབྲུག་གི་ཕྱོགས་གསལ་བ་དེ་ཞོ་ག་ཆུ་དང་བ་ལྟ་བུའོ།།གང་ཡོད་ན་རྣ་བའི་རྣམ་པར་ཤེས་པ་འབྱུང་གི་མེད་ན་མི་འབྱུང་aབ་དེ་ནི་རྣ་བའི་དབང་པོའི་གཟུགས་དང་བའི་བདག་ཉིད་དུ་རིག་པར་བྱའོ།།དེ་བཞིན་དུ་སྣའི་དབང་པོ་ནི་སྣའི་ཚིགས་ཀྱི་ནང་རོལ་ནའོ།།ལྕེའི་དབང་པོ་ནི་ལྕེའི་དབུས་ན་སྐྲའི་རྩེ་མོ་ཙམ་མ་གཏོགས་སོ།།གཞན་དག་ན་རེ་ཟླ་བ་ཁམ་པ་ལྟ་བུའོ་ཞེའོ།།ལུས་ཀྱི་དབང་པོ་ནི་ཐམས་ཅད་དུ་aཁྱབ་པོ།།གལ་ཏེ་དེ་ལྟ་ན་གང་ལ་ལྕེའི་དབང་པོ་ཡོད་པ་དེ་ལ་ལུས་ཀྱི་དབང་པོ་ཡང་ཡོད་དོ་ཞེ་ན།གང་གི་ཡུལ་དྲག་
43. པའོ།།མཉམ་པར་གྱུར་ན།ལྕེའི་དབང་པོ་ཡུལ་སྔར་
44. འཛིན་ཏེ།ཟ་འདོད་པས་ཕུང་པོའི་རྒྱུན་ཟ་འདོད་པར་ཆུམས་པའི་ཕྱིར་རོ།།དབང་པོ་རྣམས་བཤད་ཟིན་ཏོ།།ཡུལ་aལྔ་བརྗོད་པར་བྱ་སྟེ།སྨྲས་པ།གཟུགས་གང་ཞེ་ན།མིག་གི་ཡུལ་ཏེ།ཁ་དོག་དང་དབྱིབས་དང་རྣམ་པར་རིག་བྱེད་དོ་ཞེས་བྱ་བ་ནི་འདིར་ཡུལ་ཅན་དབང་པོས་
45. ཡུལ་སྟོན་ཏེ།མིག་གི་དབང་པོའི་སྤྱོད་ཡུལ་གྱི་དོན་གང་ཡིན་པ་དེ་གཟུགས་ཞེས་བྱ་བའི་ཐ་ཚིག་གོ།།དེ་ལ་ཁ་དོག་ནི་རྣམ་པ་aབཞི་སྟེ།སྔོན་པོ་དང་།སེར་པོ་དང་།དམར་པོ་དང་།དཀར་པོའོ།།དེའི་དབྱེ་བ་ནི་འདི་ལྟ་སྟེ།གྲིབ་མ་དང་།ཉི་མ་དང་།སྣང་བ་དང་།མུན་པ་དང་།སྤྲིན་དང་།དུ་བ་དང་།རྡུལ་དང་།ཁུག་རྣ་དང་།ནམ་མཁའོ།།དབྱིབས་ནི་རྣམ་པ་བརྒྱད་དེ།ལྷམ་པ་aདང་།ཟླུམ་པོ་དང་།མཐོ་བ་དང་།དམའ་བ་དང་།ཕྱ་ལེ་བ་དང་།ཕྱ་ལེ་བ་མ་ཡིན་པ་དང་།རིང་པོ་དང་།ཐུང་ངུའོ།།ལྷམ་པ་ནི་གྲུ་བཞི་པའོ།།ཀུན་ཏུ་དཀྱིལ་འཁོར་ནི་ཟླུམ་པའོ།།རི་ལ་སོགས་པ་ནི་མཐོ་བའོ།།ཁྲོན་པ་ལ་སོགས་པ་ནི་དམའ་བའོ།།དབྱིབས་མཉམ་པ་ནི་aཕྱ་ལེ་བའོ།།དབྱིབས་མི་མཉམ་པ་ནི་ཕྱ་ལེ་བ་མ་ཡིན་པའོ།།རིང་པོ་དང་ཐུང་ངུ་ནི་ལྟོས་
46. པའོ།།གལ་ཏེ་ལྟོས་པས་ཐ་དད་པའི་ཕྱིར་ཡོངས་སུ་མི་འགྲུབ་པོ་ཞེ་ན།ལྟོས་པས་ཐ་དད་པར་མི་རུང་བ་མེད་དེ།ཕ་དང་བུ་བཞིན་ནོ།།དཔེར་ན་ཕ་ལ་ལྟོས་ནས་ནམ་དུ་ཡང་བུ་ཕར་མི་འགྱུར།aབུ་ལ་ལྟོས་ནས་ནམ་དུ་ཡང་ཕ་བུར་མི་འགྱུར་བ་དེ་བཞིན་དུ་གང་ལ་ལྟོས་ནས་གང་རིང་བ་དེ་དེ་ལ་ལྟོས་ནས་ནམ་དུ་ཡང་ཐུང་ངུར་མི་འགྱུར་རོ།།གང་ལ་ལྟོས་ནས་ཐུང་བ་དེ་དེ་ལ་ལྟོས་ནས་ནམ་ཡང་རིང་པོར་མི་འགྱུར་ཏེ།རིང་པོ་དང་ཐུང་ངུར་འཐད་དོ།།གཟུགས་བཤད་ཟིན་ཏོ།།ད་
47. ནི་སྒྲ་aབརྗོད་པར་བྱ་སྟེ།དེ་སྨྲས་པ།སྒྲ་གང་ཞེ་ན།རྣ་བའི་ཡུལ་སྟེ་
48. ཟིན་པ་དང་།མ་ཟིན་པ་དང་།གཉིས་ཀའི་སྟེ།འབྱུང་བ་ཆེན་པོའི་རྒྱུ་ལས་བྱུང་བའོ།།ཟིན་པ་ཞེས་བྱ་བ་
49. དོན་གང་ཞེ་ན།སེམས་དང་སེམས་ལས་བྱུང་བ་རྣམས་ཀྱིས་རྟེན་གྱི་དངོས་པོར་གཟུང་བ་སྟེ་ཕན་པ་དང་
50. གནོད་པ་གཉིས་aཀྱི་
51. ཕན་ཚུན་རྗེས་སུ་འཇུག་པའི་ཕྱིར་འཇིག་རྟེན་ན་གང་སེམས་ཡོད་པ་དེ་ཟིན་པ་ཞེས་བརྗོད་དོ།།དེ་ལྟར་ཟིན་པའི་འབྱུང་བ་ཆེན་པོ་རྣམས་ཀྱིས་བསྐྱེད་པའི་སྒྲ་དེ་ཟིན་པའི་འབྱུང་བའི་རྒྱུ་ལས་བྱུང་བ་ཞེས་བྱ་བ་
52. སྟེ།ལག་པ་དང་ངག་གི་སྒྲའོ།།མ་ཟིན་པའི་འབྱུང་བ་ཆེན་པོའི་རྒྱུ་ལས་བྱུང་བ་ནི་རླུང་aདང་ནགས་ཚལ་ལ་སོགས་པའི་སྒྲའོ།།གཉི་གའི་སྒྲ་འབྱུང་བ་ཆེན་པོའི་རྒྱུ་ལས་བྱུང་བ་ནི་ལག་པ་དང་རྔ་ལ་སོགས་པའི་སྒྲའོ།།དེ་ཡང་བཤད་པའི་བྱེ་བྲག་གིས་
53. རྣམ་པ་བཞིར་འགྱུར་ཏེ།འཇིག་རྟེན་གྱི་གྲགས་པ་དང་།ཡོངས་སུ་བརྟགས་པ་དང་།གྲུབ་པས་བསྟན་པ་དང་།ཐ་སྙད་aབཏགས་པའོ།།འཇིག་རྟེན་གྱི་གྲགས་པ་ནི་འཇིག་རྟེན་པའི་བརྗོད་པ་སྟེ།འདི་ལྟ་སྟེ།བུམ་པ་དང་སྣོམ་
54. བུ་དང་ཤིང་རྟ་ཞེས་བྱ་བ་ལ་སོགས་པའོ།།ཡོངས་སུ་བརྟགས་པ་ནི་མུ་སྟེགས་ཅན་རྣམས་ཀྱིས་བརྗོད་པ་སྟེ།འདི་ལྟ་སྟེ།གཙོ་བོ་ནི་བྱེད་པ་ཞེས་བྱ་བ་ལ་སོགས་པའོ།།གྲུབ་aཔས་བསྟན་པ་ནི་འཕགས་པས་བསྟན་པ་སྟེ།འདུ་བྱེད་ཐམས་ཅད་ནི་མི་རྟག་པའོ་ཞེས་བྱ་བ་ལ་སོགས་པའོ
55. །།ཐ་སྙད་པ་ནི་འཕགས་པ་དང་འཕགས་པ་མ་ཡིན་པའི་སྟེ།མཐོང་བ་དང་མ་མཐོང་བ་ལ་སོགས་པའི་ཐ་སྙད་ཀྱི་དབང་དུ་བྱས་པར་རིག་པར་བྱའོ།།གྲུབ་པའི་
56. མཐའ་ལས་ནི།aརྣ་བའི་ཡུལ་འབྱུང་བ་ཆེན་པོ་བཞི་ལས་གྲུབ་པའི་གཟུགས་ཞེས་འབྱུང་ངོ་།།སྒྲ་བཤད་ཟིན་ཏོ
57. །།དྲི་གང་ཞེ་ན།སྣའི་ཡུལ་ཏེ་
58. དྲི་ཞིམ་པ་དང་།དྲི་ང་བ་དང་།དེ་ལས་གཞན་པའོ།།དྲི་ཞིམ་པ་ནི་གང་མནམ་
59. ན་ཕུང་པོའི་རྒྱུན་རྒྱས་པར་འགྱུར་བའོ།།དྲི་ང་བ་ནི་གང་བསྣམས་ན་ཕུང་པོའི་
60. aརྒྱུན་ཉམས་པར་འགྱུར་རོ།།དྲི་མཉམ་པ་ནི་གང་དེ་གཉི་གར་མི་འགྱུར་བའོ།།དེ་ཡང་ལྷན་ཅིག་སྐྱེས་པ་དང་སྦྱར་བ་དང་གྱུར་པའོ།།དྲི་བཤད་ཟིན་ཏོ།།རོ་གང་ཞེ་ན།ལྕེའི་ཡུལ་ཏེ
61. །མངར་བ་དང་།སྐྱུར་བ་དང་།ལན་ཚྭ་དང་།ཚ་བ་དང་།ཁ་བ་དང་།བསྐ་བ་ཞེས་བྱའོ
62. །།མྱང་aབར་བྱ་བའི་ཕྱིར་རོ་ཞེས་བྱ་བ་སྟེ།རོ་མྱང་བ་ཞེས་བྱ་བའི་ཐ་ཚིག་གོ།།དེ་ལ་མངར་བ་ནི་བུ་རམ་དང་།ཤ་ཁ་ར་ལ་སོགས་པའོ།།སྐྱུར་བ་ནི་ཚ་དང་སྐྱུར་རྩི་ལ་སོགས་པའོ།།ལན་ཚྭ་ནི་ལན་ཚྭ་ལྔའོ།།ཚ་བ་ནི་ཚ་བ་གསུམ་མོ།།ཁ་བ་ནི་པ་ཏོ་ལའི་ལོ་མ་ལ་སོགས་པའོ།།བསྐ་བ་ནི་ཤིང་འཛམ་བུའི་
63. ཤུན་པ་aལ་སོགས་པའོ།།དེ་ཡང་ཡིད་དུ་འོང་བ་དང་།ཡིད་དུ་མི་འོང་བ་དང་།གཉི་ག་མ་ཡིན་པ་དང་།ལྷན་ཅིག་སྐྱེས་པ་དང་།སྦྱར་བ་དང་གྱུར་པའོ།།རོ་བཤད་ཟིན་ཏོ།།རེག་བྱའི་ཕྱོགས་གཅིག་གང་ཞེ་ན།ལུས་ཀྱི་ཡུལ་ཏེ།འབྱུང་བ་ཆེན་པོ་བཞི་བཞག་
64. སྟེ།འཇམ་པ་དང་།aརྩུབ་པ་དང་།ལྕི་བ་དང་།ཡང་བ་དང་།གྲང་བ་དང་།བཀྲེས་པ་དང་།སྐོམ་པའོ་ཞེས་བྱ་བ་ལ་འཇམ་པ་ནི་གཉེན་
65. ཞིང་མནན་པར་འོས་པ་སྟེ།པགས་པས་བཤུད་ནས་དེ་རྟོག་
66. པའི་ཕྱིར་རོ།།རྩུབ་པ་ནི་རུད་རུད་
67. པོ་སྟེ།རེག་བྱ་ཙམ་དུ་ཟད་ཅིང་བཟུང་བས་རེག་པའི་ཕྱིར་རོ།།aལྕི་བ་དང་ཡང་བ་ནི་སྲང་གིས་བཅལ་བས་དེ་རྟོགས་
68. པའི་ཕྱིར་རོ།།གྲང་བ་ནི་རླུང་གི་འདུས་ཏེ་རེག་པའི་ཕྱིར་ཏེ།དེ་ནི་དྲོ་བ་འདོད་པར་བྱེད་པའོ།།བཀྲེས་པ་ནི་ཟ་འདོད་པའོ།།སྐོམ་པ་ནི་འཐུང་འདོད་པའོ།།གལ་ཏེ་དེ་ལྟ་ན་བཀྲེས་པ་དང་།སྐོམ་པ་ནི་སེམས་ལས་aབྱུང་བ་ཡིན་པའི་ཕྱིར་རྒྱུར་བྱས་པའི་གཟུགས་སུ་མི་འགྲུབ་པོ།།སྨྲས་པ།རྒྱུ་ལ་འབྲས་བུ་གདགས་ཕྱིར་ཏེ།།དཔེར་ན།སངས་རྒྱས་རྣམས་ནི་འབྱུང་བ་བདེ།།ཆོས་བསྟན་པ་ཡང་བདེ་བའོ།།དགེ་འདུན་མཐུན་པ་བདེ་བ་ཡིན།།མཐུན་པ་རྣམས་ཀྱི་དཀའ་ཐུབ་བདེ།།ཞེས་བྱ་བ་ལྟ་བུ་སྟེ།aའདི་ལ་མེ་དང་རླུང་གི་ཤས་ཆེ་སྟེ།ཟས་དང་སྐོམ་པ་བཞུ་བའི་
69. སྐབས་ནས་ལུས་ཉམས་
70. དམའ་སྟེ།མེ་དང་རླུང་ཞེས་བྱ་བའི་རེག་བྱ་དེ་ལ་བརྟེན་ནས་འབྲས་བུར་གྱུར་པ།གཉེན་པོ་འདོད་པས་བཀྲེས་པ་དང་།སྐོམ་པ་འབྱུང་སྟེ།རྒྱུ་རེག་བྱ་དེ་ལ་བཀྲེས་པ་དང་སྐོམ་པ་གདགས་སོ།།དེ་aལྟར་རེག་བྱ་རྣམ་པ་བདུན་པོ་འདི་དང་།གོང་དུ་སྨོས་པ་འབྱུང་བ་ཆེན་པོ་བཞི་
71. དང་འདི་དག་ནི་བཅུ་གཅིག་གི་བདག་ཉིད་ཡིན་ནོ།ད་ནི་རྣམ་
72. པར་རིག་བྱེད་མ་ཡིན་པ་བརྗོད་པར་བྱ་སྟེ།དེ་སྨྲས་པ།རྣམ་པར་རིག་བྱེད་མ་ཡིན་པ་གང་ཞེ་ན།རྣམ་པར་རིག་བྱེད་དང་།ཏིང་ངེ་འཛིན་ལས་བྱུང་བའི་aགཟུགས་ཏེ།བསྟན་དུ་མེད་
73. ལ་ཐོགས་པ་མེད་པའོ།།གཟུགས་དང་བྱ་བའི་རང་བཞིན་ཡིན་དུ་ཟིན་ཀྱང་།རྣམ་པར་རིག་བྱེད་བཞིན་དུ་གཞན་ལ་རྣམ་པར་རིག་པར་མི་བྱེད་པས་ན།རྣམ་པར་རིག་བྱེད་མ་ཡིན་པའོ།།རྣམ་པར་རིག་བྱེད་ལས་བྱུང་བ་ཞེས་བྱ་བ་ནི་རྣམ་པར་རིག་བྱེད་aགཉིས་ཏེ།ལུས་ཀྱི་རྣམ་པར་རིག་བྱེད་དང་།ངག་གི་རྣམ་པར་རིག་བྱེད་དོ།།དེ་ཡང་དགེ་བ་དང་མི་དགེ་བ་སྟེ།དགེ་བ་ནི་སྲོག་གཅོད་པ་དང་།མ་བྱིན་པར་ལེན་པ་དང་།འདོད་པས་
74. ལོག་པར་གཡེམ་པ་དང་།བརྫུན་དུ་སྨྲ་བ་དང་།ཕྲ་མ་དང་ཚིག་འཁྱལ་བ་དང་།ངག་རྩུབ་མོ་aསྤངས་པའི་སེམས་ཞེས་བྱའོ
75. །།སེམས་ཉིད་ལས་ཡིན་ཏེ།བཅོམ་ལྡན་འདས་ཀྱིས་བཀའ་སྩལ་པ།དགེ་སློང་དག་སེམས་པ་ནི་ལས་སུ་ང་སྨྲའོ་ཞེས་གསུངས་པ་ལྟ་བུའོ།།དེས་བསྐྱེད་པའི་རྣམ་པར་རིག་བྱེད་མ་ཡིན་པ་ནི་དགེ་བ་དག་གོ།།མི་དགེ་བའི་རྣམ་པར་རིག་བྱེད་ནི་aསྲོག་གཅོད་པ་ནས་ཚིག་འཁྱལ་པ་ཞེས་བྱ་བའི་བར་གྱི་སེམས་པ་སྟེ།དེས་བསྐྱེད་པའི་རྣམ་པར་རིག་བྱེད་མ་ཡིན་པ་ནི།མི་དགེ་བ་དག་གོ།།ཏིང་ངེ་འཛིན་ལས་བྱུང་བའི་རྣམ་པར་རིག་བྱེད་མ་ཡིན་པ་ནི་བསམ་གཏན་བཞིས་བསྐྱེད་པའི་རྣམ་པར་རིག་བྱེད་མ་ཡིན་པ་གང་ཡིན་པ་དེ་ནི་ཏིང་ངེ་aའཛིན་ལས་བྱུང་བའོ།།དེ་ལྟར་རྣམ་པར་རིག་བྱེད་མ་ཡིན་པ་འདི་ནི་སྡོམ་པ་དང་སྡོམ་པ་མ་ཡིན་པ་ཞེས་བྱ་བ་རྒྱུར་བྱས་པའི་གཟུགས་ཡིན་ཏེ།ལས་ཀྱི་བག་ཆགས་ཞེས་བྱ་བའི་ཐ་ཚིག་གོ།།རྣམ་པ་དུ་མ་
76. དེ་དག་ཀྱང་གཟུགས་རྣམ་པ་གསུམ་དུ་གྱུར་ཏེ།བསྟན་དུ་ཡོད་ལ་ཐོགས་པ་aདང་བཅས་པ་དང་།བསྟན་དུ་མེད་ལ་ཐོགས་པ་དང་བཅས་པ་དང་།བསྟན་དུ་མེད་ལ་ཐོགས་པ་ཡང་མེད་པའོ།།དེ་ལ་བསྟན་དུ་ཡོད་ལ་ཐོགས་པ་དང་བཅས་པ་ནི་ཁ་དོག་དང་དབྱིབས་དང་།རྣམ་པར་རིག་བྱེད་དོ།།ཡུལ་བསྟན་པས་འདི་ནི་འདི་ནའོ།།ཕ་བི་ནི་ཕ་བི་
77. ནའོ་ཞེས་aབསྟན་དུ་རུང་བའི་ཕྱིར་རོ།།བསྟན་དུ་མེད་ལ་ཐོགས་པ་དང་བཅས་པ་ནི་མིག་དང་།རྣ་བ་དང་།སྣ་དང་།ལྕེ་དང་།ལུས་ཀྱི་དབང་པོ་དང་།སྒྲ་དང་།དྲི་དང་།རོ་དང་།རེག་བྱའོ་ཞེས་བྱ་བའོ།།བསྟན་དུ་མེད་ལ་ཐོགས་པ་མེད་པ་ནི་རྣམ་པར་རིག་བྱེད་མ་ཡིན་པའི་གཟུགས་སོ།།ཅིའི་ཕྱིར་aརྣམ་པར་རིག་བྱེད་མ་ཡིན་པའི་བར་འདི་ལ་གཟུགས་ཀྱི་ཕུང་པོ་ཞེས་བྱ་ཞེ་ན་གཟུགས་སུ་ཡོད་པའི་ཕྱིར་གཟུགས་ཏེ།བཅོམ་ལྡན་འདས་ཀྱིས་བཀའ་སྩལ་པ།དགེ་སློང་དག་གཟུགས་སུ་རུང་བ་
78. གཟུགས་སུ་རུང་བས་དེའི་ཕྱིར་གཟུགས་ཉེ་བར་ལེན་པའི་ཕུང་པོ་ཞེས་བྱའོ།།ཅིས་aགཟུགས་སུ་རུང་ཞེ་ན།གཟུགས་རྣམ་པ་གཉིས་ཀྱིས་གཟུགས་
79. ཏེ་རེག་པས་གཟུགས་སུ་རུང་བ་དང་ཡུལ་བརྟགས་པས་གཟུགས་སུ་རུང་བ་སྟེ་རེག་པས་གཟུགས་སུ་རུང་བ་གང་ཞེ་ན།ལག་པའི་འདུས་ཏེ་རེག་པས་རེག་པ་དང་།དབྱིགས་
80. པའི་འདུས་ཏེ་རེག་པ་དང་།གྲང་བ་དང་།ཚ་བ་དང་།aབཀྲེས་པ་དང་།སྐོམ་པ་དང་།སྦྲང་བུ་དང་།ཤ་སྦྲང་དང་།རླུང་དང་།ཉི་མ་དང་།སྡིག་སྦྲུལ་རྣམས་ཀྱིས་རེག་ན་གནོད་པར་འགྱུར་བའོ།།ཡུལ་བརྟགས་པས་གཟུགས་སུ་རུང་བ་ནི་གཟུགས་འདི་དང་འདི་ཞེས་བྱ་བ་དང་།གཟུགས་འདི་ལྟ་བུ་དང་འདི་ལྟ་བུ་ཞེས་བྱ་བ་སྟེ།aམཉམ་པར་གཞག་
81. པའི་ཡིད་དམ།མཉམ་པར་མ་བཞག་
82. པའི་ཡིད་རྟོག་པ་དང་མཚུངས་པར་ལྡན་པས་མངོན་རྟགས་སུ་
83. འཛིན་པའོ།།ཡུལ་ཞེས་བྱ་བ་མངོན་སུམ་དུ་གྱུར་པའི་ཕྱོགས་ལ་འདི་དང་འདི་ཞེས་བྱ་བ་དང་།ཀེང་རུས་ལ་སོགས་པ་ཤེས་བྱའི་
84. དངོས་aཔོ་དང་འདྲ་བའི་གཟུགས་བརྙན་ལ་འདི་ལྟ་བུ་དང་འདི་ལྟ་བུ་ཞེས་
85. ཁ་དོག་དང་།དབྱིབས་ཀྱི་བྱེ་བྲག་གོ།།མངོན་རྟགས་སུ་འཛིན་ཞེས་བྱ་བ་ནི་དེ་བཞིན་དུ་ཤེས་པའོ།།དེ་སྐད་དུ་དོན་གྱི་སྡེ་ཚན་ལས་ཀྱང་གསུངས་ཏེ།གལ་ཏེ་འདོད་པ་ཚོལ་བྱེད་ཅིང་།།འདོད་པ་སྐྱེས་པའི་ལུས་ཅན་དེ།།aའདོད་པ་དེ་དག་མ་འབྱོར་ན།།ཟུག་རྡུ་ཟུག་བཞིན་གནོད་པར་གྱུར།།ཞེས་གསུངས་ཏེ།སེམས་དང་ལྡན་པ་ལ་ནི་གནོད་པར་རུང་ན་སེམས་མེད་པ་ལ་ནི་ཇི་ལྟར་གནོད་པར་རུང་།སྨྲས་པ།གྱུར་པ་འབྱུང་བ་དག་
86. ན་གཞན་དང་གཞན་དུ་གྱུར་
87. ཞེས་བྱ་བའི་ཐ་ཚིག་གོ།།གཟུགས་ཀྱི་aཕུང་པོ་བཤད་ཟིན་ཏོ།།ཚོར་བ་བརྗོད་པར་བྱ་སྟེ།དེ་སྨྲས་པ།ཚོར་བ་གང་ཞེ་ན།མྱོང་བ་རྣམ་པ་གསུམ་སྟེ།བདེ་བ་དང་།སྡུག་བསྔལ་བ་དང་།སྡུག་བསྔལ་བ་ཡང་མ་ཡིན།བདེ་བ་ཡང་མ་ཡིན་པ་སྟེ་ཞེས་བྱ་བ་ནི་ཚོར་བའི་ཕུང་པོ་ཞེས་བྱ་བའི་ཐ་ཚིག་གོ།།རྣམ་aཔ་གསུམ་ཞེས་བྱ་བ་ནི་མདོར་བསྡུ་ན་རྣམ་པ་གསུམ་ཞེས་བྱ་བའི་ཐ་ཚིག་གོ།།མྱོང་བ་ཞེས་བྱ་བ་ནི་ཉམས་སུ་མྱོང་བས་ན་མྱོང་བའོ།།ཡང་ན་མྱོང་བར་བྱེད་པས་ན་མྱོང་བའོ།།བདེ་བ་ནི་གང་འགག་ན་ཕྲད་པར་འདོད་པའོ་ཞེས་བྱ་བ་ལ་བདེ་བ་མྱོང་བ་འགག་
88. པ་ནི་མེད་པར་འགྱུར་བའོ
89. །།aཕྲད་པར་འདོད་པ་ནི་མྱོང་པར་འདོད་པའོ།།སྡུག་བསྔལ་ནི་གང་བྱུང་ན་བྲལ་བར་འདོད་པའོ་ཞེས་བྱ་བ་ལ་བྲལ་བ་ནི་སོ་སོར་གྱེས་པའོ།།འདོད་པ་ནི་མངོན་པར་འདོད་པའོ།།སྡུག་བསྔལ་བ་ཡང་མ་ཡིན་བདེ་བ་ཡང་མ་ཡིན་པ་ནི་དེ་
90. གང་བྱུང་ན་གཉི་གར་འདོད་པར་མི་འགྱུར་བའོ་ཞེས་བྱ་aབ་ནི་ཕྲད་པར་ཡང་མི་འདོད་འབྲལ་བར་ཡང་མི་འདོད་ཅེས་བྱ་བའི་ཐ་ཚིག་གོ།།ཚོར་བ་ནི་གནས་དང་རང་བཞིན་དང་།གནས་བསྡུ་བ་དང་།ཀུན་ནས་ཉོན་མོངས་པ་དང་།རྣམ་པར་བྱང་བས་རྣམ་པར་གཞག་
91. སྟེ།དེ་ལ་གནས་ནི་མིག་གི་འདུས་ཏེ་རེག་པ་ལས་བྱུང་བ་ནས།ཡིད་ཀྱི་aའདུས་ཏེ་རེག་པ་ལས་བྱུང་བའི་ཚོར་བའི་བར་དུའོ།།རང་བཞིན་ནི་བདེ་བ་དང་།སྡུག་བསྔལ་དང་།སྡུག་བསྔལ་བ་ཡང་མ་ཡིན་བདེ་བ་ཡང་མ་ཡིན་པའོ།།གནས་བསྡུ་བ་ནི་གཟུགས་ཅན་དང་།གཟུགས་མེད་པར་གནས་བསྡུ་བ་སྟེ།གཟུགས་ཅན་དུ་གནས་བསྡུ་བ་ནི་རྣམ་པར་aཤེས་པ་ལྔ་དང་།མཚུངས་པར་ལྡན་པ་ལུས་ཀྱི་ཚོར་བའོ།།གཟུགས་མེད་པར་གནས་བསྡུ་བ་ནི་སེམས་ཀྱི་ཚོར་བ་སྟེ།ཡིད་ཀྱི་རྣམ་པར་ཤེས་པ་དང་མཚུངས་པར་ལྡན་པའོ
92. །།ཀུན་ནས་ཉོན་མོངས་པ་ནི་ཟང་ཟིང་དང་བཅས་པའི་ཚོར་བ་དང་།ཞེན་པ་ལ་གནས་པའོ།།ཟང་ཟིང་aདང་བཅས་པ་ནི་ལུས་ལ་སྲེད་པ་དང་ལྡན་པའོ།།ཞེན་པ་ལ་གནས་པ་ནི་འདོད་པའི་ཡོན་ཏན་ལྔ་ལ་སྲེད་པ་དང་ལྡན་པའོ།།འདོད་པའི་ཡོན་ཏན་ལྔ་ནི་གཟུགས་དང་།སྒྲ་དང་དྲི་དང་རོ་དང་རེག་བྱ་ཞེས་བྱ་བའོ
93. །།འདོད་པར་བྱེད་པས་འདོད་པས་ཏེ
94. །དོན་དུ་གཉེར་ཞེས་བྱ་བའི་ཐ་ཚིག་aགོ།།རྣམ་པར་བྱང་བ་ནི་ཟང་ཟིང་མེད་པ་དང་།མངོན་པར་འབྱུང་བ་ལ་བརྟེན་པ་སྟེ།ཟང་ཟིང་མེད་པ་ནི་བདག་ལ་སྲེད་པ་དང་བྲལ་བ་
95. ཞེས་བྱ་བའི་ཐ་ཚིག་གོ།།མངོན་པར་འབྱུང་
96. བ་ལ་བརྟེན་པ་ཞེས་བྱ་བ་ལ་མངོན་པར་བྱུང་བ་
97. ནི་ཟག་པ་ཟད་པའི་ལམ་མོ།།དེ་ལ་བརྟེན་པའི་ཚོར་བ་ནི་aམངོན་པར་བྱུང་བ་ལ་བརྟེན་པའི་ཚོར་བའོ།།དེ་ཡང་མཚན་ཉིད་ཅི་ཞེ་ན།མྱོང་བའི་མཚན་ཉིད་དེ།མྱོང་བ་རྣམ་པ་ཇི་ལྟ་བུས་དགེ་བ་དང་།མི་དགེ་བའི་ལས་རྣམས་ཀྱི་འབྲས་བུ་རྣམ་པར་སྨིན་པར་
98. སོ་སོར་མྱོང་བའོ།།ཇི་ལྟར་སོ་སོར་མྱོང་ཞེ་ན།ལས་དགེ་བ་རྣམས་ཀྱི་འབྲས་བུ་རྣམ་aཔར་སྨིན་པ་ནི་བདེ་བ་མྱོང་བའོ།།མི་དགེ་བ་རྣམས་ཀྱི་སྡུག་བསྔལ་མྱོང་བའོ།།གཉི་ག་རྣམས་ཀྱི་ནི་འབྲས་བུ་རྣམ་པར་སྨིན་པ་སྡུག་བསྔལ་བ་ཡང་མ་ཡིན་བདེ་བ་ཡང་མ་ཡིན་པ་སྟེ
99. །དགེ་བ་དང་མི་དགེ་བའི་ལས་རྣམས་ཀྱི་ཀུན་གཞི་རྣམ་པར་ཤེས་པ་ཇི་ལྟ་བ་བཞིན་ནོ།།ཚོར་བའི་aཕུང་པོ་བཤད་ཟིན་ཏོ།།ཚོར་བའི་འོག་ཏུ་འདུ་ཤེས་བརྗོད་པར་བྱ་སྟེ།དེ་སྨྲས་པ་འདུ་ཤེས་གང་ཞེ་ན་ཡུལ་ལ་མཚན་མར་འཛིན་པའོ་ཞེས་བྱ་བ་སྟེ།དམིགས་པ་ལ་མཚན་མར་འཛིན་ཞེས་བྱ་བའི་ཐ་ཚིག་གོ།།དེ་ལ་ཁ་ཅིག་གོལ་ཏེ།གལ་ཏེ་འདུ་ཤེས་རྒོལ་ས་ཆད་
100. དམིགས་aཔ་ལ་མཚན་མར་འཛིན་པ་ཡིན་ན།མཚན་མ་མེད་པའི་འདུ་ཤེས་དང་།མཚན་མ་དང་བཅས་པའི་འདུ་ཤེས་དང་།ཆུང་ངུའི་འདུ་ཤེས་དང་།རྒྱ་ཆེན་པོར་གྱུར་པའི་འདུ་ཤེས་དང་།ཚད་མེད་པའི་འདུ་ཤེས་དང་།ཅི་ཡང་མེད་པའི་སྐྱེ་མཆེད་ཀྱི་འདུ་ཤེས་aཞེས་བྱ་བའི་མདོ་དང་འགལ་ལོ་ཞེས་ཟེར་རོ།།མཚན་མ་མེད་པའི་འདུ་ཤེས་ནི་ཐ་སྙད་ལ་མི་མཁས་པ་དང་།མཚན་མ་མེད་པའི་དབྱིངས་ལ་སྙོམས་པར་ཞུགས་པ་དང་།འདུ་ཤེས་མེད་འདུ་ཤེས་མེད་མིན་ལ་སྙོམས་པར་ཞུགས་པའི་འདུ་ཤེས་གང་ཡིན་
101. པའོ།།ཐ་སྙད་ལ་མི་aམཁས་པ་ནི་མིང་མ་བསླབས་པས་གཟུགས་ཀྱི་འདུ་ཤེས་ནི་ཡོད་ཀྱི།གཟུགས་སོ་ཞེས་བྱ་བར་ནི་མི་ཤེས་བ་སྟེ།དེའི་ཕྱིར་མཚན་མ་མེད་པའི་འདུ་ཤེས་ཞེས་བྱའོ།།མཚན་མ་མེད་པའི་དབྱིངས་ལ་སྙོམས་པར་ཞུགས་པ་ནི།གཟུགས་དང་སྒྲ་དང་དྲི་དང་རོ་དང་རེག་བྱ་དང་།མིག་ལ་aསོགས་པ་དབང་པོ་ལྔ་པོ་ཐམས་ཅད་ཀྱི་མཚན་མ་དང་བྲལ་བའོ།།མཚན་མ་མེད་པ་མྱ་ངན་ལས་འདས་པ་ལ་འདུ་ཤེས་པ་ནི་མཚན་མ་མེད་པའི་འདུ་ཤེས་སོ།།སྲིད་པའི་རྩེ་མོ་ལ་སྙོམས་པར་ཞུགས་པ་ནི་དམིགས་པ་ལ་མཚན་མར་མང་དུ་མི་བྱེད་པས་མཚན་མ་མེད་པའི་འདུ་ཤེས་aསོ།།མཚན་མ་མེད་པའི་འདུ་ཤེས་བཤད་ཟིན་ཏོ།།མཚན་མ་དང་བཅས་པའི་འདུ་ཤེས་
102. ནི་གང་ཐ་སྙད་ལ་མཁས་པའོ།།ཆུང་ངུའི་འདུ་ཤེས་གང་ཞེ་ན།ཆུང་ངུའི་ནི་འདོད་པའི་ཁམས་ཏེ་ངན་པའི་ཕྱིར་རོ།།དེ་ལ་འདུ་ཤེས་པ་ནི་ཆུང་ངུའི་འདུ་ཤེས་ཏེ།གང་གིས་འདོད་aཔའི་ཁམས་ཤེས་པའོ།།རྒྱ་ཆེན་པོར་གྱུར་པའི་འདུ་ཤེས་གང་ཞེ་ན།གང་གི་གཟུགས་ཀྱི་ཁམས་ཤེས་པའོ།།འདི་ལྟར་གཟུགས་ཀྱི་ཁམས་ནི་རྒྱ་ཆེན་པོར་གྱུར་པ་སྟེ།དེ་ནི་མཆོག་ཡིན་པའི་ཕྱིར་རོ།།ཚད་མེད་པའི་འདུ་ཤེས་གང་ཞེ་ན།གང་གིས་ནམ་མཁའ་མཐའ་ཡས་སྐྱེ་aམཆེད་དང་།རྣམ་ཤེས་མཐའ་ཡས་སྐྱེ་མཆེད་ཤེས་པ་སྟེ།དེ་ཉིད་
103. མཐའ་ཡས་པའི་ཕྱིར་རོ།།ཅི་ཡང་མེད་པའི་འདུ་ཤེས་གང་ཞེ་ན།གང་གིས་ཅི་ཡང་མེད་པའི་སྐྱེ་མཆེད་ཤེས་པའོ།།དེ་ལྟ་བས་ན་འགལ་བ་མེད་དེ།ཆོས་མངོན་པ་ལས་དམིགས་པ་དང་རྣམ་པའི་བྱེ་བྲག་འཛིན་aཔའི་འདུ་ཤེས་ཞེས་འབྱུང་བའི་ཕྱིར་རོ།།གལ་ཏེ་དེ་ལྟར་འདུ་ཤེས་ཀྱང་ཡོངས་སུ་གཅོད་པའི་བདག་ཉིད་ཡིན་ན་རྣམ་པར་ཤེས་པ་དང་འདི་གཉིས་བྱེ་བྲག་ཅི་ཡོད།སྨྲས་པ།བྱེ་བྲག་ཕྱེ་
104. སྟེ་རྣམ་པར་ཤེས་པ་ནི་གཟུགས་ལ་སོགས་པའི་དོན་ཙམ་འཛིན་ཏོ།།འདུ་ཤེས་ནི་ཡུལ་དེ་ཉིད་ཡོངས་སུ་aབཅད་ནས་ངེས་པར་འཛིན་པ་སྟེ།འདི་ནི་བྱེ་བྲག་གོ།།འདིའི་མཚན་ཉིད་ནི་འདུས་ཏེ་ཤེས་པར་བྱེད་པའི་མཚན་ཉིད་དེ།མཚན་མར་འཛིན་པ་དང་།མངོན་རྟགས་
105. སུ་འཛིན་པ་ཅི་འདྲ་བ་བས་ཇི་ལྟར་མཐོང་བ་དང་།ཐོས་པ་དང་བྱེ་བྲག་ཕྱེད་པ་དང་།རྣམ་པར་ཤེས་པའི་དོན་ཐ་སྙད་འདོགས་aཔའོ་།།མཐོང་བ་གང་མིག་གིས་མྱོང་བའོ།།ཐོས་པ་ནི་གང་རྣ་བས་མྱོང་བའོ།།བྱེ་བྲག་ཕྱེད་པ་ནི་གང་བདག་གིས་འདི་ལྟ་བུ་དང་འདི་ལྟ་བུ་ཞེས་དཔྱོད་པའོ།།རྣམ་པར་ཤེས་པ་ནི་བདག་ཉིད་ཀྱིས་མྱོང་བའོ།།ཐ་སྙད་འདོགས་པ་ཞེས་བྱ་བ་ནི་བརྗོད་པ་དག་གིས་
106. གོ་བར་བྱེད་ཅེས་བྱ་aབའི་ཐ་ཚིག་གོ།།འདུ་ཤེས་ཀྱི་ཕུང་པོ་བཤད་ཟིན་ཏོ།།འདུ་ཤེས་ཀྱི་ཕུང་པོའི་འོག་ཏུ་འདུ་བྱེད་ཀྱི་ཕུང་པོ་བརྗོད་པར་བྱེ་སྟེ།འདིར་སྨྲས་པ།འདུ་བྱེད་རྣམས་གང་ཞེ་ན་ཞེས་བྱ་བ་སྟེ།འདུ་བྱེད་ཀྱི་ཕུང་པོ་ཞེས་བྱ་བའི་ཐ་ཚིག་གོ།།ཚོར་བ་དང་འདུ་ཤེས་ལས་གཞན་པ་སེམས་aལས་བྱུང་བའི་ཆོས་རྣམས་དང་།སེམས་དང་ལྡན་པ་མ་ཡིན་པ་རྣམས་སོ་ཞེས་བྱ་བ་
107. ནི་ཚོར་བ་ཡང་སེམས་ལས་བྱུང་བའི་ཆོས་ཡིན་ལ་འདུ་ཤེས་ཀྱང་སེམས་ལས་བྱུང་བའི་ཆོས་ཡིན་པས་དེ་གཉིས་བཏོན་ཏེ།སེམས་ལས་བྱུང་བའི་ཆོས་གཞན་གང་དག་རེག་པ་དང་།ཡིད་ལ་བྱེད་པ་ལ་aསོགས་པ་དང་།ཐོགས་
108. པ་ལ་སོགས་པ་ལྡན་པ་མ་ཡིན་པ་ཇི་སྙེད་པ་དེ་དག་ཐམས་ཅད་འདུ་བྱེད་ཀྱི་ཕུང་པོ་ཞེས་བྱ་བའི་ཐ་ཚིག་གོ།།གལ་ཏེ་དེ་ལྟར་ན་ཚོར་བ་དང་འདུ་ཤེས་གཉིས་སེམས་ལས་བྱུང་བར་འདྲ་བ་ལས་ཅིའི་ཕྱིར་ཕུང་པོ་རེ་རེས་
109. བྱས་ལ།རེག་པ་དང་ཡིད་ལ་བྱེད་པ་ལ་aསོགས་པ་ཕུང་པོ་རེ་རེར་མ་བྱས།སྨྲས་པ།ཚོར་བ་དང་འདུ་ཤེས་གཉིས་ཕུང་པོ་རེ་རེར་སོ་སོར་བྱ་དགོས་ཏེ།ཅིའི་ཕྱིར་ཞེ་ན།རྩོད་པའི་རྩ་བ་དང་།འཁོར་བའི་རྒྱུར་འགྱུར་བའི་
110. ཕྱིར་རོ།།རྩོད་པའི་རྩ་བ་གཉིས་ཏེ།འདོད་པ་ལ་ལྷག་པར་ཞེན་པ་དང་།ལྟ་བ་ལ་ལྷག་པར་ཞེན་པའོ།།aཇི་སྐད་དུ་འདོད་པ་ལ་འདོད་ཆགས་པ་དང་།ལྷག་པར་ཞེན་པ་དང་།རྣམ་པར་བཅིང་བ་
111. དང་།ཡོངས་སུ་ཞེན་པ་དང་།ཀུན་ཏུ་འདོད་ཆགས་པའི་རྒྱུས་ཁྱིམ་པ་རྣམས་དང་ཁང་
112. ཁྱིམ་པ་རྣམས་རྩོད་དོ།།ལྟ་བ་ལ་འདོད་ཆགས་པ་དང་ལྷག་པར་ཞེན་པ་དང་།རྣམ་པར་aཞེན་པ་དང་།རྣམ་པར་བཅིང་བ་
113. དང་།ཡོངས་སུ་ཞེན་པ་དང་།ཀུན་ཏུ་འདོད་ཆགས་པའི་རྒྱུས་རབ་ཏུ་བྱུང་བ་རྣམས་དང་།རབ་ཏུ་བྱུང་བ་རྣམས་རྩོད་དོ་ཞེས་གསུངས་པ་ལྟ་བུའོ།།དེ་ལ་སྔ་མ་ནི་ཚོར་བས་བསྐྱེད་པའོ།།ཅིག་ཤོས་ནི་འདུ་ཤེས་ཀྱིས་བསྐྱེད་པའོ།།ཚོར་བ་ལ་རོ་མྱོང་བའི་aདབང་གིས་འདོད་པ་རྣམས་ལ་མངོན་པར་ཆགས་སོ།།འདུ་ཤེས་ཕྱིན་ཅི་ལོག་གི་དབང་གིས་བདག་ཏུ་ལྟ་བ་སྟེ།ཆོས་མ་ཡིན་པ་ལ་ཆོས་སུ་འདུ་ཤེས་པ་དང་།བདག་མེད་པ་ལ་སོགས་པ་ལ་བདག་ཏུ་འདུ་ཤེས་པ་ནི་ལྟ་བ་དེ་དང་དེ་དག་ལས་མངོན་པར་ཆགས་སོ།།ཚོར་བ་ལ་ཞེན་པ་དང་།འདུ་aཤེས་ཕྱིན་ཅི་ལོག་གི་དབང་གིས་
114. འཁོར་རོ་ཞེས་བྱ་བ་ནི་སྲིད་པ་ལ་སྤྱོད་པའི་ཚོར་བ་ལ་ཞེན་པ་ནི་ཚོར་བའི་དབང་གིས་འཁོར་རོ།།ལྟ་བ་ལ་སྤྱོད་པ་ནི་འདུ་ཤེས་ཕྱིན་ཅི་ལོག་གི་དབང་གིས་འཁོར་རོ།།དེ་ལྟར་ན་སྲེད་པ་ལ་སྦྱོར་བའི་
115. ཚོར་བ་དང་།ལྟ་བ་ལ་སྤྱོད་པའི་འདུ་ཤེས་ནི་འཁོར་བའི་རྒྱུས་ཞེས་བྱ་བའོ
116. །།aཡང་ན་ཚོར་བ་ལ་ཞེན་པ་དང་།འདུ་ཤེས་ཕྱིན་ཅི་ལོག་ཅེས་བྱ་བ་ནི་ཕྱིན་ཅི་ལོག་རྣམ་པ་བཞིའི་འདུ་ཤེས་ཀྱིས་འཁོར་རོ་ཞེས་བྱ་བའི་ཐ་ཚིག་གོ།།དེ་ལྟ་བས་ན་འདི་གཉིས་སོ་སོར་ཕུང་པོར་བྱ་བར་འཐད་དེ།ཚོར་བ་དང་།འདུ་ཤེས་ལས་གཞན་པ།རེག་པ་དང་ཡིད་ལ་བྱེད་པ་ལ་སོགས་པ་aའདུ་བྱེད་ཀྱི་ཕུང་པོ་ཞེས་བྱ་ན།གལ་ཏེ་དེ་ལྟ་
117. ན་ནི་མདོ་དང་འགལ་ཏེ་བཅོམ་ལྡན་འདས་ཀྱིས་ནི་སེམས་པའི་ཚོགས་དྲུག་ལ་འདུ་བྱེད་རྣམས་ཏེ།མིག་གི་འདུས་ཏེ་རེག་པ་ལས་བྱུང་བ་སེམས་པ་ནས་ཡིད་ཀྱི་འདུས་ཏེ་རེག་པ་ལས་བྱུང་བའི་སེམས་པའི་བར་དུའོ་ཞེས་གསུངས་སོ།།དེར་ནི་བཅོམ་aལྡན་འདས་ཀྱིས་གཙོ་བོར་སེམས་པ་ལ་འདུ་བྱེད་དུ་གསུངས་ཏེ།དེ་ནི་སེམས་མངོན་པར་འདུ་བྱེད་པའི་ཕྱིར་གཙོ་བོ་ཞེས་བྱའོ
118. །།ཇི་སྐད་དུ་དགེ་བ་ལ་ཡང་སེམས་གཏོང་ངོ་
119. ཞེས་བྱ་བ་ལ་སོགས་པ་གསུངས་པ་ལྟ་བུ་སྟེ།དེ་བས་ན་རེག་པ་ལ་སོགས་པ་ཡང་འདུ་བྱེད་ཀྱི་ཕུང་པོའི་ནང་དུ་འདུས་aཔར་འཐད་དོ།།འཇིག་རྟེན་ན་
120. ཡང་གཙོ་བོ་བསྟན་པར་མཐོང་སྟེ།དཔེར་ན་རྒྱལ་པོ་གཤེགས་སོ་ཞེས་བྱ་བ་ལ་རྒྱལ་པོ་འབའ་ཞིག་འོང་བ་མ་ཡིན་གྱིས་དེ་དང་མ་བྲལ་བའི་གླང་པོ་ཆེ་དང་།རྟ་དང་ཤིང་རྟ་ལ་སོགས་པ་ཡང་འོང་སྟེ།ཉེས་པ་མེད་དོ།།དེ་ལ་སེམས་ལས་བྱུང་བའི་ཆོས་རྣམས་aཀྱང་གང་ཞེ་ན།ཆོས་གང་དག་སེམས་དང་མཚུངས་པར་ལྡན་པ་རྣམས་སོ།།ཅིའི་ཕྱིར་མཚུངས་པར་ལྡན་ཞེ་ན།མཚུངས་པ་རྣམ་པ་ལྔས་མཚུངས་པར་
121. ལྡན་པ་རྣམས་ཏེ།གནས་དང་དམིགས་པ་དང་།རྣམ་པ་དང་།དུས་དང་རྫས་མཚུངས་པ་རྣམས་ཀྱིས་སོ།།དབང་པོ་ལ་གནས་པའི་ཕྱིར་aརོ།།དམིགས་པ་ལ་འཛིན་པའི་ཕྱིར་རོ།།དམིགས་པ་དེ་ཉིད་ཀྱི་རྣམ་པ་ལ་འཛིན་པའི་ཕྱིར་ཏེ།སྔོན་པོ་ལ་སོགས་པའི་རྣམ་པར་ཞེས་བྱ་བའི་ཐ་ཚིག་གོ།།མཚུངས་པར་ལྷན་ཅིག་དུས་གཅིག་ཏུ་འབྱུང་བའི་ཕྱིར་རོ།།རྫས་མཚུངས་པར་ནི་ཐམས་ཅད་ཀྱང་རྫས་རེ་རེའི་ཕྱིར་ཏེ།རྒྱུ་དེ་དག་aགིས་མཚུངས་པར་ལྡན་པ་ཡིན་ནོ།།སེམས་ནི་སེམས་གཞན་དང་མཚུངས་པར་ལྡན་པ་མ་ཡིན་ཏེ།མི་འཕྲད་པའི་ཕྱིར་རོ།།དེ་དག་ནི་རེག་པ་ནས་དཔྱོད་པའི་བར་དུའོ།།དེ་རྣམས་ལས་ལྔ་ནི་ཀུན་ཏུ་འགྲོ་བའོ།།ལྔ་ནི་ཡུལ་སོ་སོར་ངེས་པའོ།།བཅུ་གཅིག་ནི་དགེ་བའོ།།དྲུག་ནི་ཉོན་མོངས་aཔའོ།།ལྷག་མ་ནི་ཉེ་བའི་ཉོན་མོངས་པའོ།།བཞི་ནི་གཞན་དུ་ཡང་འགྱུར་བའོ་ཞེས་བྱ་བ་དེ་ལ།ལྔ་ཀུན་ཏུ་འགྲོ་བ་ནི་ཚོར་བ་དང་།འདུ་ཤེས་དང་།སེམས་པ་དང་།རེག་པ་དང་།ཡིད་ལ་བྱེད་པ་སྟེ།དེ་དག་ནི་སེམས་
122. ཐམས་ཅད་དང་།དགེ་བ་དང་མི་དགེ་བ་དང་།ལུང་དུ་མ་བསྟན་པ་ལ་ཡང་aའབྱུང་ངོ་།།དེ་ལ་སེམས་དགེ་བ་ནི་དད་པ་ལ་སོགས་པ་དང་མཚུངས་པར་ལྡན་པའོ།།མི་དགེ་བ་ནི་འདོད་ཆགས་ལ་སོགས་པ་དང་མཚུངས་པར་ལྡན་པའོ།།དེ་གཉི་ག་མ་ཡིན་པ་ནི་ལུང་དུ་མ་བསྟན་པའོ།།ཡུལ་སོ་སོར་ངེས་པ་ལྔ་ནི་འདུན་པ་དང་།མོས་པ་དང་།དྲན་པ་དང་།ཏིང་ངེ་འཛིན་དང་།aཤེས་རབ་སྟེ།མོས་པ་གང་དུ་འབྱུང་བ་དེར་གདོན་མི་ཟ་བར་འདུན་པ་དང་།དྲན་པ་དང་།ཏིང་ངེ་འཛིན་དང་།ཤེས་རབ་ཀྱང་འབྱུང་བར་འགྱུར་ཏེ།དེ་དག་ནི་ཕན་ཚུན་མེད་ན་མི་
123. འབྱུང་བའི་ཕྱིར་ཡུལ་སོ་སོར་ངེས་པ་ཞེས་བྱ་བའོ
124. །།བཅུ་གཅིག་དགེ་བ་ནི་དད་པ་ནས་རྣམ་པར་མི་འཚེ་བའི་བར་དུའོ།།aཉོན་མོངས་པ་དྲུག་ནི་འདོད་ཆགས་དང་།ཁོང་ཁྲོ་བ་དང་།ང་རྒྱལ་དང་།མ་རིག་པ་དང་།ལྟ་བ་དང་།ཐེ་ཚོམ་གྱི་མཚན་ཉིད་དོ།།ཉེ་བའི་ཉོན་མོངས་པ་དག་ནི་ཁྲོ་བ་ནས་ཤེས་བཞིན་མ་ཡིན་པའི་བར་དུའོ།།བཞི་ནི་གཞན་དུ་ཡང་འགྱུར་རོ་ཞེས་བྱ་བ་ནི་འགྱོད་པ་ནས་དཔྱོད་པའི་aབར་དུའོ།།གཞན་དུ་ཞེས་བྱ་བ་ནི་དོན་གང་།སྨྲས་པ།བཞི་པོ་འདི་དག་ནི་ཉེ་བའི་ཉོན་མོངས་པ་འབའ་ཞིག་མ་ཡིན་ཏེ་ཅི་ཞེ་ན།དགེ་བ་དང་མི་དགེ་བ་དང་།ལུང་དུ་མ་བསྟན་པ་ལ་ཡང་འབྱུང་ངོ་།།འདི་ནི་སེམས་ལས་བྱུང་བ་རྣམས་བསྡུས་པ་སྟེ
125. །མདོར་བསྡུ་
126. ན་ལྔ་བཅུ་རྩ་གཅིག་ཡོད་དོ།།དེ་ལ་aརེག་པ་ལ་སོགས་པ་ནི་མཚན་ཉིད་དང་།ལས་ཀྱིས་བསྟན་པར་ལྟའོ།།མཚན་ཉིད་ནི་རེག་པ་གང་ཞེ་ན།གསུམ་འདུས་ནས་ཡོངས་སུ་གཅད་
127. པའོ།།གསུམ་ཞེས་བྱ་བ་ནི་མིག་དང་གཟུགས་དང་རྣམ་པར་ཤེས་པ་རྣམས་སོ།།དེ་དག་འདུས་ནས་སེམས་ལས་བྱུང་བའི་ཆོས་གང་འབྱུང་བ་དེ་རེག་པ་ལ་aསོགས་པ་
128. སྟེ།དབང་པོའི་འགྱུར་བ་ཡོངས་སུ་གཅོད་པའོ།།ཚོར་བའི་རྟེན་བྱེད་པའི་ལས་ཅན་ནོ།རྣམ་པར་
129. ཤེས་པ་འབྱུང་
130. ནས་བདེ་བ་ལ་སོགས་པའི་ཚོར་བ་དང་།མཐུན་པ་དབང་པོའི་
131. འགྱུར་བ་གང་ཡིན་པ་དེ་རེག་པ་ཡིན་པར་རིག་པར་བྱའོ།།ཡིད་ལ་བྱེད་པ་གང་ཞེ་ན།གང་སེམས་ཀྱི་
132. འཇུག་aཔའོ།།རྩོལ་བར་བྱེད་པས་འཇུག་པ་སྟེ།སེམས་དང་སེམས་ལས་བྱུང་བ་གཏོད་ཅིང་མ་ལུས་པར་སེམས་པ་ནི་ཡིད་ལ་བྱེད་པའོ།།དམིགས་པ་ལ་སེམས་འཛིན་པའི་ལས་ཅན་ནོ།།སེམས་
133. པ་གང་ཞེ་ན་ཡོན་ཏན་དང་།ཉེས་པ་དང་གཉི་ག་མ་ཡིན་པ་ལ་སེམས་མངོན་པར་འདུ་བྱེད་པ་ནི་ཡིད་aཀྱི་ལས་སོ།།གང་ཡོད་ན་དམིགས་པ་ལ་སེམས་རྣམ་པར་ཤེས་པས་གཞོལ་བ་ཡིན་ཏེ།ཁབ་ལོང་གི་དབང་གིས་ལྕགས་གཡོ་བ་བཞིན་ནོ།།གང་དགེ་བ་དང་མི་དགེ་བ་དང་།ལུང་དུ་མ་བསྟན་པ་ལ་ཡང་སེམས་གཏོང་བ་ནི་ལས་བསྟན་པའི་སྟེ།འདི་ལྟར་ཇི་ལྟར་མངོན་པར་འདུ་བྱེད་པ་བཞིན་དུ་དགེ་aབ་ལ་སོགས་པའི་ཆོས་རྣམས་ལ་སེམས་འཇུག་པར་འགྱུར་རོ།།ཀུན་ཏུ་འགྲོ་བ་ལྔ་བཤད་ཟིན་ཏོ།།འདུན་པ་གང་ཞེ་ན།བསམ་པའི་དངོས་པོ་ལ་འདོད་པའོ།།བསམ་
134. པའི་དངོས་པོ་ཞེས་བྱ་བ་ནི་གང་འདོད་པའི་དངོས་པོ་དེ་ལ་ལྟ་བ་དང་།ཉན་པ་ལ་སོགས་པ་བྱེད་འདོད་པའོ།།བརྩོན་འགྲུས་བརྩོན་
135. aཔའི་རྟེན་བྱེད་པའི་ལས་ཅན་ནོ།།མོས་པ་གང་ཞེ་ན།ངེས་པའི་དངོས་པོ་ལ་དེ་བཞིན་དུ་འཛིན་པའོ།།ངེས་པའི་དངོས་པོ་ཞེས་བྱ་བ་ནི་ཕུང་པོ་ལྔའི་ཚོགས་ཏེ།ཇི་སྐད་དུ།གཟུགས་ནི་དབུ་བ་རྡོས་པ་འདྲ།།ཚོར་བ་ཆུ་ཡི་ཆུ་བུར་འདྲ།།འདུ་ཤེས་སྨིག་རྒྱུ་ལྟ་བུ་སྟེ།།འདུ་བྱེད་རྣམས་ནི་ཆུ་ཤིང་འདྲ།།རྣམ་ཤེས་སྒྱུ་aམ་ལྟ་བུ་ཞེས།།ཉི་མའི་གཉེན་གྱིས་བཀའ་སྩལ་ཏོ།།ཞེས་གསུངས་པ་ལྟ་བུའོ།།དེ་ལྟར་ན་མོས་པ་ནི་ཕུང་པོ་རྣམས་ལ་མོས་པའོ།།ཡང་ན་དངོས་པོ་ཇི་ལྟར་གནས་པ་དེ་བཞིན་དུ།དེ་དག་ལ་མོས་པ་ནི་མོས་པ་སྟེ།ངེས་པར་འཛིན་ཞེས་བྱ་བའི་ཐ་ཚིག་གོ།།མི་འཕྲོགས་པ་ཉིད་ཀྱི་ལས་ཅན་ཏེ།དེ་ལྟར་aན་དེ་གཅེས་སུ་བྱེད་པ་ནི་གཞན་གྱིས་འཕྲོགས་པར་མི་ནུས་སོ།།དྲན་པ་གང་ཞེ་ན།འདྲིས་པའི་དངོས་པོ་ཉིད་མ་བརྗེད་པ་སྟེ།སེམས་ཀྱི་མངོན་པར་བརྗོད་པ་ཉིད་དོ།།འདྲིས་པའི་དངོས་པོ་ནི་སྔོན་མྱོང་བ་ཡིན་པར་རིག་པར་བྱའོ།།རྣམ་པར་མི་གཡེང་བ་ཉིད་དུ་དྲན་པར་
136. དམིགས་པ་གསལ་བར་གྱུར་ན་སེམས་aརྣམ་པར་མི་གཡེང་བའི་ལས་ཅན་ནོ།།ཏིང་ངེ་འཛིན་གང་ཞེ་ན།བརྟགས་པའི་དངོས་པོ་ལ་སེམས་རྩེ་གཅིག་པ་ཉིད་དོ།།བརྟགས་པའི་དངོས་པོ་ཞེས་བྱ་བ་ནི་ཕུང་པོ་ནི་
137. ཕུང་པོ་ལྔའི་ཚོགས་ཏེ།མི་རྟག་པ་ཉིད་དང་།སྡུག་བསྔལ་བ་ཉིད་དང་།སྟོང་པ་ཉིད་དང་།བདག་མེད་པ་ཉིད་དོ།།དེ་ལ་གང་སེམས་aརྩེ་གཅིག་པ་ནི་རྣམ་པར་མི་གཡེང་བ་ཞེས་བྱ་བའི་ཐ་ཚིག་གོ།།ཤེས་པའི་རྟེན་བྱེད་པའི་ལས་ཅན་ནོ།།རྟེན་བྱེད་པ་ནི་མཉམ་པར་གཞག་པ་ནི་
138. ཡང་དག་པ་
139. ཇི་ལྟ་བ་བཞིན་དུ་ཤེས་པའི་ཕྱིར་རོ།།ཤེས་རབ་གང་ཞེ་ན།དེ་དག་ཉིད་ལ་རབ་ཏུ་རྣམ་པར་འབྱེད་པ་སྟེ།རིགས་པ་དང་རིགས་པ་མ་ཡིན་པ་སྐྱེད་
140. པ་aདང་གཞན་པའོ།།བརྟག་པའི་དངོས་པོ་ཞེས་བྱ་བའི་
141. ཕུང་པོ་ལྔའི་ཚོགས་དངོས་པོ་དེ་ཉིད་ལ་ཆོས་རྣམས་རང་གི་མཚན་ཉིད་དང་སྤྱིའི་མཚན་ཉིད་ཀྱིས་རབ་ཏུ་རྣམ་པར་འབྱེད་པའོ།།སོམ་ཉི་ཟློག་
142. པའི་ལས་ཅན་ཏེ།ཤེས་རབ་ཀྱིས་ཆོས་རབ་ཏུ་རྣམ་པར་ཕྱེ་ན།ངེས་པ་རྙེད་པས་སོམ་ཉི་ཟློག་གོ།།aརིགས་པས་བསྐྱེད་པ་ནི་ཆོས་འདི་པ་རྣམས་ཀྱིའོ།།རིགས་པ་མ་ཡིན་པས་བསྐྱེད་པ་
143. ནི་གྲངས་ཅན་དང་བྱེ་བྲག་པ་རྣམས་ཀྱིའོ།།གཞན་པ་ནི་སྐྱེ་བས་ཐོབ་པ་དང་།འཇིག་རྟེན་གྱི་ཐ་སྙད་ཤེས་པའོ།།ཡུལ་སོ་སོར་ངེས་པ་བཤད་ཟིན་ཏོ།།དགེ་བ་བཅུ་གཅིག་བརྗོད་པར་བྱ་སྟེ།དེ་དག་སྨྲས་པ།aདད་པ་གང་ཞེ་ན།ལས་དང་།འབྲས་བུ་དང་།བདེན་པ་དང་།དཀོན་མཆོག་ལ་མངོན་པར་ཡིད་ཆེས་པ་དང་།སེམས་དང་པའོ་ཞེས་བྱ་བའོ།།ལས་ནི་རྣམ་པ་གསུམ་སྟེ།བསོད་ནམས་དང་བསོད་ནམས་མ་ཡིན་པ་དང་།མི་གཡོ་བའི་མཚན་ཉིད་དོ།།བསོད་ནམས་ནི་དགེ་བ་aབཅུའི་ལས་ཀྱི་ལམ་མོ།།བསོད་ནམས་མ་ཡིན་པ་ནི་མི་དགེ་བ་བཅུའི་ལས་ཀྱི་ལམ་སྟེ་སྦྱོར་བ་དང་།དངོས་གཞི་དང་མཇུག་བསྡུ་བ་དང་བཅས་པའོ།།གཞན་ཡང་གང་འདི་དག་གིས་མ་བསྡུས་པ།གསོད་པ་དང་།འཆིང་བ་དང་།གོ་རར་འཇུག་པ་དང་།རྡེག་པ་ལ་སོགས་པའོ།།མི་གཡོ་བའི་aལས་ནི་གང་བསམ་གཏན་བཞི་དང་།གཟུགས་མེད་པའི་སྙོམས་པར་འཇུག་པ་བཞི་སྟེ་ལས་འདི་ནི་རྣམ་པར་སྨིན་པ་མི་གཡོ་བའི་ཕྱིར་མི་གཡོ་བའོ།།འབྲས་བུ་ནི་རྣམ་པ་བཞི་གསུངས་ཏེ།རྒྱུན་ཏུ་ཞུགས་པའི་འབྲས་བུ་དང་།ལན་ཅིག་ཕྱིར་འོང་བའི་འབྲས་བུ་དང་།ཕྱིར་མི་འོང་བའི་འབྲས་བུ་དང་།aདགྲ་བཅོམ་པ་ཉིད་ཀྱི་འབྲས་བུའོ།།འདིར་འབྲས་བུ་ནི་ཉོན་མོངས་པ་དང་བྲལ་བའོ།།ཡང་ན་ལས་དགེ་བའི་
144. འབྲས་བུ་ནི་འདོད་པའོ།།མི་དགེ་བའི་འབྲས་བུ་ནི་མི་འདོད་པའོ།།འཕགས་པའི་བདེན་པ་ནི་བཞི་སྟེ།སྡུག་བསྔལ་བ་དང་།ཀུན་འབྱུང་བ་དང་།འགོག་པ་དང་ལམ་མོ།།དེ་ལ་སྡུག་aབསྔལ་གྱི་བདེན་པ་ནི་འབྲས་བུར་གྱུར་པ་སྟེ།ཉེ་བར་ལེན་པའི་ཕུང་པོ་ལྔའོ།།ཀུན་འབྱུང་བའི་བདེན་པ་ནི་རྒྱུ་སྟེ།སྲེད་པའི་ཉེ་བར་ལེན་པ་སྔོན་དུ་འགྲོ་བའི་ལུས་དང་ངག་དང་ཡིད་ཡོངས་སུ་གཡོ་བའོ།།མདོར་བསྡུ་ན་ཡང་འབྱུང་བའི་ལས་དང་ལྡན་པའི་ཉོན་མོངས་པ་རྣམས་སོ།།འཁོར་བའི་aཕྱོགས་ཀྱི་དབང་དུ་བྱས་པའོ།།འགོག་པའི་བདེན་པ་ནི་འབྲས་བུ་སྟེ།འགོག་པ་ནི་ཉོན་མོངས་པ་དང་བྲལ་བའོ།།ལམ་གྱི་བདེན་པ་ནི་རྒྱུ་སྟེ།བྲལ་བ་དེ་ཉིད་ཐོབ་པར་བྱེད་པའི་ཐབས་ཞེས་བྱ་བའི་ཐ་ཚིག་གོ།།རྣམ་པར་བྱང་བའི་ཕྱོགས་ཀྱི་དབང་དུ་བྱས་པའོ།།འཕགས་པའི་བདེན་པ་ཞེས་བྱ་aབའི་དོན་གང་ཞེ་ན།འདི་དག་འཕགས་པ་རྣམས་ལ་བདེན་པ་སྟེ།དེ་ལྟ་བས་ན་འཕགས་པའི་བདེན་པ་ཞེས་མདོ་ཉིད་ལས་གསུངས་སོ།།ཅི་གཞན་རྣམས་ལ་འདི་དག་བརྫུན་ནམ་འདི་དག་ནི་
145. ཐམས་ཅད་ལ་ཡང་བདེན་པ་སྟེ།ཕྱིན་ཅི་མ་ལོག་པའི་ཕྱིར་རོ།།འཕགས་པ་རྣམས་ཀྱིས་ནི་དེ་དག་ཇི་ལྟ་བ་བཞིན་aགཟིགས་སོ།།གཞན་དག་གིས་ནི་དེ་ལྟ་མ་ཡིན་ནོ་དེ་ལྟ་བས་ན་དེ་དག་ནི་
146. འཕགས་པ་རྣམས་ལ་བདེན་པ་ཞེས་བྱའོ།།འཕགས་པ་མ་ཡིན་པ་རྣམས་ལ་ནི་མ་ཡིན་ཏེ།ཕྱིན་ཅི་ལོག་ཏུ་མཐོང་བའི་ཕྱིར་རོ།།འཕགས་པས་བདེ་བར་གང་གསུངས་པ།།དེ་ནི་གཞན་གྱི་སྡུག་བསྔལ་རྟོགས།།གཞན་གྱིས་aབདེ་བར་གང་སྨྲས་པ།།དེ་ནི་འཕགས་པས་སྡུག་བསྔལ་རྟོགས།།ཞེས་ཚིགས་སུ་བཅད་པའོ།།དེ་ལ་ཕུང་པོ་ལྔ་ནི་སྡུག་བསྔལ་གསུམ་གྱི་སྡུག་བསྔལ་བ་སྟེ།སྡུག་བསྔལ་གྱི་སྡུག་བསྔལ་
147. ཉིད་དང་།འགྱུར་བའི་སྡུག་བསྔལ་ཉིད་དང་།འདུ་བྱེད་ཀྱི་སྡུག་བསྔལ་ཉིད་ཀྱིས་སོ།།སེམས་ཅན་དམྱལ་བ་aདང་།དུད་འགྲོ་རྣམས་ཀྱི་
148. སྡུག་བསྔལ་གྱི་སྡུག་བསྔལ་ཉིད་དོ།།གཟུགས་ཅན་གྱི་ལྷ་རྣམས་དང་མི་རྣམས་ལ་ནི་འགྱུར་བའི་སྡུག་བསྔལ་ཉིད་དོ།།གཟུགས་མེད་པ་རྣམས་ལ་ནི་འདུ་བྱེད་ཀྱི་སྡུག་བསྔལ་ཉིད་དོ།།འཕགས་པ་རྣམས་ཀྱིས་ནི་འདུ་བྱེད་ཐམས་ཅད་འདུ་བྱེད་ཀྱི་སྡུག་བསྔལ་ཉིད་ཀྱིས་
149. aསྡུག་བསྔལ་བར་གཟིགས་ཏེ།འདིར་སྨྲས་པ།ལག་མཐིལ་སྤུ་ཉག་གཅིག་གཞག་པ།།མི་རྣམས་ཀྱིས་ནི་མི་རྟོགས་ལ།།མིག་ཏུ་སོང་ན་དེ་ཉིད་ཀྱིས།།མི་དགའ་བ་དང་གནོད་བསྐྱེད་བཞིན།།བྱིས་པ་དག་ནི་ལག་མཐིལ་འདྲ།།འདུ་བྱེད་སྡུག་བསྔལ་སྤུ་མི་རྟོགས།།འཕགས་པ་aརྣམས་ནི་མིག་པར་འདྲ།།དེ་ཡིས་ཤིན་ཏུ་ཡིད་ཀྱང་འབྱུང་།།ཇི་ལྟར་འཕགས་པ་རྣམས་ནི་སྲེད་
150. པ་རྩེ་མོ་ལ་ཡང་སྡུག་བསྔལ་གྱི་བློ་འཇུག་པ་སྟེ་
151. དེ་ལྟར་བྱིས་པ་རྣམས་ནི་མཚམས་མེད་པའི་ཕུང་པོ་རྣམས་ལ་ཡང་སྡུག་བསྔལ་གྱི་བློ་ཡིས་
152. མི་འཇུག་གོ།།དཀོན་མཆོག་ནི་གསུམ་སྟེ།སངས་རྒྱས་དཀོན་aམཆོག་དང་།ཆོས་དཀོན་མཆོག་དང་།དགེ་འདུན་དཀོན་མཆོག་གོ།།དེ་ལ་སངས་རྒྱས་དཀོན་མཆོག་ནི་བག་ཆགས་དང་།སྒྲིབ་པ་ཐམས་ཅད་ལས་རྣམ་པར་གྲོལ་བ་རྣམ་
153. པ་ཐམས་ཅད་དུ་ཐམས་ཅད་ཐུགས་སུ་ཆུད་པའི་བདག་ཉིད་འབྱོར་པ་ཐམས་ཅད་ཀྱི་གནས།རྣམ་པར་མི་རྟོག་པའི་ཡེ་ཤེས་aཁྱད་པར་འཕགས་པ་ཆོས་ཀྱི་སྐུར་གྱུར་པའོ།།དེ་ཡང་ཡོན་ཏན་ཇི་སྙེད་ཅིག་དང་ལྡན་པར་རིག་པར་བྱ་ཞེ་ན།ཤིན་ཏུ་ཡོངས་སུ་དག་པའི་ཚད་མེད་པ་བཞི་དང་།ཤིན་ཏུ་ཡོངས་སུ་དག་པའི་རྣམ་པར་ཐར་པ་བརྒྱད་དང་།དེ་བཞིན་དུ་ཟིལ་གྱིས་གནོན་པའི་སྐྱེ་མཆེད་བརྒྱད་དང་།ཟད་པར་གྱི་སྐྱེ་མཆེད་བཅུ་དང་།aཉོན་མོངས་པ་མེད་པ་དང་།སྨོན་ནས་ཤེས་པ་དང་།སོ་སོ་
154. ཡང་དག་པར་རིག་པ་བཞི་དང་།མངོན་པར་ཤེས་པ་དྲུག་དང་།སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང་།དཔེ་བྱད་བཟང་པོ་བརྒྱད་ཅུ་དང་།རྣམ་པ་ཐམས་ཅད་ཡོངས་སུ་དག་པ་བཞི་དང་།སྟོབས་བཅུ་དང་།མི་aའཇིགས་པ་བཞི་དང་།བསྲུང་བ་མེད་པ་བཞི་དང་།དྲན་པ་ཉེ་བར་གཞག་པ་གསུམ་དང་།བག་ཆགས་ཡང་དག་པར་བཅོམ་པ་དང་།བསྙེལ་བ་མི་མངའ་བའི་ཆོས་ཅན་དང་།ཐུགས་རྗེ་ཆེན་པོ་དང་།སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་།རྣམ་པ་ཐམས་ཅད་ཀྱི་མཆོག་གི་ཡེ་ཤེས་དང་ལྡན་aབ་སྟེ།ཡོན་ཏན་གྱི་ཚོགས་འདི་
155. ནི་སངས་རྒྱས་བཅོམ་ལྡན་འདས་སོ།།མདོར་བསྡུ་ན་ཟག་པ་མེད་པའི་ཕུང་པོ་ལྔ་སྟེ།ཚུལ་ཁྲིམས་ཀྱི་ཕུང་པོ་དཔག་ཏུ་མེད་པ་དང་།དེ་བཞིན་དུ་ཏིང་ངེ་འཛིན་གྱི་ཕུང་པོ་དང་།ཤེས་རབ་ཀྱི་ཕུང་པོ་དང་།རྣམ་པར་གྲོལ་བའི་ཕུང་པོ་དང་།རྣམ་པར་གྲོལ་བའི་ཡེ་ཤེས་མཐོང་བའི་aཕུང་པོ་དཔག་ཏུ་མེད་པ་སྟེ།འདི་དག་ཀྱང་གནས་གྱུར་པའི་མཚན་ཉིད་དུ་བལྟ་བར་བྱའོ།།ཆོས་ནི་རྣམ་པ་གསུམ་སྟེ།བསྟན་པའི་ཆོས་དང་།ལམ་གྱི་ཆོས་དང་།དོན་དམ་པའི་ཆོས་སོ།།དེ་ལ་བསྟན་པའི་ཆོས་ནི་མདོའི་སྡེ་དང་།དབྱངས་ཀྱིས་བསྙད་པའི་སྡེ་ལ་སོགས་པའོ།།ལམ་གྱི་ཆོས་ནི་འཕགས་aཔའི་ལམ་ཡན་ལག་བརྒྱད་པ་སྟེ།ཡང་དག་པའི་ལྟ་བ་དང་།ཡང་དག་པའི་རྟོག་པ་དང་།ཡང་དག་པའི་ངག་དང་།ཡང་དག་པའི་ལས་ཀྱི་མཐའ་དང་།ཡང་དག་པའི་འཚོ་བ་དང་།ཡང་དག་པའི་རྩོལ་བ་དང་།ཡང་དག་པའི་དྲན་པ་དང་།ཡང་དག་པའི་ཏིང་ངེ་འཛིན་ཏོ།།དོན་དམ་པའི་aཆོས་ནི་མྱ་ངན་ལས་འདས་པ་སྟེ།སོ་སོར་བརྟགས་པའི་འགོག་པ།ཉོན་མོངས་པ་དང་བྲལ་བ་ཞེས་བྱ་བ་ཕུང་པོའི་ལྷག་མ་དང་བཅས་པ་དང་ཕུང་པོའི་ལྷག་མ་མེད་པ་ལས་དང་ཉོན་མོངས་པ་དང་།སྐྱེ་བ་དང་བྲལ་བའི་རང་བཞིན་ནོ།།དགེ་འདུན་ནི་འཕགས་པའི་སྐྱེས་བུ་གང་ཟག་ཡ་བརྒྱད་དོ
156. །རྒྱུན་aདུ་ཞུགས་པ་མངོན་སུམ་དུ་བྱ་བའི་ཕྱིར་ཞུགས་པ་དང་།རྒྱུན་དུ་ཞུགས་པ་དང་།ལན་ཅིག་ཕྱིར་འོད་བ་མངོན་སུམ་དུ་བྱ་བའི་ཕྱིར་ཞུགས་པ་དང་།ལན་ཅིག་ཕྱིར་འོང་བ་དང་།ཕྱིར་མི་འོང་བ་མངོན་སུམ་དུ་བྱ་བའི་ཕྱིར་ཞུགས་པ་དང་།ཕྱིར་མི་འོང་བ་དང་དགྲ་བཅོམ་པ་ཉིད་མངོན་སུམ་དུ་བྱ་བའི་ཕྱིར་aཞུགས་པ་དང་།དགྲ་བཅོམ་པའོ།།དེ་ལ་རྒྱུན་དུ་ཞུགས་པའི་འབྲས་བུ་ལ་ཞུགས་པ་ནི།མཐོང་བའི་ལམ་ལ་གནས་པ་སྟེ།མཐོང་བའི་ལམ་ནི་སྐད་ཅིག་མ་བཅོ་ལྔ་ལ་བྱའོ།།བཅུ་དྲུག་པ་ལ་ནི་འབྲས་བུ་གནས་པ་སྟེ།རྒྱུན་དུ་ཞུགས་པ་ཞེས་བྱ་བའི་ཐ་ཚིག་གོ།།རྒྱུན་དུ་ཞུགས་པ་ཞེས་བྱ་བའི་aདོན་གང་ཞེ་ན།ལམ་ནི་མྱ་ངན་ལས་འདས་པའི་རྒྱུན་ཏེ།དེ་དེ་ནས་འགྲོ་བའི་ཕྱིར་རོ།།དེ་དེར་ཞུགས་ཤིང་ཕྱིན་ལ་ཐོབ་པའི་ཕྱིར་རྒྱུན་དུ་ཞུགས་པའོ།།དེ་ནི་རྣམ་པ་གཉིས་ཏེ།རེ་
157. ལྟར་ཐོགས་ན་སྲིད་པ་ལན་
158. བདུན་པ་དང་།རིགས་ནས་རིགས་སུ་སྐྱེ་བའོ།།ཀུན་ཏུ་སྦྱོར་བ་བདུན་ལུས་ཏེ།ཐ་མའི་ཆ་དང་aམཐུན་པ་ཉིད་
159. དང་།གོང་མའི་ཆ་དང་མཐུན་པ་ལྔ་ལུས་པའི་ཕྱིར་རོ།།རིགས་ནས་རིགས་སུ་སྐྱེ་བ་རྣམ་པ་གཉིས་ཏེ།ལྷའི་རིགས་ནས་རིགས་སུ་སྐྱེ་བ་ནི་ལྷའི་ནང་དུ་རིགས་ལན་གཉིས་སམ་
160. གསུམ་བླངས་ནས་ཡོངས་སུ་མྱ་ངན་ལས་འདས་པའོ།།མིའི་རིགས་ནས་རིགས་སུ་སྐྱེ་བ་ནི་གང་མིའི་ནང་དེར་aརམ།གླིང་གཞན་དུ་ཡོངས་སུ་མྱ་ངན་ལས་འདའ་བའོ།།དེ་ཉིད་འབྲས་བུ་ལ་གནས་པ་ཞེས་བྱའོ།།རྣམ་པ་ལྔའི་བར་བཅོམ་པ་ལ་
161. ལན་ཅིག་ཕྱིར་འོང་བ་ལ་ཞུགས་པ་ཞེས་བྱའོ།།རྣམ་པ་དག་
162. ཟད་པ་ནི་ལན་ཅིག་ཕྱིར་འོང་བ་ཉིད་ཡིན་ཏེ།ལན་ཅིག་ཕྱིར་འོང་བའི་འབྲས་བུ་ལ་གནས་པ་ཞེས་བྱ་བའི་aཐ་ཚིག་གོ།།ལྷའི་ནང་དུ་སོང་སྟེ་མིའི་འཇིག་རྟེན་དུ་ལན་ཅིག་ཕྱིར་འོང་བ་དང་ལན་ཅིག་ཕྱིར་མི་འོང་
163. ཕན་ཆད་སྐྱེ་བ་མེད་པའི་ཕྱིར་ཏེ།དེ་ཉིད་འབྲས་བུ་ལ་གནས་པའོ།།ཉེས་ཆ་བདུན་དང་བརྒྱད་ཟད་པ་ཕྱིར་མི་འོང་བའི་འབྲས་བུ་ལ་ཞུགས་པ་ཞེས་བྱའོ།།དེ་ཉིད་བར་ཆད་གཅིག་ཅེས་བྱ་སྟེ།ཚེ་གཅིག་aལས་པའི་ཕྱིར་རོ།།གསུམ་པའི་འབྲས་བུ་ལ་ཞུགས་པ་
164. ཞེས་བྱ་བའི་ཐ་ཚིག་གོ།།དེ་དགུ་པ་ཟད་པས་ཕྱིར་
165. མི་འོང་བ་རྣམ་པ་དགུ་ཟད་པས་ཕྱིར་མི་འོང་བར་བ་ལྟའོ།།འདོད་པའི་ཁམས་སུ་ཕྱིར་མི་འོང་བའི་ཕྱིར་ཕྱིར་
166. མི་འོང་བ་ཞེས་བརྗོད་དོ།།སྲིད་རྩེའི་བར་ཆ་བརྒྱད་ཟད་པ་དགྲ་བཅོམ་པ་ཉིད་aལ་ཞུགས་པ་སྟེ།ཕྱིར་མི་འོང་བ་དེ་ཉིད་བསམ་གཏན་དང་པོའི་རྣམ་པ་གཅིག་ལ་འདོད་ཆགས་དང་བྲལ་བར་གྱུར་པ་ནས་སྲིད་པའི་རྩེ་མོའི་བར་གྱི་བརྒྱད་སྤངས་པ་ནི་དགྲ་བཅོམ་པ་ཉིད་ལ་ཞུགས་པ་ཡིན་ནོ།།དགུ་པའི་བར་ཆད་མེད་པའི་ལམ་ལ་ཡང་དགྲ་བཅོམ་པ་ཉིད་ལ་ཞུགས་པ་ཉིད་ལ་བལྟའོ།།བར་aཆད་མེད་པའི་ལམ་དེ་ནི་རྡོ་རྗེ་ལྟ་བུའི་ཏིང་ངེ་འཛིན་ཞེས་བྱ་སྟེ།བག་ལ་ཉལ་བ་ཐམས་ཅད་ཤིགས་པའི་ཕྱིར་རོ།།རྡོ་རྗེ་ལྟ་བུའི་ཏིང་ངེ་འཛིན་གྱི་འོག་ཏུ་ཕྱི་མ་རྣམ་པར་གྲོལ་བའི་ལམ་སྟེ།དེ་ཉིད་ཟད་པ་ཤེས་པའོ།།ཟག་པ་ཐམས་ཅད་ཟད་པ་ཐོབ་པ་དང་།ལྷན་ཅིག་སྐྱེས་པའི་ཕྱིར་aདེ་ཟད་པའི་ཤེས་པ་སྟེ།ཐོག་མར་མི་སློབ་པ་ཡིན་ནོ།།དགྲ་བཅོམ་པ་དང་དགྲ་བཅོམ་པ་ཉིད་ཀྱི་འབྲས་བུ་ཐོབ་པ་ཡང་ཡིན་ནོ།།འབྲས་བུ་གཞན་ཐོབ་པར་བྱ་བའི་ཕྱིར་བསླབ་པ་མེད་པས་མི་སློབ་པའོ།།བདག་དང་གཞན་གྱི་དོན་བྱེད་པར་འོས་པ་དང་།འདོད་ཆགས་དང་བཅས་པ་ཐམས་ཅད་ཀྱིས་aམཆོད་པར་འོས་པའི་ཕྱིར་དགྲ་བཅོམ་པ་ཞེས་བྱའོ།།དེ་ལྟར་མདོར་བསྡུ་ན་སྐྱེས་བུ་གང་ཟག་བརྒྱད་པོ་དེ་དག་ནི་དགེ་འདུན་ནོ།།ལས་དང་འབྲས་བུ་དང་།བདེན་པ་དང་།དཀོན་མཆོག་དེ་དག་ལ་མངོན་པར་ཡིད་ཆེས་པ་ནི་དད་པ་སྟེ།དད་པ་དང་འདོད་པའོ།།འདུན་པའི་རྟེན་བྱེད་པའི་ལས་ཅན་ནོ།།aདད་པ་བཤད་ཟིན་ཏོ།།ངོ་ཚ་ཤེས་པ་གང་ཞེ་ན།བདག་གམ་ཆོས་ཀྱི་དབང་དུ་བྱས་ཏེ།ཁ་ན་མ་ཐོ་བས་འཛེམ་པའོ།།བདག་ཉིད་གྱི་དབང་དུ་བྱས་པ་ནི།བདག་རིགས་ཀྱི་བུ་ཡིན་ན་ཇི་ལྟར་སྡིག་པ་བྱ་སྙམ་པའོ།།ཆོས་ཀྱི་དབང་དུ་བྱེད་པ་ནི་ངན་འགྲོས་འཇིགས་པའི་རྒྱུས་བདག་ཉིད་ཁ་ན་མ་ཐོ་བས་aའཛེམ་པའོ།།ཁ་ན་མ་ཐོ་བ་ཞེས་བྱ་བ་ནི་དམ་པ་རྣམས་ཀྱིས་
167. སྨད་པའི་ཕྱིར་སྡིག་པའོ།།འཛེམ་པ་ནི་སྡིག་པ་མི་བྱེད་པའོ།།ཉེས་པར་སྤྱོད་པ་ལེགས་པར་སྡོམ་པའི་རྟེན་བྱེད་པའི་ལས་ཅན་ནོ།།ཁྲེལ་ཡོད་པ་གང་ཞེ་ན།འཇིག་རྟེན་པའི་དབང་དུ་བྱས་ཏེ།ཁ་ན་མ་ཐོ་བས་འཛེམ་པའོ།།མེད་
168. པ་aདང་ཕ་རོལ་གྱིས་བྱས་པས་འཇིགས་པའི་ཕྱིར་ཕ་རོལ་ལ་སྡིག་པས་འཛེམ་པའོ།།དེ་ཉིད་ཀྱི་ལས་ཅན་ནོ།།མ་ཆགས་པ་གང་ཞེ་ན།ཆགས་པའི་གཉེན་པོ་སྟེ།།ཡིད་བྱུང་ཞིང་མི་ལེན་པའོ།།ཆགས་པ་ཞེས་བྱ་བ་ནི་སྲིད་པ་དང་སྲིད་པའི་ཡོ་བྱད་རྣམས་ལ་ཀུན་ཏུ་ཆགས་པ་གང་ཡིན་པའོ།།དེའི་aགཉེན་པོ་ནི་མ་ཆགས་པ་སྟེ།སྲིད་པ་དང་སྲིད་པའི་ཡོ་བྱད་རྣམས་ལ་ཀུན་ཏུ་ཆགས་པ་མེད་ཅེས་བྱ་བའི་
169. ཐ་ཚིག་གོ།།ཡིད་བྱུང་བ་ནི་འཁོར་བའི་ཉེས་དམིགས་ཡོངས་སུ་ཤེས་པའོ།།ཉེས་པར་
170. སྤྱོད་པ་ལ་མི་འཇུག་པའི་རྟེན་དུ་བྱེད་པའི་ལས་ཅན་ནོ།།ཞེ་སྡང་མེད་པ་གང་ཞེ་ན།ཞེ་སྡང་གི་གཉེན་aཔོ་སྟེ་བྱམས་པའོ།།སེམས་ཅན་རྣམས་ལ་རྣམ་པ་
171. ཀུན་ནས་མནར་སེམས་མེད་ཅེས་བྱ་བའི་ཐ་ཚིག་གོ།།ཉེས་པར་
172. སྤྱོད་པ་ལ་མི་འཇུག་པའི་རྟེན་བྱེད་པའི་ལས་ཅན་ནོ།།གཏི་མུག་མེད་པ་གང་ཞེ་ན།གཏི་མུག་གི་གཉེན་པོ་སྟེ།ཡང་དག་པ་ལ་ཡང་དག་པར་རྟོགས་པའོ།།གཏི་མུག་ནི་མི་ཤེས་aཔའོ།།ཡང་དག་པ་ནི་མདོར་བསྡུ་ན་འཕགས་པའི་བདེན་པ་བཞིའོ།།རྒྱས་པར་བྱ་ན་རྟེན་ཅིང་འབྲེལ་བར་འབྱུང་བ་ཡན་ལག་བཅུ་གཉིས་པའོ།།དེ་རྟོགས་པ་ནི་ཤེས་པའོ།།རྣམ་པར་སྨིན་པའི་རྟོགས་པ་ནི་སྐྱེ་བས་ཐོབ་པའི་ཤེས་པའོ།།ཐོས་པ་ལས་བྱུང་བ་དང་བསམས་པ་ལས་བྱུང་བ་ནི་aལུང་ལས་སོ།།བསྒོམས་པ་ལས་བྱུང་བ་ནི་ཐོབ་པ་ལས་སོ།།སོ་སོར་བརྟགས་པ་ཞེས་བྱ་སྟེ།ཤེས་རབ་དང་བརྩོན་འགྲུས་དང་ལྡན་པར་ཡང་བལྟའོ།།ཉེས་པར་སྤྱོད་
173. པ་ལ་མི་འཇུག་པའི་རྟེན་བྱེད་པའི་ལས་ཅན་ནོ།།བརྩོན་འགྲུས་གང་ཞེ་ན།ལེ་ལོའི་གཉེན་པོ་སྟེ།དགེ་བ་ལ་སེམས་aམངོན་པར་སྤྲོ་པའོ།།གོ་ཆ་དང་།སྦྱོར་བ་དང་།མ་ཞུམ་པ་ཉིད་དང་།མི་ལྡོག་པ་དང་།ཆོག་པར་མི་འཛིན་པའོ།།དགེ་བའི་ཕྱོགས་ཡོངས་སུ་རྫོགས་པར་བྱེད་པ་དང་།ཡོངས་སུ་གྲུབ་པའི་
174. ལས་ཅན་ནོ།།ཤིན་ཏུ་སྦྱངས་པ་གང་ཞེ་ན།གནས་ངན་ལེན་གྱི་གཉེན་པོ་སྟེ།ལུས་དང་སེམས་ལས་སུ་aརུང་བ་ཉིད་དོ།།གནས་དན་ལེན་ནི་མི་དགེ་བ་བཅུའི་ལས་ཀྱི་ལམ་སྟེ།དེ་དག་ཤིན་ཏུ་སྦྱངས་པའོ།།སྒྲིབ་པ་ཐམས་ཅད་སེལ་བའི་ལས་ཅན་ནོ།།སྒྲིབ་པ་ཐམས་ཅད་སེལ་བ་ནི་དེའི་དབང་གིས་གནས་གྱུར་བར་བལྟ་བའོ
175. །།བག་ཡོད་པ་གང་ཞེ་ན།བག་མེད་པའི་གཉེན་པོ་སྟེ།མ་ཆགས་པ་aནས་བརྩོན་འགྲུས་ཀྱི་བར་དེ་དག་ལ་གནས་ནས་མི་དགེ་བའི་ཆོས་སྤོང་ཞིང་དགེ་བའི་ཆོས་རྣམས་ཀྱང་བསྒོམས་
176. པའོ།།བག་མེད་པ་ནི་ཆགས་པ་དང་།ཞེ་སྡང་དང་།གཏི་མུག་དང་།ལེ་ལོ་ཞེས་བྱ་བའོ།།དེའི་གཉེན་པོ་ནི་བག་ཡོད་པ་སྟེ།མ་ཆགས་པ་དང་།ཞེ་སྡང་མེད་པ་དང་།གཏི་མུག་aམེད་པ་དང་།བརྩོན་འགྲུས་དང་ཆོས་བཞི་པོ་དེ་དག་ལ་གནས་ཏེ།མི་དགེ་བའི་ཆོས་རྣམས་སྤོང་བའོ།།དེ་དག་ནི་ཟག་པ་དང་བཅས་པའི་ཆོས་རྣམས་ཏེ།འདིར་ནི་ཟག་པ་རྣམས་དང་།ཟག་པའི་གནས་ཡུལ་རྣམས་ཡིན་པར་རིག་པར་བྱའོ།།དེའི་གཉེན་པོ་དགེ་བའི་ཆོས་རྣམས་ཀྱང་aབསྒོམས་
177. པ་ནི་མ་ཆགས་པ་དང་།ཞེ་སྡང་མེད་པ་དང་།གཏི་མུག་མེད་པ་དང་།བརྩོན་འགྲུས་ཀྱི་མཚན་ཉིད་ཅེས་བྱ་བའི་ཐ་ཚིག་སྟེ།དེ་དག་ལ་བག་ཡོད་པ་གདགས་སོ།།འཇིག་རྟེན་པ་དང་འཇིག་རྟེན་ལས་འདས་པའི་ཕུན་སུམ་ཚོགས་པ་ཐམས་ཅད་ཡོངས་སུ་རྫོགས་པའི་ལས་aཅན་ནོ།།བཏང་སྙོམས་གང་ཞེ་ན།མ་ཆགས་པ་ནས་བརྩོན་འགྲུས་ཀྱི་བར་དེ་དག་ཉིད་ལ་གནས་ཤིང་།སེམས་མཉམ་པ་ཉིད་དང་།སེམས་རྣལ་དུ་འདུག་པ་ཉིད་དང་།སེམས་ལྷུན་གྱིས་གྲུབ་པ་ཡང་ཐོབ་པ་སྟེ།གང་གིས་ཉོན་མོངས་པ་ཅན་གྱི་ཆོས་རྣམས་བསལ་ནས་ཉོན་མོངས་པ་ཅན་མེད་པར་aགནས་པ་ཡིན་ནོ།།མ་ཆགས་པ་དང་།ཞེ་སྡང་མེད་པ་དང་།གཏི་མུག་མེད་པ་དང་།བརྩོན་འགྲུས་ཀྱི་མཚན་ཉིད་ཀྱི་ཆོས་དེ་དག་ཉིད་ཀྱི་གནས་སྐབས་གཞན་ལ་བཏང་སྙོམས་ཞེས་བྱ་སྟེ།འདི་ལྟར་བཏང་སྙོམས་དང་ལྡན་པའི་སེམས་ལ་བྱིད་བ་ལ་སོགས་པའི་མི་མཉམ་པ་མེད་པས་འདིར་སེམས་མཉམ་aཔ་ཉིད་དོ།།དེའི་འོག་ཏུ་མངོན་པར་འདུ་བྱེད་པ་མེད་པར་འཇུག་པས་རྣལ་དུ་འཇུག་པའོ།།དེའི་འོག་ཏུ་ཀུན་ནས་ཉོན་མོངས་པའི་དོགས་པ་མེད་པས་ལྷུན་གྱིས་གྲུབ་པར་གནས་པ་ཞེས་བྱའོ།།དེ་ནི་ཉོན་མོངས་པ་དང་ཉེ་བའི་ཉོན་མོངས་པ་ཐམས་ཅད་ཀྱི་སྐབས་མི་ཕྱེད་པའི་རྟེན་བྱེད་པའི་ལས་ཅན་ནོ།།རྣམ་པར་aམི་འཚེ་བ་གང་ཞེན།རྣམ་པར་འཚེ་བའི་གཉེན་པོ་སྟེ།སྙིང་རྗེ་བའོ།།རྣམ་པར་འཚེ་བ་ནི་སེམས་ཅན་ལ་རྣམ་པར་ཐོ་འཚམས་
178. པ་སྟེ།དེའི་གཉེན་པོར་གྱུར་པ་ཞེ་སྡང་མེད་པའི་ཆ་ཅན་སྙིང་རྗེ་བའི་སེམས་ཉིད་དོ།།རྣམ་པར་ཐོ་མི་འཚམས་
179. པའི་ལས་
180. ཅན་ནོ།རྣམ་པར་མི་འཚེ་བ་ཡང་ཞེ་སྡང་མེད་པ་ལས་aགུད་ན་མེད་པས་བཏགས་པའི་ཡོད་པར་རིག་པར་བྱའོ།།དགེ་བ་རྣམས་བཤད་ཟིན་ཏོ།།ཉོན་མོངས་པ་དྲུག་བརྗོད་པར་བྱ་སྟེ།དེ་དག་སྨྲས་པ།འདོད་ཆགས་གང་ཞེན།ཉེ་བར་ལེན་པའི་
181. ཕུང་པོ་ལྔ་ལ་ཞེན་པ་དང་།ལྷག་པར་ཆགས་པའོ།།ཉེ་བར་ལེན་པ་ལས་བྱུང་བའི་ཕྱིར་ཉེ་བར་ལེན་པའི་ཕུང་པོ་རྣམས་aཏེ།རྩྭ་དང་སོག་མའི་མེ་བཞིན་ནོ།།དེ་དག་ལས་ཉེ་བར་ལེན་པ་རྣམས་འབྱུང་བས་ཉེ་བར་ལེན་པའི་ཕུང་པོ་རྣམས་ཏེ།མེ་ཏོག་དང་འབྲས་བུའི་ཤིང་བཞིན་ནོ།།ཉེ་བར་ལེན་པ་ལ་རག་ལས་པས་རྒྱལ་པོའི་མི་བཞིན་ནོ།།དེའི་ཕྱིར་ཉེ་བར་ལེན་པའི་ཕུང་པོ་གང་ཡིན་པ་དེ་དག་ནི་ཕུང་པོ་རྣམས་ཀྱང་aཡིན་ལ།ཕུང་པོ་གང་ཡིན་པ་དེ་དག་ནི་གདོན་མི་ཟ་བར་ཉེ་བར་ལེན་པའི་ཕུང་པོ་མ་ཡིན་པར་འགྲུབ་
182. པ་སྟེ།དགྲ་བཅོམ་པའི་ཕུང་པོ་རྣམས་ནི་ཟག་པ་མེད་པའོ།།དེ་ལྟ་བུའི་རང་བཞིན་ཅན་དེ་དག་ལ་ཆགས་པ་ནི་ཁམས་གསུམ་པའི་རྗེས་སུ་ཆགས་པ་ཞེས་བྱ་བའི་ཐ་ཚིག་གོ།།སྡུག་བསྔལ་ཀུན་aབསྐྱེད་པའི་ལས་ཅན་ནོ།།སྲིད་
183. པའི་དབང་གིས་ཉེ་བར་ལེན་པའི་ཕུང་པོ་འགྲུབ་པའི་ཕྱིར་རོ།།ཁོང་ཁྲོ་བ་གང་ཞེ་ན།སེམས་ཅན་རྣམས་ལ་ཀུན་ནས་མནར་སེམས་པའོ།།ཐོགས་པ་དང་འདྲ་བས་ཁོང་ཁྲོ་བའོ།།ཕུང་པོ་ལྔའི་ཚོགས་ཀྱི་རྒྱུན་ལ་སེམས་ཅན་ཞེས་བཏགས་ཏེ།སེམས་ཅན་དེ་དག་aལ་ཀུན་ནས་མནར་སེམས་པའོ།།ཇི་སྐད་དུ་བདག་ལ་གནོད་པ་
184. བྱས་སོ་བྱེད་དོ།།བྱེད་པར་འགྱུར་རོ་ཞེས་ཀུན་ནས་མནར་སེམས་འབྱུང་སྟེ།རབ་ཏུ་འཁྲུག་གོ།།གང་བདག་གི་མཛའ་བོ་དེ་ལ་གནོད་པར་
185. བྱས་སོ།།བྱེད་དོ་བྱེད་པར་འགྱུར་རོ་ཞེས་ཀུན་ནས་མནར་སེམས་འབྱུང་སྟེ།རབ་ཏུ་འཁྲུག་aགོ།།གང་བདག་གི་མི་མཛའ་བ་དེའི་དོན་བྱས་སོ།།དོན་བྱེད་དོ།།དོན་བྱེད་པར་འགྱུར་རོ་ཞེས་ཀུན་ནས་མནར་སེམས་འབྱུང་སྟེ།རབ་ཏུ་འཁྲུག་གོ་ཞེས་གསུངས་པ་ལྟ་བུའོ།།བདེ་བ་ལ་རེག་པར་མི་གནས་པ་དང་ཉེ་བར་
186. སྤྱོད་པའི་རྟེན་བྱེད་པའི་ལས་ཅན་ནོ།།རེག་པར་མི་གནས་པ་ནི་aཀུན་ནས་མནར་སེམས་ཀྱི་སེམས་དང་ལྡན་པ་དང་སྡུག་བསྔལ་བར་གནས་པའི་ཕྱིར་རོ།།ང་རྒྱལ་གང་ཞེ་ན།ང་རྒྱལ་རྣམ་པ་བདུན་ཏེ
187. །ང་རྒྱལ་དང་།ཆེ་བའི་ང་རྒྱལ་དང་།ང་རྒྱལ་ལས་ཀྱང་ང་རྒྱལ་དང་།ངའོ་སྙམ་པའི་ང་རྒྱལ་དང་།མངོན་པའི་ང་རྒྱལ་དང་།ཅུང་ཟད་སྙམ་པའི་ང་རྒྱལ་དང་།aལོག་པའི་ང་རྒྱལ་ལོ།།ང་རྒྱལ་ཐམས་ཅད་ཀྱི་མཚན་ཉིད་ནི་འཇིག་ཚོགས་ལ་ལྟ་བ་ལ་བརྟེན་ནས་སེམས་ཁེངས་པར་ང་རྒྱལ་ཐམས་ཅད་ཀྱི་མཚན་ཉིད་བྱེ་བྲག་མེད་དོ།།མི་གུས་པ་འབྱུང་བའི་རྟེན་བྱེད་པའི་ལས་ཅན་ནོ།།མི་གུས་པ་ནི་བླ་མ་རྣམས་དང་ཡོན་ཏན་ཅན་རྣམས་ལ་འགྱིང་བའོ།།བྱེ་བྲག་aགི་མཚན་ཉིད་ཀྱི་དབང་དུ་བྱས་ཏེ་སྨྲས་པ།ང་རྒྱལ་གང་ཞེ་ན།ཆུང་བ་བས་ཀྱང་བདག་ཆེ་བའམ།མཚུངས་པ་དང་མཚུངས་སོ་སྙམ་དུ་སེམས་ཁེངས་པ་གང་ཡིན་བའོ་ཞེས་བྱའོ
188. །།བདག་ཆེ་
189. སྙམ་པའམ།མཚུངས་པ་ལ་མཚུངས་སོ་སྙམ་པ་གཉི་གར་སེམས་ཁེངས་པ་ཡང་ང་རྒྱལ་ལོ།།ཆེ་བའི་aང་རྒྱལ་གང་ཞེ་ན།མཚུངས་པ་བས་བདག་ཆེ་བའམ།ཆེ་བ་དང་མཚུངས་སོ་སྙམ་དུ་སེམས་ཁེངས་པ་གང་ཡིན་པའོ།།འདིར་ཡང་མཚུངས་པ་བས་བདག་ཁྱད་པར་དུ་འཕགས་པའམ།མཚུངས་སོ་སྙམ་པ་གཉི་གར་སེམས་ཁེངས་པ་ཡང་ཆེ་བའི་ང་རྒྱལ་ལོ།།ང་aརྒྱལ་ལས་ཀྱང་ང་རྒྱལ་གང་ཞེ་ན།ཆེ་བ་བས་ཀྱང་བདག་ཆེའོ་སྙམ་པའི་སེམས་ཁེངས་པ་གང་ཡིན་བའོ།།དགེ་བསྙེན་པས་ནི་དགེ་ཚུལ་ཆེ་ན།དགེ་བསྙེན་དེ་འདི་སྙམ་དུ་དགེ་ཚུལ་བས་ཀྱང་བདག་ཁྱད་པར་དུ་འཕགས་སོ་སྙམ་དུ་སེམས་ཁེངས་པར་བྱེད་པ་འདི་ནི་ང་རྒྱལ་ལས་ཀྱང་ང་རྒྱལ་aཞེས་བྱའོ།།ངའོ་སྙམ་པའི་ང་རྒྱལ་གང་ཞེ་ན།ཉེ་བར་ལེན་པའི་ཕུང་པོ་ལྔ་པོ་རྣམས་ལ་བདག་གམ་བདག་གིར་ཡང་དག་པར་རྗེས་སུ་ལྟ་བའི་སེམས་ཁེངས་པ་གང་ཡིན་པའོ།།གཟུགས་ལ་སོགས་པ་ལ་འདུན་པ་དང་།འདོད་ཆགས་ནི་ཉེ་བར་ལེན་པ་སྟེ།དེ་ལ་འདུན་པས་ནི་མ་འོངས་པའི་ལུས་aའདོད་པའི་སྒོ་ནས་ལེན་ཏེ།དེས་མ་འོངས་པའི་ཕུང་པོ་འགྲུབ་པོ།།འདོད་ཆགས་ཀྱིས་ནི་ད་ལྟར་གྱི་ལུས་ལ་ལྷག་པར་ཞེན་པའི་སྒོ་ནས་ལེན་
190. ཏེ།དེས་ད་ལྟར་གྱི་ཕུང་པོ་མི་འདོར་རོ།།དེ་ལྟ་བས་ན་འདི་གཉིས་ནི་ཉེ་བར་ལེན་པ་ཞེས་བྱའོ།།དེ་དག་དང་ལྡན་པ་ནི་ཕུང་པོ་རྣམས་ཏེ།དེ་ལྟར་བདག་མེད་aཔའི་ཕུང་པོ་དེ་དག་ལ་བདག་ཡོད་དོ་
191. སྙམ་དུ་རློམ་སེམས་པའམ།བདག་གི་ཕུང་པོའོ་སྙམ་དུ་སེམས་པ་དེ་ནི་ངའོ་སྙམ་པའི་ང་རྒྱལ་ལོ།།མངོན་པའི་ང་རྒྱལ་གང་ཞེ་ན།གོང་མའི་ཁྱད་པར་ཐོབ་པར་བྱ་བ་མ་ཐོབ་པར་བདག་གིས་ཐོབ་བོ་སྙམ་དུ་སེམས་ཁེངས་པ་གང་ཡིན་པའོ།།གོང་མའི་ཁྱད་པར་ཐོབ་aབར་བྱ་བ་ནི་འབྲས་བུ་དང་།བསམ་གཏན་དང་།སྙོམས་པར་འཇུག་པ་ཞེས་བྱ་བ་ལ་སོགས་པའོ།།དེ་མ་ཐོབ་པར་བདག་གིས་བརྩལ་
192. འབད་དེ་ཐོབ་བོ་སྙམ་དུ་སེམས་ཁེངས་པ་གང་ཡིན་པའོ།།ཇི་སྐད་དུ་བཅོམ་ལྡན་འདས་ཀྱིས་མིའི་ཆོས་བླ་མ་ནི་
193. ལྟུང་བར་འགྱུར་ཏེ།མངོན་པའི་ང་རྒྱལ་ནི་མ་གཏོགས་སོ་aཞེས་གསུངས་པ་ལྟ་བུའོ།།ཅུང་ཟད་སྙམ་པའི་ང་རྒྱལ་གང་ཞེ་ན།ཁྱད་ཆེས་འཕགས་པ་བས་བདག་ཅུང་ཟད་ཅིག་གིས་ཆུང་ངོ་སྙམ་དུ་སེམས་ཁེངས་པ་གང་ཡིན་པའོ།།མཚུངས་པའམ།ལྷག་སྙམ་པའི་ང་རྒྱལ་དུ་རུང་ན་གང་བདག་ཆུང་སྙམ་པ་དེ་ཇི་ལྟར་ང་རྒྱལ་དུ་འགྱུར།སྨྲས་པ།འཇིག་aརྟེན་ན་དངོས་པོ་ངན་པ་ལ་ཡང་ཁེངས་པ་མཐོང་སྟེ།ང་ནི་རྒྱལ་བོའི་མི་ཡིན་གྱི་ང་མི་ཕལ་པ་
194. ནི་མ་ཡིན་ནོ་སྙམ་པའོ།།ལོག་པའི་ང་རྒྱལ་གང་ཞེ་ན།ཡོན་ཏན་མ་ཡིན་པ་དང་ལྡན་པ་ལ་བདག་ཡོན་ཏན་དང་ལྡན་ནོ་སྙམ་དུ་སེམས་ཁེངས་པ་གང་ཡིན་པའོ།།ལོག་པའི་ང་རྒྱལ་ཞེས་བྱ་བ་ནི་བརྫུན་པའི་ང་རྒྱལ་ལོ།།aཡོན་ཏན་མ་ཡིན་པ་དང་ལྡན་པ་ཞེས་བྱ་བ་ནི་ཡོན་ཏན་དང་ལྡན་པ་མ་ཡིན་པ་སྟེ།ཡོན་ཏན་དང་ལྡན་པ་མ་ཡིན་པ་དེ་ལ་
195. མི་དགག་པའོ།།ཡོན་ཏན་ནི་སྦྱིན་པ་དང་།ཚུལ་ཁྲིམས་ལ་སོགས་པ་སྟེ།དེ་དག་བདག་ལ་མེད་བཞིན་དུ་བདག་ཚུལ་ཁྲིམས་དང་ལྡན་ནོ།།ཡོན་ཏན་དང་ལྡན་ནོ་སྙམ་དུ་གང་སེམས་ཁེངས་aཔ་ནི་ལོག་པའི་ང་རྒྱལ་ལོ།།མ་རིག་པ་གང་ཞེ་ན།ལས་དང་འབྲས་བུ་དང་བདེན་པ་དང་།དཀོན་མཆོག་རྣམས་མི་ཤེས་པ་སྟེ།ཁོང་དུ་མི་ཆུད་པ་དང་།མངོན་པར་མི་རྟོགས་པ་དང་།མུན་པ་དང་།ཀུན་ཏུ་གཏི་མུག་པ་དང་།མུན་ནག་ཅེས་བྱ་བ་འདི་དག་ནི་མ་རིག་པའི་རྣམ་གྲངས་སུ་གཏོགས་པའོ།།aལས་ནི་རྣམ་པ་གསུམ་སྟེ་
196. བསོད་ནམས་དང་བསོད་ནམས་མ་ཡིན་པ་དང་།མི་གཡོ་བའི་མཚན་ཉིད་དོ།།འབྲས་བུ་ནི་རྣམ་པ་བཞི་སྟེ།རྒྱུན་དུ་ཞུགས་པ་ལ་སོགས་པའོ།།བདེན་པ་ནི་བཞི་སྟེ་སྡུག་བསྔལ་ལ་སོགས་པའོ།།དཀོན་མཆོག་ནི་གསུམ་སྟེ།དེ་དག་མི་ཤེས་པ་ནི་མ་རིག་པའོ།།ལྷན་aཅིག་སྐྱེས་པ་ནི་མ་འདྲེས་པའོ།།ཀུན་ཏུ་བརྟགས་པ་ནི་འདོད་ཆགས་ལ་སོགས་པ་དང་མཚུངས་པར་ལྡན་པའོ།།ཡང་ན་ཀུན་ཏུ་བརྟགས་པ་ན་
197. བྱེ་བྲག་པ་ལ་སོགས་པ་རྣམས་ཀྱིའོ།།ལོག་པར་ངེས་པ་དང་།ཐེ་ཚོམ་དང་།ཀུན་ནས་ཉོན་མོངས་པ་འབྱུང་བའི་རྟེན་བྱེད་པའི་ལས་ཅན་ནོ།།ལོག་པར་ངེས་པ་ནི་ཕྱིན་aཅི་ལོག་ཏུ་ཤེས་པའོ།།ཐེ་ཚོམ་ནི་ནེམ་ནུར་རོ།།ཉོན་མོངས་པ་འབྱུང་བ་ནི།འདོད་ཆགས་ལ་སོགས་པ་ལ་ཀུན་ཏུ་སྤྱོད་པའོ།།དེའི་རྟེན་བྱེད་པ་ནི་ཉོན་མོངས་པ་
198. ཐམས་ཅད་འབྱུང་བར་རིག་པར་བྱའོ།།འདོད་པ་ན་སྤྱོད་པའི་འདོད་ཆགས་དང་།ཁོང་ཁྲོ་བ་དང་།འདོད་པ་ན་སྤྱོད་པའི་མ་རིག་པ་དེ་དག་ནི་མི་aདགེ་བའི་རྩ་བ་གསུམ་སྟེ།ཆགས་པ་དང་།ཞེ་སྡང་དང་།གཏི་མུག་མི་དགེ་བའི་རྩ་བའོ།།ལྟ་བ་གང་ཞེ་ན།ལྟ་བ་ལྔ་སྟེ།འཇིག་ཚོགས་ལ་ལྟ་བ་དང་།མཐར་འཛིན་པར་ལྟ་བ་དང་།ལོག་པར་ལྟ་བ་དང་།ལྟ་བ་མཆོག་ཏུ་འཛིན་པ་དང་།ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པའོ།།aའཇིག་ཚོགས་ལ་ལྟ་བ་གང་ཞེ་ན།ཉེ་བར་ལེན་པའི་ཕུང་པོ་རྣམས་ལ་བདག་གམ་བདག་གིར་ཡང་དག་པར་རྗེས་སུ་ལྟ་བའི་ཤེས་རབ་ཉོན་མོངས་པ་ཅན་གང་ཡིན་པའོ་ཞེས་བྱ་བ་ནི་འཇིག་པར་འགྱུར་བས་འཇིག་པའོ།།བསགས་པས་ཚོགས་
199. ཏེ།འཇིག་ཚོགས་ནི་མང་པའོ།།དེ་ལ་aལྟ་བ་ནི་བདག་ཕུང་པོ་ལས་གུད་ན་ཡོད་པ་དང་།ཕུང་པོ་རྣམས་ནི་བདག་གི་ཡིན་པར་ལྟ་བའོ།།ཅིའི་ཕྱིར་དེ་སྐད་བཤད།སྨྲས་པ།འཇིག་ཅེས་བྱ་བ་ནི་རྟག་པའི་འདུ་ཤེས་སྤང་བར་བྱ་བའི་ཕྱིར་རོ།།ཚོགས་
200. ཞེས་བྱ་བ་ནི་གཅིག་པའི་འདུ་ཤེས་སྤང་པའི་ཕྱིར་ཏེ།འདིར་ནི་མི་རྟག་པ་འདུས་པ་aཡིན་པས་འདི་ལ་བདག་མེད་དོ་ཞེས་བསྟན་པའོ།།ལྟ་བར་གྱུར་པ་ཐམས་ཅད་ཀྱི་རྟེན་བྱེད་པའི་ལས་ཅན་ནོ།།མཐར་འཛིན་པར་ལྟ་བ་གང་ཞེ་ན།དེ་ཉིད་ཀྱི་དབང་དུ་བྱས་ནས་རྟག་པའམ་ཆད་པར་ཡང་དག་པར་རྗེས་སུ་ལྟ་བའི་ཤེས་རབ་ཉོན་མོངས་པ་ཅན་གང་ཡིན་པའོ།།འཇིག་ཚོགས་ལ་ལྟ་aབའི་དབང་དུ་བྱས་ཞེས་བྱ་བ་ནི་བདག་པོར་བྱས་པའོ།།རྟག་པ་ཞེས་བྱ་བ་ནི་མཐའ་སྟེ།བདག་ཐམས་ཅད་དུ་སོང་བ་དང་།རྟག་པ་དང་།གཙོ་བོ་ཞེས་བྱ་བ་ལ་སོགས་པའོ།།ལུས་རྣམས་ནི་རྩྭ་དང་འཇིམ་པ་ལྟ་བུ་སྟེ།འདི་ནི་རྟག་པའི་མཐའ་ཅན་གྱི་མཐར་འཛིན་པར་
201. ལྟ་བའོ།།ཆད་པའི་བདག་ཉིད་ནི་ནང་aན་བྱེད་པའི་སྐྱེས་བུ་ཡོད་པ་དེ་ཤི་ཕན་ཆད་མེད་དེ།དཔེར་ན་བུམ་པ་ཆག་ནས་ཡང་མི་འབྱུང་བ་བཞིན་ནོ།།དབུ་མའི་ལམ་གྱིས་
202. ངེས་པར་བྱུང་
203. བའི་བར་དུ་གཅོད་པའི་ལས་ཅན་ནོ།།ལོག་པར་ལྟ་བ་གང་ཞེ་ན།རྒྱུའམ་འབྲས་བུའམ་བྱེད་པ་ལ་སྐུར་བ་འདེབས་པ་དང་།ཡོད་པའི་དངོས་པོ་འཇིག་པའི་aཤེས་རབ་ཉོན་མོངས་པ་ཅན་གང་ཡིན་པའོ།།རྒྱུ་ནི་ལས་དང་ཉོན་མོངས་པའོ།།དེ་དག་ཀྱང་ཡན་ལག་ལྔར་འགྱུར་ཏེ།ཉོན་མོངས་པ་ནི་མ་རིག་པ་དང་།སྲིད་
204. པ་དང་ལེན་པའོ།།ལས་ནི་འདུ་བྱེད་དང་སྲིད་པའོ།།ཡང་ན་འདིར་ཀུན་གཞི་རྣམ་པར་ཤེས་པ་ལ་གནས་པའི་བག་ཆགས་ཏེ།ཇི་སྐད་aདུ་བཅོམ་ལྡན་འདས་ཀྱིས་ཀུན་དགའ་བོ་
205. ལས་ཀྱི་རྣམ་པར་སྨིན་པ་གང་མ་འོངས་པ་ན་འབྲས་བུ་འབྱིན་ནུས་པ་དེ་ཡང་སྲིད་པ་ཞེས་བྱའོ་ཞེས་གསུངས་པ་ལྟ་བུའོ།།འདི་ལ་སྐུར་པ་འདེབས་པ་ནི་རྒྱུ་ལ་སྐུར་པ་འདེབས་པའོ།།འབྲས་བུ་ལ་ཡན་ལག་བདུན་ཏེ།རྣམ་པར་ཤེས་པ་དང་།མིང་དང་aགཟུགས་དང་།སྐྱེ་མཆེད་དྲུག་དང་།རེག་པ་དང་།ཚོར་བ་དང་།སྐྱེ་བ་དང་།རྒ་ཤི་ཞེས་བྱ་བ་རྣམས་སོ།།འདི་ལ་སྐུར་བ་འདེབས་པ་ནི་འབྲས་བུ་ལ་སྐུར་པ་འདེབས་པའོ།།ཡང་ན་མདོར་བསྡུ་ན་ལེགས་པར་སྤྱད་པ་ཡང་མེད་ཉེས་པར་སྤྱད་པ་ཡང་མེད་དོ་ཞེས་བྱ་བ་འདི་ནི་རྒྱུ་ལ་སྐུར་aཔ་འདེབས་པའོ།།ལེགས་པར་སྤྱད་པ་དང་ཉེས་པར་སྤྱད་པའི་ལས་རྣམས་ཀྱི་འབྲས་བུ་རྣམ་པར་སྨིན་པ་མེད་དོ་ཞེས་བྱ་བ་ནི་འབྲས་བུ་ལ་སྐུར་བ་འདེབས་པའོ།།འཇིག་རྟེན་འདི་ནི་
206. མེད་དོ།།འཇིག་རྟེན་ཕ་རོལ་མེད་དོ།།ཕ་མེད་དོ།།མ་མེད་དོ།།སེམས་ཅན་འབྱུང་བ་མེད་དོ་ཞེས་བྱ་བ་ནི་བྱེད་aཔ་ལ་སྐུར་བ་འདེབས་པའོ།།འཇིག་རྟེན་གཞན་དུ་འགྲོ་བ་དང་།འོང་བའི་བྱེད་པ་དང་།ས་བོན་འདེབས་པའི་བྱེད་པ་དང་།ཉིང་མཚམས་སྦྱོར་བའི་བྱེད་པ་ལ་སྐུར་བ་འདེབས་པའི་ཕྱིར་རོ།།འཇིག་རྟེན་ན་དགྲ་བཅོམ་པ་མེད་དོ་ཞེས་བྱ་བ་ལ་སོགས་པ་ནི་ཡོད་པའི་དངོས་པོ་འཇིག་པའོ།།aདགེ་བའི་རྩ་བ་རྒྱུན་གཅོད་པའི་ལས་ཅན་དང་།མི་དགེ་བའི་རྩ་བ་དམ་དུ་འཛིན་པའི་ལས་ཅན་དང་།མི་དགེ་བ་ལ་འཇུག་པའི་ལས་ཅན་དང་།དགེ་བ་ལ་མི་འཇུག་པའི་ལས་ཅན་ནོ།།ལྟ་བ་མཆོག་ཏུ་འཛིན་པ་གང་ཞེ་ན།ལྟ་བ་རྣམ་པ་གསུམ་པོ་དེ་དག་ཉིད་དང་།དེའི་གནས་ཕུང་པོ་རྣམས་aལ་མཆོག་དང་།གཙོ་བོ་དང་།ཁྱད་པར་དུ་འཕགས་པ་དང་།དམ་པར་ཡང་དག་པར་རྗེས་སུ་ལྟ་བའི་ཤེས་རབ་ཉོན་མོངས་པ་ཅན་གང་ཡིན་པའོ་ཞེས་བྱ་བ་ལ།ལྟ་བ་རྣམ་པ་གསུམ་བ་
207. ཞེས་བྱ་བ་ནི་འཇིག་ཚོགས་ལ་ལྟ་བ་དང་།ལོག་པར་ལྟ་བ་དང་མཐར་འཛིན་པར་ལྟ་བའོ།།དེའི་གནས་ཕུང་པོ་aཞེས་བྱ་བ་ནི་ལྟ་བའི་གནས་ཞེས་བྱ་བའི་ཐ་ཚིག་གོ།།མཆོག་དང་།གཙོ་བོ་དང་།ཁྱད་པར་དུ་འཕགས་པ་དང་།དམ་པར་
208. ཤེས་རབ་ཀྱིས་ཡང་དག་པར་རྗེས་སུ་མཐོང་ཞེས་བྱ་བའི་ཐ་ཚིག་གོ།།ཤེས་རབ་ཉོན་མོངས་པ་ཅན་ཞེས་བྱ་བ་ནི་ཉོན་མོངས་པ་དང་ལྡན་ཞེས་བྱ་བའི་ཐ་ཚིག་གོ།།ལྟ་བ་ངན་aཔ་ལ་མངོན་པར་ཞེན་པའི་རྟེན་བྱེད་པའི་ལས་ཅན་ནོ།།ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་གང་ཞེ་ན།ཚུལ་ཁྲིམས་དང་བརྟུལ་ཞུགས་དང་།དེའི་གནས་ཕུང་པོ་རྣམས་ལ་འདག་པ་དང་།གྲོལ་བ་དང་།ངེས་པར་འབྱིན་པ་ཡང་དག་པར་རྗེས་སུ་ལྟ་བའི་ཤེས་རབ་ཉོན་aམོངས་པ་ཅན་གང་ཡིན་པའོ་ཞེས་བྱ་བ་ནི་ཚུལ་ཁྲིམས་དང་བརྟུལ་ཞུགས་ནི་ལྟ་བ་ངན་པ་སྔོན་དུ་སོང་བར་རིག་པར་བྱའོ།།ཚུལ་ཁྲིམས་ནི་བདུན་སྤངས་པའོ།།བརྟུལ་ཞུགས་ནི་ཁྱི་དང་བ་ལང་གི་བརྟུལ་ཞུགས་དང་།དབྱུ་གུ་རྩེ་གསུམ་པ་དང་མགོ་འབྲེག་པ་ལ་སོགས་aཔ་དང་།གྲངས་ཅན་གྱི་རྣལ་འབྱོར་ཤེས་པ་ལ་སོགས་པ་ནི།ཐར་པའི་ལམ་གྱི་རྒྱུ་མ་ཡིན།དབང་ཕྱུག་ཆེན་པོ་དང་།སྐྱེ་དགུའི་བདག་པོ་དང་།མེ་དང་ཆུར་འཇུག་པ་ལ་སོགས་པ་ནི་མཐོ་རིས་ཀྱི་རྒྱུ་མ་ཡིན་ན་དེ་དག་ལ་རྒྱུར་ལྟ་བའོ།།དེའི་གནས་ཕུང་པོ་རྣམས་ཞེས་བྱ་བ་ནི་ཚུལ་ཁྲིམས་aལ་སོགས་པའི་གནས་ཞེས་བྱ་བའི་ཐ་ཚིག་གོ།།འདག་པ་ཞེས་བྱ་བ་ནི་གོང་དུ་སྨོས་པ་དེས་འདག་པར་འགྱུར་
209. ཞེས་བྱ་བའི་ཐ་ཚིག་གོ།།གྲོལ་བ་ཞེས་བྱ་བ་ནི་ཐབས་འདིས་ཉོན་མོངས་པ་རྣམས་ལས་གྲོལ་བར་འགྱུར་བའོ།།ངེས་པར་འབྱིན་པ་ཞེས་བྱ་བ་ནི་འཁོར་བ་ལས་བྱུང་བ་ཞེས་བྱ་
210. བའི་ཐ་ཚིག་aགོ།།ངལ་བ་འབྲས་བུ་མེད་པའི་རྟེན་བྱེད་པའི་ལས་ཅན་ཏེ།ངལ་བ་འབྲས་བུ་མེད་པ་ནི་དེས་ངེས་པར་མི་འབྱུང་བའི་ཕྱིར་རོ།།ཐེ་ཚོམ་གང་ཞེ་ན།བདེན་པ་ལ་སོགས་པ་ལ་
211. ཡང་ཡིད་གཉིས་ཟ་བའོ་ཞེས་བྱ་བ་ལ་སོགས་པ་སྨོས་པ་ནི་ལས་དང་འབྲས་བུ་དང་།བདེན་པ་དང་།དཀོན་མཆོག་aརྣམས་ལ་སྦྱར་རོ།།དེ་དག་ལ་ཡོད་དམ་མེད་ཅེས་ཡིད་གཉིས་སུ་འགྱུར་ཞེས་བྱ་བའི་ཐ་ཚིག་གོ།།དགེ་བའི་ཕྱོགས་ལ་མི་འཇུག་པའི་རྟེན་བྱེད་པའི་ལས་ཅན་ནོ།།དེས་དགེ་བའི་ཕྱོགས་ལ་མི་འཇུག་པ་སྟེ།ངེས་པ་མ་རྙེད་པས་
212. བར་སྐབས་ནས་མི་རྩོམ་པའི་ཕྱིར་རོ།།ཉོན་མོངས་པ་དེ་དག་ལས་
213. ལྷན་aཅིག་སྐྱེས་པ་ནི་དུ།ཀུན་ཏུ་བརྟགས་པ་ནི་དུ་ཞེ་ན།སྨྲས་པ།ལྟ་བ་འོག་མ་གསུམ་དང་།ཐེ་ཚོམ་ནི་ཀུན་ཏུ་བརྟགས་པའོ་ཞེས་བྱ་བ་ནི་ལོག་པར་ལྟ་བ་དང་།ལྟ་བ་མཆོག་ཏུ་འཛིན་པ་དང་།ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་དང་།ཐེ་ཚོམ་སྟེ།དེ་དག་ནི་ཀུན་ཏུ་བརྟགས་aཔ་ཉིད་དོ།།ལྷག་མ་ནི་ལྷན་ཅིག་སྐྱེས་པ་དང་ཀུན་ཏུ་བརྟགས་པའོ་ཞེས་བྱ་བ་ནི་འདོད་ཆགས་དང་།ཁོང་ཁྲོ་བ་དང་།ང་རྒྱལ་དང་མ་རིག་པ་དང་།འཇིག་ཚོགས་ལ་ལྟ་བ་དང་མཐར་འཛིན་པར་ལྟ་བ་དང་སྦྱར་རོ།འདི་དག་གི་རྣམ་
214. གྲངས་ནི་བག་ལ་ཉལ་བ་
215. དང་།ཀུན་ནས་དཀྲིས་པ་དང་།aཉོན་མོངས་པ་དང་།ཟག་པ་དང་བཅས་པ་དང་།རྙོག་པ་དང་།ཆུ་བོ་དང་།སྦྱོར་བ་དང་།ཡོན་པོ་དང་།བསྐུས་པ་ཞེས་བྱ་བ་ལ་སོགས་པའོ།།ཉོན་མོངས་པ་རྣམས་བཤད་ཟིན་ཏོ
216. །།ཉེ་བའི་ཉོན་མོངས་པ་རྣམས་བརྗོད་པར་བྱ་སྟེ།དེ་དག་སྨྲས་པ།ཁྲོ་བ་གང་ཞེ་ན།།aའཕྲལ་དུ་གནོད་པར་བྱེད་པ་ལ་གནས་ཏེ།གང་སེམས་ཀྱིས་ཀུན་ནས་མནར་སེམས་པའོ་ཞེས་བྱ་བ་ལ།འཕྲལ་དུ་ཞེས་བྱ་བ་ནི་ད་
217. ལྟར་བྱུང་བ་སྟེ།དེ་ལ་གནོད་པར་བྱེད་པའི་རྒྱུ་དེ་ལ་ཁོང་ཁྲོ་བའི་ཆར་གཏོགས་པའི་སེམས་ཀྱིས་ཀུན་ནས་མནར་སེམས་པའོ།།དབྱིག་པ་དང་།རྡེག་པ་དང་།aམཚོན་གྱིས་འདེབས་པ་ལ་སོགས་པ་ཉེས་པ་རྩོམ་པའི་རྟེན་བྱེད་པའི་ལས་ཅན་ནོ།།ཁྲོ་བ་ལ་སོགས་པ་ཡང་ཁོང་ཁྲོ་བ་ལ་སོགས་པ་ལས་གུད་ན་མེད་པའི་ཕྱིར་བརྟགས་
218. པའོ།།ཁོན་དུ་འཛིན་པ་གང་ཞེ་ན།མདུད་པར་འཛིན་པའོ།ཁྲོས་པའི་འོག་ཏུ་ཁོང་ཁྲོ་བའི་ཆར་གཏོགས་པ་ཉིད་མདུད་aཔར་འཛིན་པ་མི་གཏོང་བའོ།།མི་བཟོད་པའི་རྟེན་བྱེད་པའི་ལས་ཅན་ཏེ།མི་བཟོད་པ་ནི་དང་དུ་མི་ལེན་པའོ།།འཆབ་པ་གང་ཞེ་ན།བདག་གི་ཁ་ན་མ་ཐོ་བ་མ་ཁྱུད་པའོ།།ཡང་དག་པར་བསྐུལ་བ་ན་གཏི་མུག་གི་ཆར་གཏོགས་པས་ཁ་ན་མ་ཐོ་བ་མཁྱུད་པའོ།།འགྱོད་པས་རེག་པར་མི་aགནས་པའི་རྟེན་བྱེད་པའི་ལས་ཅན་ནོ།།འདི་ནི་ཆོས་ཉིད་དེ་ཁ་ན་མ་ཐོ་བ་འཆབ་ན་འགྱོད་པར་འགྱུར་ཏེ།དེས་ན་རེག་པར་མི་གནས་སོ།།འཚིག་པ་གང་ཞེ་ན།ཚིག་བརླང་པོས་ཞེར་འདེབས་པ་ཉིད་དོ་ཞེས་བྱ་བ་ནི་ཁྲོ་བ་དང་ཁོན་དུ་འཛིན་པ་སྔོན་དུ་འགྲོ་བའོ།།སེམས་ཀྱིས་ཀུན་ནས་མནར་aསེམས་པ་སྟེ
219. །ཚིག་བརླང་བོ་ནི་གཏུམ་ཚིག་གོ།།ངག་རྩུབ་མོའི་
220. རྟེན་བྱེད་པའི་ལས་བྱེད་པའི་
221. ལས་ཅན་དང་།བསོད་ནམས་མ་ཡིན་པ་སྐྱེས་པ་འབྱིན་པའི་ལས་ཅན་དང་།རེག་པར་མི་གནས་པ་
222. འབྱིན་པའི་ལས་ཅན་ནོ།།གཏུམ་ཚིག་དང་།ངག་རྩུབ་མོ་
223. དེ་ནི་ཕན་ཚུན་མཚང་ལ་aའདེབས་པའི་ཚུལ་གྱིས་མངོན་སུམ་དུ་སྨྲ་བ་སྟེ།འདི་ཉིད་འཚིག་པའོ།།ཕྲག་དོག་གང་ཞེ་ན།གཞན་གྱི་ཕུན་སུམ་ཚོགས་པ་ལ་སེམས་ཁོང་ནས་འཁྲུགས་
224. པའོ།།གཞན་དག་གི་ཕུན་སུམ་ཚོགས་པ་ནི་གཞན་གྱི་ཕུན་སུམ་ཚོགས་པ་སྟེ།གཞན་གྱི་ཕུན་སུམ་ཚོགས་པ་དེ་ལ་རྙེད་པ་aཉིད་དང་།བཀུར་སྟི་ལ་ལྷག་པར་ཆགས་པས་མི་བཟོད་པར་བྱས་པའི་སེམས་ཀྱིས་
225. ཁོང་ནས་འཁྲུགས་
226. པའོ།།ཡིད་མི་བདེ་བས་རེག་པར་མི་གནས་པའི་ལས་ཅན་ནོ།།སེར་སྣ་གང་ཞེ་ན།སྦྱིན་པ་དང་།མི་མཐུན་པའི་སེམས་ཀྱིས་ཀུན་ཏུ་འཛིན་པའོ།།གང་གིས་རྒྱུད་
227. ལས་མ་འགྲོ་ཞིག།aཅེས་བྱ་བ་ནི་སེར་སྣ་སྟེ།རྙེད་པ་དང་བཀུར་སྟི་ལ་ལྷག་པར་ཆགས་པ་ཉིད་ཀྱིས་འདོད་ཆགས་ཀྱི་ཆར་གཏོགས་པའི་སེམས་ཀྱི་ཡོ་བྱད་རྣམས་ཀུན་ཏུ་འཛིན་པའོ།།དེ་ཉིད་སྦྱིན་པ་དང་མི་མཐུན་པའོ།།ཡོ་བྱད་བསྙུངས་པ་མ་ཡིན་པའི་རྟེན་བྱེད་པའི་
228. ལས་ཅན་ཏེ།ཡོ་བྱད་བསྙུངས་པ་མ་ཡིན་པ་
229. ནི་སེར་སྣས་aམི་ཁོམ་པའི་
230. ཡོ་བྱད་རྣམས་
231. སོགས་པར་རིག་པར་བྱའོ།།སྒྱུ་
232. གང་ཞེ་ན།གཞན་ལ་སླུ་
233. བའི་ཡང་དག་པ་མ་ཡིན་པའི་དོན་སྟོན་པའོ།།རྙེད་པ་དང་བཀུར་སྟི་ལ་ཆགས་པ་ཉིད་ཀྱིས་འདོད་ཆགས་དང་གཏི་མུག་གི་ཆར་གཏོགས་པས་ཡང་དག་པ་མ་ཡིན་པའི་དོན་སྟོན་པ་སྟེ།ལོག་པར་འཚོ་བའི་aརྟེན་བྱེད་པའི་ལས་ཅན་ནོ།།གཡོ་གང་ཞེ་ན།བདག་གི་ཉེས་པ་བཅབ་པའི་ལས་ཐབས་བཟུང་སྟེ།སེམས་གྱ་གྱུའོ་ཞེས་བྱ་བ་ལ་རང་གི་ཉེས་པ་རྣམས་ནི་རང་གི་སྐྱོན་ཏེ།རྙེད་པ་དང་བཀུར་སྟི་ལ་ཆགས་པས་དེ་དག་བཅབ་པར་འདོད་ནས་འདོད་ཆགས་དང་།ཞེ་སྡང་དང་།གཏི་མུག་གི་ཆར་aགཏོགས་པས་ཉེས་པ་བྱུང་བ་དེ་ངོས་མི་ཟིན་
234. པར་གཞན་ནས་གཞན་དུ་བརྒྱུད་པར་རིག་པར་བྱའོ།།ཡང་དག་པའི་གདམས་ངག་ཐོབ་པའི་བར་དུ་གཅོད་པའི་ལས་བྱས་ཏེ།བདག་ཡང་དག་པ་ཇི་ལྟ་བ་བཞིན་མ་སྨྲས་པས་གདམས་ངག་གི་འོས་མ་ཡིན་པའི་ཕྱིར་རོ།།རྒྱགས་པ་གང་ཞེ་ན།aབདག་གི་ཕུན་སུམ་ཚོགས་པ་ལ་ཆགས་པའི་རབ་ཏུ་དགའ་བ་སྟེ།སེམས་ཡོངས་སུ་འཛིན་པའོ།།དེ་ནི་རྣམ་པ་དུ་མ་སྟེ།རིགས་དང་།སྟོབས་དང་།གཟུགས་དང་།ཡིད་གཞུངས་པ་དང་།བློ་དང་།ལོངས་སྤྱོད་དང་།དབང་ཕྱུག་ལ་སོགས་པར་རིག་པར་བྱའོ།།བདག་གི་ཕུན་སུམ་aཚོགས་པ་ཞེས་བྱ་བ་ནི་ཟག་པ་དང་བཅས་པའི་ཕུན་སུམ་ཚོགས་པ་གང་ཡང་རུང་བའོ།།ཆགས་པའི་རབ་ཏུ་དགའ་བ་ཞེས་བྱ་བ་ནི་དགའ་བའི་ཡིད་བདེ་བ་སྟེ།ཉོན་མོངས་པ་ཅན་གྱི་དགའ་བའི་བྱེ་བྲག་འདོད་ཆགས་ཀྱི་ཆར་གཏོགས་པའོ།།ཡོངས་སུ་འཛིན་པ་ཞེས་བྱ་བ་ནི་དགེ་བའི་རྩ་བ་ཐམས་ཅད་སེལ་aབའོ།།ཉོན་མོངས་པ་དང་ཉེ་བའི་ཉོན་མོངས་པ་ཐམས་ཅད་ཀྱི་རྟེན་བྱེད་པའི་ལས་ཅན་ནོ།།རྣམ་པར་འཚེ་བ་གང་ཞེ་ན།སེམས་ཅན་རྣམས་ལ་ཐོ་འཚམས་
235. པའོ་ཞེས་བྱ་བ་ནི་ཁོང་ཁྲོ་བའི་ཆར་གཏོགས་པ།སྙིང་བརྩེ་བ་མེད་པ་སྙིང་རྗེ་བ་
236. མེད་པའོ།།སེམས་ཅན་རྣམས་ལ་རྣམ་པར་ཐོ་འཚམས་
237. པ་ནི་ཐལ་aལྕག་དང་ཁུར་
238. ཚུར་གྱིས་བརྡེག་པ་ལ་སོགས་པ་བྱེད་པ་སྟེ།འདི་ནི་དེའི་ལས་ཅན་ནོ།།ངོ་ཚ་བ་
239. མེད་པ་གང་ཞེ་ན།ཁ་ན་མ་ཐོ་བས་བདག་ལ་མི་འཛེམ་པའོ།།ངོ་ཚ་བ་
240. མི་ཤེས་པ་ནི་ངོ་ཚ་མེད་པ་སྟེ།ངོ་ཚ་ཤེས་པ་དང་མི་མཐུན་པའི་ཆོས་སོ།།ངོ་ཚ་
241. ཤེས་པ་ནི་འདོད་ཆགས་དང་ཞེ་སྡང་དང་གཏི་མུག་གི་ཆར་aགཏོགས་པའོ།།ཁ་ན་མ་ཐོ་བས་བདག་ལ་མི་འཛེམ་པའོ་ཞེས་བྱ་བ་ལ་བདག་ལ་ཞེས་བྱ་བ་ནི་རང་ལའོ།།ཁ་ན་མ་ཐོ་བ་ནི་སྡིག་པའོ།།དེས་མི་འཛེམ་པ་ནི་སྡིག་ལ་
242. བྱེད་ཅེས་བྱ་བའི་ཐ་ཚིག་གོ།།ཉོན་མོངས་པ་དང་ཉེ་བའི་ཉོན་མོངས་པ་ཐམས་ཅད་ཀྱི་གྲོགས་བྱེད་པའི་ལས་ཅན་ནོ།།ཁྲེལ་aམེད་པ་གང་ཞེ་ན།ཁ་ན་མ་ཐོ་བས་གཞན་ལ་མི་འཛེམ་པའོ།།ཁྲེལ་མེད་པས་
243. ནི་ཁྲེལ་ཡོད་པ་མ་ཡིན་ཏེ།ཁྲེལ་ཡོད་པ་དང་།མི་མཐུན་པའི་ཆོས་ནི་ཁྲེལ་མེད་པའོ།།ཁ་ན་མ་ཐོ་བས་གཞན་ལ་མི་འཛེམ་པ་ཞེས་བྱ་བ་ནི་གཞན་ནམ་གཞན་རྣམས་ལ་མི་འཛེམ་པར་སྡིག་པ་བྱེད་པའོ།།aཉོན་མོངས་པ་དང་ཉེ་བའི་ཉོན་མོངས་པ་
244. ཐམས་ཅད་ཀྱི་གྲོགས་བྱེད་པའི་ལས་ཅན་ནོ།།རྨུགས་པ་གང་ཞེ་ན།སེམས་ལས་སུ་མི་རུང་བ་སྟེ་བློང་བ་ཉིད་དོ་ཞེས་བྱ་བ་ལ།གཏི་མུག་གི་ཆར་གཏོགས་པས་སེམས་ལས་སུ་མི་རུང་བའོ།།རྨུགས་པ་ནི་ཉོན་མོངས་པ་དང་ཉེ་བའི་ཉོན་aམོངས་པ་ཐམས་ཅད་ཀྱི་གྲོགས་བྱེད་པའི་ལས་ཅན་ནོ།།རྒོད་པ་གང་ཞེ་ན།སེམས་རྣམ་པར་མ་ཞི་བའོ་ཞེས་བྱ་བ་ནི་སྡུག་པའི་མཚན་མའི་རྗེས་སུ་འབྲང་བ་སྟེ།འདོད་ཆགས་ཀྱི་ཆར་གཏོགས་པས་སེམས་རྣམ་པར་མ་ཞི་བའོ།།སྡུག་པའི་མཚན་མའི་རྗེས་སུ་འབྲང་བ་ནི་འདོད་ཆགས་དང་མཐུན་aཔ་སྟེ།སྔོན་དགོད་
245. པ་དང་།རྩེ་རྩེ་བརྗེས་སུ་དྲན་པའི་ཕྱིར་སེམས་རྣམ་པར་མ་ཞི་བར་རིག་པར་བྱ་སྟེ།ཞི་གནས་ཀྱི་བར་དུ་གཅོད་པའི་ལས་ཅན་ནོ།།མ་དད་པ་གང་ཞེ་ན།ལས་དང་འབྲས་བུ་དང་།བདེན་པ་དང་།དཀོན་མཆོག་རྣམས་ལ་ཡིད་མི་ཆེས་པ་དང་།སེམས་མ་དང་བ་སྟེ།དད་པའི་aམི་མཐུན་པའི་ཕྱོགས་སོ།།གོང་དུ་སྨོས་པའི་ལས་དང་འབྲས་བུ་དང་བདེན་པ་དང་།དཀོན་མཆོག་ལ་སོགས་པ་ལ་ཡིད་མི་ཆེས་པ་སྟེ།དེ་ནི་སེམས་མ་དང་བའོ།།ཡིད་མི་ཆེས་པ་ནི་མི་འདོད་པ་སྟེ།དད་བའི་མི་མཐུན་པའི་ཕྱོགས་སོ།།ལེ་ལོའི་རྟེན་བྱེད་པའི་ལས་ཅན་ནོ།།དང་aཔ་མེད་ན་སྦྱོར་བར་འདུན་པ་མེད་བའི་ཕྱིར་རོ།།ལེ་ལོ་གང་ཞེ་ན།དགེ་བ་ལ་སེམས་མངོན་པར་སྤྲོ་བ་མེད་པ་སྟེ།བརྩོན་འགྲུས་ཀྱི་མི་མཐུན་པའི་ཕྱོགས་སོ་ཞེས་བྱ་བ་ལ།དགེ་བ་ལ་སེམས་དད་པ་ལ་སོགས་པ་དང་མཚུངས་པར་ལྡན་པ་དེ་ལ་
246. སེམས་མི་སྤྲོ་བ་སྟེ།ཉལ་བ་དང་།སྙེས་
247. པ་དང་།འཕྲེས་aཔའི་བསོད་ཉམས་ལ་བརྟེན་ནས།གཏི་མུག་གི་ཆར་གཏོགས་པ་བརྩོན་འགྲུས་ཀྱི་མི་མཐུན་པའི་ཕྱོགས་སོ།།དགེ་བའི་ཕྱོགས་ལ་སྦྱོར་བའི་བར་དུ་གཅོད་པའི་ལས་ཅན་ནོ།།བག་མེད་པ་གང་ཞེ་ན།ཆགས་པ་དང་ཞེ་སྡང་དང་།གཏི་མུག་དང་ལེ་ལོ་གང་ཡིན་པ་དེ་དག་གིས་ཉོན་མོངས་པ་ལས་aསེམས་མི་བསྲུང་བ་དང་།དགེ་བ་མི་
248. བསྒོམ་པའོ།།བག་མེད་པ་ནི་འདིར་ཆོས་བཞི་སྟེ།ཆགས་པ་དང་།ཞེ་སྡང་དང་།གཏི་མུག་དང་།ལེ་ལོ་ཞེས་བྱ་བའོ།།དེ་དག་གིས་
249. ཟིལ་གྱིས་ནོན་ན་ཉོན་མོངས་པ་རྣམས་ལས་སེམས་འདོད་ཆགས་དང་བྲལ་བར་མི་བྱེད་པའོ།།དེ་དག་ལ་གནས་aཔ་ནི་མ་ཆགས་པ་ལ་སོགས་པའི་དགེ་བའི་རྩ་བ་སྒོམ་
250. པར་མི་བྱེད་པའོ།།མི་དགེ་བ་འཕེལ་བ་དང་།དགེ་བ་ཡོངས་སུ་འགྲིབ་པའི་རྟེན་བྱེད་བའི་ལས་ཅན་ནོ།།བརྗེད་ངས་པ་གང་ཞེ་ན།དྲན་པ་ཉོན་མོངས་པ་ཅན་ཏེ།དགེ་བ་མི་གསལ་བའོ།།དྲན་པ་ཉོན་མོངས་པ་ཅན་ཞེས་བྱ་བ་aནི་ཉོན་མོངས་པ་དང་མཚུངས་པར་ལྡན་པའོ།།དགེ་བ་མི་གསལ་བ་ཞེས་བྱ་བ་ནི་ཡང་དག་པའི་གདམས་ངག་བརྗེད་ཅེས་བྱ་བའི་ཐ་ཚིག་གོ།།རྣམ་པར་གཡེང་བའི་རྟེན་བྱེད་པའི་ལས་ཅན་ནོ།།རྣམ་པར་གཡེང་བ་གང་ཞེ་ན།འདོད་ཆགས་དང་།ཞེ་སྡང་དང་།གཏི་མུག་གི་ཤས་ཀྱིས་
251. འདོད་aཔའི་ཡོན་ཏན་ལྔ་པོ་དག་ལ་གང་སེམས་རྣམ་པར་འཕྲོ་བའོ།།དེ་ཡང་རང་བཞིན་གྱིས་སེམས་རྣམ་པར་གཡེང་བ་དང་།ཕྱི་རོལ་དུ་རྣམ་པར་གཡེང་བ་དང་།ནང་གི་རྣམ་པར་གཡེང་བ་དང་།མཚན་མའི་རྣམ་པར་གཡེང་
252. བ་དང་།གནས་ངན་ལེན་གྱིས་
253. རྣམ་པར་གཡེང་བ་དང་།ཡིད་ལ་བྱེད་པའི་རྣམ་aཔར་གཡེང་བའོ།།རང་བཞིན་གྱིས་རྣམ་པར་གཡེང་བ་ནི་རྣམ་པར་ཤེས་པའི་ཚོགས་ལྔ་སྟེ།དེ་དག་ནི་རང་བཞིན་གྱིས་ནང་དུ་མཉམ་པར་གཞོག་
254. མི་ནུས་པའི་ཕྱིར་རོ།།ཕྱི་རོལ་དུ་རྣམ་པར་གཡེང་བ་ནི་དགེ་བ་ལ་ཞུགས་
255. པ་ན་འདོད་པའི་ཡོན་ཏན་ལྔ་ལ་སེམས་རྣམ་པར་འཕྲོ་བ་སྟེ།ཐོས་པ་ལ་aསོགས་པ་
256. དགེ་བ་ལ་སྦྱོར་བ་ན།དམིགས་པ་དེ་ལས་ཕྱི་རོལ་དུ་འདོད་པའི་ཡོན་ཏན་ལྔ་ལ་སེམས་འགྲོ་བར་རིག་པར་བྱའོ།།ནང་གི་རྣམ་པར་གཡེང་བ་ནི་དགེ་བ་ལ་ཞུགས་པའི་ཚེ་བྱིང་བ་དང་།རྒོད་པ་དང་།རོ་མྱོང་
257. བར་བྱེད་པ་སྟེ།ཏིང་ངེ་འཛིན་ལ་ཞུགས་པའི་ཚེ་བྱིང་བ་དང་།རྒོད་པ་དང་།aརོ་མྱོང་
258. བར་བྱེད་པའོ།།ཏིང་ངེ་འཛིན་དུ་ལྟུང་བའི་ཕྱིར་ཉེས་པའོ།།མཚན་མའི་རྣམ་པར་གཡེང་བ་གང་ཞེ་ན།ཕ་རོལ་ཡིད་ཆེས་པར་བྱ་བ་སྔོན་དུ་བཏང་ནས་དགེ་བ་ལ་སྦྱོར་བ་སྟེ།གཞན་གྱིས་བདག་ལ་ཡོན་ཏན་དང་ལྡན་པར་ཡིད་ཆེས་པར་འགྱུར་རོ་སྙམ་པའོ།།དེའི་མཚན་མ་ནི་དེའི་རྒྱུ་aསྟེ།དགེ་བ་ལ་ཞུགས་པ་དགེ་བ་ལས་ཡོངས་སུ་ཉམས་པར་རིག་པར་བྱའོ།།གནས་ངན་ལེན་གྱིས་
259. རྣམ་པར་གཡེང་བ་གང་ཞེ་ན།ངར་འཛིན་པ་དང་།ང་ཡིར་འཛིན་པ་དང་།ངའོ་སྙམ་པའི་ང་རྒྱལ་གྱི་ཕྱོགས་ཀྱི་གནས་ངན་ལེན་ལ་བརྟེན་ནས།དགེ་བ་ལ་ཞུགས་པའི་ཚོར་བ་aའབྱུང་ཞིང་།བྱུང་བ་རྣམས་ལ་ང་ཞེས་བྱ་བ་དང་།ང་ཡིར་ཞེས་བྱ་བར་འཛིན་ཏེ།འདྲེན་མར་འབྱུང་ཞིང་མཚན་མར་བྱེད་པའོ།།ཡིད་ལ་བྱེད་པའི་རྣམ་པར་གཡེང་བ་གང་ཞེ་ན།ཏིང་ངེ་འཛིན་གཞན་ནམ།ཐེག་པ་གཞན་ལ་སྙོམས་པར་འཇུག་པའམ།གནས་པར་བྱེད་པ་ན་རྣམ་པར་འཕྲོ་བར་aབྱེད་པ་གང་ཡིན་པའོ།།འདོད་ཆགས་དང་བྲལ་བའི་བར་དུ་གཅོད་པའི་ལས་ཅན་ནོ།།ཤེས་བཞིན་མ་ཡིན་པ་གང་ཞེ་ན།ཉོན་མོངས་པ་དང་མཚུངས་པར་ལྡན་པའི་ཤེས་རབ་སྟེ།དེས་ལུས་དང་།ངག་དང་།ཡིད་ཀྱི་སྤྱོད་པ་ལ་མི་ཤེས་བཞིན་དུ་འཇུག་པའོ་ཞེས་བྱ་བ་ལ་ལུས་དང་།aངག་དང་།ཡིད་ཀྱི་སྤྱོད་པ་ལ་མི་ཤེས་པ་ནི་འགྲོ་བ་དང་ལྡོག་པ་ལ་སོགས་པ་ལ་ལེགས་པར་སོ་སོར་མ་བརྟགས་པར་འཇུག་པར་རིག་པར་བྱའོ།།ལྟུང་བའི་རྟེན་བྱེད་པའི་ལས་ཅན་ནོ།དེ་ལྟར་བྱ་བ་དང་།མི་བྱ་བ་མི་ཤེས་པས་ཉེས་པ་
260. འབྱུང་ངོ་།།ཉེ་བའི་ཉོན་མོངས་པ་རྣམས་བཤད་ཟིན་ཏོ།།aབཞི་གཞན་དུ་ཡང་འགྱུར་རོ་ཞེས་སྨོས་པ་ལ།འགྱོད་པ་གང་ཞེ་ན།ཡིད་ལ་གཅགས་པའོ་ཞེས་བྱ་བ་ནི་སྨད་པར་བྱས་པ་སྟེ།ངན་པ་བྱས་པའི་དངོས་པོ་ཞེས་བྱ་བའི་ཐ་ཚིག་གོ།།ངན་པ་གང་བྱས་པའི་དེ་འདིར་སྦྱར་ཏེ།ཡིད་ལ་གཅགས་པ་ནི་མ་ཡིན་ནོ།།འདིར་ནི་
261. aཡིད་ལ་གཅགས་པ་ལ་འགྱོད་པ་
262. ཞེས་བྱ་སྟེ།དེ་ལ་དམིགས་པའི་ཕྱིར་རོ།།དཔེར་ན་སྟོང་པ་ཉིད་ལ་དམིགས་པའི་སེམས་རྣམ་པར་དག་པ་ལ་རྣམ་པར་ཐར་པ་ཞེས་བྱ་བ་ལྟ་བུའོ།།ཡང་ན་འབྲས་བུ་ལ་རྒྱུ་གདགས་པ་སྟེ།འདི་ལ་འགྱོད་པའི་འབྲས་བུ་ནི་ཡིད་ལ་གཅགས་པའོ།།དེ་གཉི་ག་aཡང་གཉི་གའི་རྟེན་ཏེ།དགེ་བ་དང་མི་དགེ་བ་སོ་སོའི
263. །གང་དགེ་བ་མ་བྱས་པས་འགྱོད་པ་དེ་ནི་དགེ་བའི་རྟེན་ནོ།།གང་མི་དགེ་བ་བྱས་པས་འགྱོད་པ་དེ་ཡང་དགེ་བའི་རྟེན་ནོ།།དེ་བཞིན་དུ་མི་དགེ་བ་གཉི་གའི་རྟེན་དེ་བཟློག་པའོ།།གང་མི་དགེ་བ་མ་བྱས་པས་འགྱོད་པ་དེ་ནི་མི་དགེ་བའི་རྟེན་ཏོ།།aདགེ་བ་བྱས་པས་འགྱོད་པ་དེ་ཡང་མི་དགེ་བའི་རྟེན་ཏོ།སེམས་གནས་པའི་བར་དུ་གཅོད་པའི་ལས་ཅན་ནོ།།གཉིད་གང་ཞེ་ན།འཇུག་པ་རང་དབང་མེད་པར་སེམས་སྡུད་པའོ།།གཉིད་ཀྱི་རྒྱུ་ལ་བརྟེན་ནས་གཏི་མུག་གི་ཆར་གཏོགས་པ་སེམས་ལས་བྱུང་བའི་ཆོས་ཀྱི་སེམས་རང་དབང་aམེད་པ་སྐྱེད་དོ།།རང་དབང་མེད་པ་དེ་ནི་སེམས་མངོན་པར་སྡུད་པ་སྟེ།དགེ་བ་དང་མི་དགེ་བ་དང་།ལུང་དུ་མ་བསྟན་པ་དང་།དུས་དང་དུས་མ་ཡིན་པར་ཡང་རུང་སྟེ།སེམས་མངོན་པར་སྡུད་པའོ།།བྱ་བ་ཤོར་བའི་རྟེན་བྱེད་པའི་ལས་ཅན་ནོ།།རྟོག་པ་གང་ཞེ་ན།ཀུན་ཏུ་aཆོལ་བའི་རྟེན་གྱི་
264. བརྗོད་པ་
265. སྟེ།སེམས་པ་དང་།ཤེས་རབ་ཀྱི་བྱེ་བྲག་གང་སེམས་རྩིང་བའོ།།ཀུན་ཏུ་ཚོལ་
266. བ་ཞེས་བྱ་བ་ནི་ཚོར་
267. བར་བྱེད་པའོ།།ཡིད་ཀྱི་བརྗོད་པ་ཞེས་བྱ་བ་ནི་ཡིད་ཀྱི་རྣམ་པར་ཤེས་པའོ།།དེ་ནི་སེམས་པའམ།ཤེས་རབ་ལ་བརྟེན་
268. ནས་གང་སེམས་རྩིང་aབ་སྟེ།རགས་པ་བུམ་པ་དང་སྣམ་བུ་དང་ཤིང་རྟ་ལ་སོགས་པ་ལ་འཛིན་པའོ།།སྤྱོད་པ་གང་ཞེ་ན།སོ་སོར་རྟོགས་
269. པའི་ཡིད་ཀྱི་བརྗོད་པ་སྟེ།དེ་བཞིན་དུ་གང་སེམས་ཞིབ་པའོ།།གཞན་ནི་སྔར་སྨོས་པ་དང་སྦྱར་རོ།།སེམས་ཞིབ་པ་ཞེས་བྱ་བ་ནི་བུམ་པ་ལ་སོགས་པ་དེ་ཉིད་ལ་ཚེས་
270. aསམ་མ་ཚོས་ཞེས་བྱ་བ་ལ་སོགས་པར་འཛིན་པའོ།།གཉི་ག་ཡང་རེག་
271. པ་དང་།རེག་པ་མ་ཡིན་པར་གནས་པའི་རྟེན་བྱེད་པའི་ལས་ཅན་ནོ།།ཡང་ན་དགེ་བའི་ཆོས་རྣམས་ཀྱི་ལས་ནི་རང་གི་མི་མཐུན་པའི་ཕྱོགས་སྤོང་བའི་ལས་ཅན་དང་།ཉོན་མོངས་པ་དང་ཉེ་བའི་ཉོན་མོངས་པ་ཐམས་ཅད་aཀྱི་རང་གི་གཉེན་པོའི་བར་དུ་གཅོད་པའི་ལས་ཅན་ནོ་སེམས་ལས་བྱུང་བ་རྣམས་བཤད་ཟིན་ཏོ།།སེམས་དང་མི་ལྡན་པ་རྣམས་བརྗོད་པར་བྱ་སྟེ།དེ་དག་སྨྲས་པ།སེམས་དང་མི་ལྡན་པ་མ་ཡིན་པའི་འདུ་བྱེད་རྣམས་གང་ཞེ་ན་ཞེས་བྱ་བའོ།།འདི་ནི་འདྲི་བ་སྟེ།འདིའི་
272. ལན་བཏབ་པ་aནི།གང་ཟག་གཟུགས་དང་སེམས་དང་སེམས་ལས་
273. བྱུང་བའི་གནས་སྐབས་ལ་གདགས་པ་སྟེ་ཞེས་བྱ་བ་སྟེ།གཟུགས་ཀྱི་གནས་སྐབས་དང་།སེམས་ཀྱི་གནས་སྐབས་དང་།སེམས་ལས་བྱུང་བའི་གནས་སྐབས་ལ་གདགས་ཀྱི།རྫས་སུ་ཡོད་པ་ནི་མ་ཡིན་ནོ།།སེམས་ནི་མ་aབཤད་ན་འདི་ཇི་ལྟར་སེམས་ཀྱི་གནས་སྐབས་ལ་གདགས།སྨྲས་པ།མ་འོངས་པ་ལ་ལྟོས་པ་སྟེ།དེ་ལ་རིག་
274. པའི་ཕྱིར་ཉེས་པ་མེད་དོ།།དེ་དག་ཀྱང་ཅིའི་གཟུགས་དང་སེམས་དང་སེམས་ལས་བྱུང་བའི་གང་དག་ཡིན་པ་དེ་དག་ཉིད་མི་ལྡན་པ་རྣམས་ཡིན་ནམ།འོན་ཏེ་གཞན་ལའམ་aབརྗོད་པར་བྱ་བ་མ་ཡིན་པ་ཞིག་གམ་ཞེ་ན།དེ་ནི་དེ་ལྟ་མ་ཡིན་ཏེ།ཇི་ལྟར་
275. ཞེ་ན།དེའི་ཕྱིར།དེ་ཉིད་དང་གཞན་དུ་མི་གདགས་སོ་ཞེས་བྱ་བ་སྨྲས་ཏེ།ཁུ་ཚུར་བཞིན་ནོ།།དཔེར་ན་ཁུ་ཚུར་ནི་སོར་མོ་ལས་གཞན་ཡང་མ་ཡིན་ནོ
276. །།གཞན་མ་
277. ཡིན་པ་ཡང་མ་ཡིན་ནོ
278. །།བརྗོད་པར་བྱ་བ་aམ་ཡིན་པ་ལ་ཡང་མ་ཡིན་ནོ།།གལ་ཏེ་སོར་མོ་རྣམས་ལས་གཞན་ཡིན་པར་གྱུར་ན་ནི་ལོགས་ཤིག་ཏུ་བཟུང་བར་འགྱུར་ཏེ
279. །ཅི་སྟེ་གཞན་མ་ཡིན་ན་ནི་སོར་མོ་བརྐྱང་བ་རྣམས་ལ་ཡང་བཟུང་བར་འགྱུར་རོ།།བརྗོད་པར་བྱ་བ་མ་ཡིན་པ་ལ་ཡང་མི་བྱ་སྟེ།འདི་ལྟར་ཁུ་ཚུར་ཞེས་བརྗོད་པའི་aཕྱིར་རོ།།དེ་ལྟ་བས་ན་དེ་ཉིད་དང་གཞན་དང་བརྗོད་པར་བྱ་བ་མ་ཡིན་པ་ལ་མི་གདགས་པར་འཐད་དོ།།དེ་དག་ཀྱང་གང་ཞེ་ན།ཐོབ་པ་དང་།འདུ་ཤེས་མེད་པའི་སྙོམས་པར་འཇུག་པ་དང་།འགོག་པའི་སྙོམས་པར་འཇུག་པ་དང་།འདུ་ཤེས་མེད་པ་དང་།སྲོག་གི་དབང་བོ་དང་།aརིས་མཐུན་པ་དང་།སྐྱེ་བ་དང་།རྒ་བ་དང་།གནས་པ་དང་།མི་རྟག་པ་ཉིད་དང་།མིང་གི་ཚོགས་དང་།ཚིག་གི་ཚོགས་དང་།ཡི་གེའི་ཚོགས་དང་།སོ་སོའི་སྐྱེ་བོ་ཉིད་དང་།དེ་ལྟ་བུའི་ཆ་དང་མཐུན་པ་དག་གོ་ཞེས་བྱ་བ་ལ།དེ་ལྟ་བུའི་ཆ་དང་མཐུན་པ་དག་ཅེས་སྨོས་པ་ནི་འཇུག་པ་དང་།སོ་སོར་aངེས་པ་དང་།འབྱོར་འབྲེལ་པ་དང་།མགྱོགས་པ་དང་།གོ་རིམས་དང་།དུས་དང་།ཡུལ་དང་།གྲངས་དང་།གྲངས་མེད་པ་དང་།ཚོགས་པ་སྟེ།དེ་དག་བསྡུ་བའི་ཕྱིར་རོ།།ཆོས་དེ་དག་ནི་སེམས་དང་འབྲེལ་པ་མ་ཡིན་པའི་བྱེད་པ་ཅན་ཡིན་པས་སེམས་དང་མི་ལྡན་པ་ཞེས་བྱའོ།།གཟུགས་aཀྱི་རང་བཞིན་ཡང་མ་ཡིན་ནོ།།སེམས་ལས་བྱུང་བ་བཞིན་དུ་སེམས་དང་ལྷན་ཅིག་ཏུ་དམིགས་པ་ལ་མི་འཇུག་ཅེས་བྱ་བའི་ཐ་ཚིག་གོ།།དེ་ལ་ཐོབ་པ་གང་ཞེ་ན།རྙེད་
280. པ་དང་ལྡན་པའོ།།གང་སྔོན་མ་ཐོབ་པ་ཐོབ་པ་
281. དེ་ལ་རྙེད་
282. པ་ཞེས་བྱ་སྟེ།བྱེ་བྲག་བསྟན་ཏོ།།ཐོབ་པ་རྣམས་སྐད་ཅིག་ཕྱི་aམ་ལ་སོགས་པ་ཡང་མི་འབྲལ་བ་ནི་ལྡན་པ་ཞེས་བྱ་སྟེ།ཁྱད་པར་བསྟན་ཏོ།།དེ་ཡང་ས་བོན་དང་།དབང་དང་།མངོན་དུ་
283. གྱུར་པ་དང་།ཅི་རིགས་སུ་སྦྱར་རོ་ཞེས་བྱ་བ་ནི་གྲངས་བཞིན་དུ་མ་
284. ཡིན་ནོ།།ས་བོན་ཞེས་བྱ་བ་ནི་ཐོབ་པའོ།།དབང་དང་སྔོན་དུ་གྱུར་པ་ནི་ལྡན་པའོ།།འདུ་ཤེས་aམེད་པའི་སྙོམས་པར་འཇུག་པ་གང་ཞེ་ན།དགེ་རྒྱས་ཀྱི་འདོད་ཆགས་དང་བྲལ་བ་
285. ལ་གོང་མའི་མ་ཡིན་བ་འབྱུང་བའི་འདུ་ཤེས་སྔོན་དུ་བཏང་བའི་ཡིད་ལ་བྱེད་པས་སེམས་དང་སེམས་ལས་བྱུང་བའི་ཆོས་བསྟན་པ་མ་ཡིན་པ་རྣམས་འགོག་པ་གང་ཡིན་པའོ།།འདུ་ཤེས་མེད་པ་རྣམས་aཀྱི་སྙོམས་པར་འཇུག་པ་ནི་འདུ་ཤེས་
286. པའི་སྙོམས་པར་འཇུག་པ་སྟེ།འདུ་ཤེས་མེད་པའི་ལྷ་རྣམས་ཀྱི་ཞེས་བྱ་བ་
287. མངོན་ནོ།།ཡང་ན་བདག་ཉིད་འདུ་ཤེས་མེད་པ་སྟེ།ཀུན་ཏུ་མི་འབྱུང་བའི་ཕྱིར་རོ།།སྙོམས་པར་འཇུག་པ་ནི་རྒྱུ་ཞེས་བྱ་བའི་ཐ་ཚིག་གོ།།དགེ་རྒྱས་ཀྱི་འདོད་ཆགས་དང་aབྲལ་ཞེས་བྱ་བ་ནི་འདོད་པའི་ཁམས་གནས་ཉི་ཤུ་ལ་འཛམ་བུའི་
288. གླིང་གི་འོག་ན་སེམས་ཅན་དམྱལ་བ་ཆེན་པོ་བརྒྱད་དེ།མནར་མེད་པ་དང་།རབ་ཏུ་ཚ་བ་དང་།ཚ་བ་དང་།ངུ་འབོད་ཆེན་པོ་དང་ངུ་འབོད་དང་།བསྡུས་འཇོམས་དང་།ཐིག་ནག་དང་།ཡང་སོས་ཞེས་བྱ་བ་སྟེ།གོ་aརིམས་བཞིན་དུ་གོང་ནས་གོང་དུ་གནས་པར་རིག་པར་བྱའོ།།གཞན་ཡང་གྲང་བའི་སེམས་ཅན་དམྱལ་བ་བརྒྱད་དེ།ཆུ་བུར་ཅན་དང་།ཆུ་བུར་རྡོལ་བ་དང་།སོ་ཐམས་ཐམས་པ་
289. དང་།ཀྱི་ཧུད་ཟེར་བ་དང་།ཨ་ཆུ་ཟེར་བ་དང་།ཨུཏྤལ་ལྟར་གས་པ་དང་།པདྨ་ལྟར་གས་པ་aདང་།པདྨ་ལྟར་གས་པ་ཆེན་པོ་སྟེ།སེམས་ཅན་དེ་དག་ནི་གྲང་བ་དྲག་པོས་ཉེན་ནས་ལུས་དང་སྒྲའི་འགྱུར་བའི་ཚུལ་ལ་མིང་འདི་དག་བཏགས་སོ།།དེ་དག་ཀྱང་སེམས་ཅན་ཐམས་ཅད་ཀྱི་ལས་ཀྱི་དབང་གིས་འཛམ་བུ་
290. གླིང་གི་འོག་ཏུ་གྲུབ་བོ།།ཉི་ཚེའི་
291. སེམས་ཅན་དམྱལ་བ་རྣམས་ནི་aརང་རང་གི་ལས་ཀྱིས་
292. གྲུབ་པ་དག་སྟེ།མང་པོའམ་གཉིས་སམ་གཅིག་གི་ལས་ཀྱིས་གྲུབ་བ་ཡིན་པས་གནས་མ་ངེས་ཏེ།ཆུ་དང་རི་དང་མྱ་ངན་གྱི་ཕྱོགས་ལ་སོགས་པའོ།།དུད་འགྲོ་ནི།ཐང་དང་ཆུ་དང་།ནམ་མཁའི་སྤྱོད་ཡུལ་བ་དེ་དག་གི་གནས་ནི་རྒྱ་མཚོ་སྟེ་དེ་ནས་སོ་སོར་གྱེས་སོ།།aཡི་དྭགས་རྣམས་ཀྱི་རྒྱལ་པོ་ནི་གཤིན་རྗེ་སྟེ།འཛམ་བུའི་
293. གླིང་འདིའི་འོག་ནས་དཔག་ཚད་ལྔ་བརྒྱས་ཆོད་པའི་འོག་ན་རྒྱལ་པོའི་ཕོ་བྲང་ཡོད་དེ།དེ་དག་གི་རྩ་བའི་གནས་ཏེ།དེ་ནས་སོ་སོར་གྱེས་སོ།།གླིང་བཞི་ནི་འཛམ་བུའི་
294. གླིང་དང་།ནུབ་ཀྱི་བ་ལང་སྤྱོད་དང་།བྱང་གི་སྒྲ་མི་སྙན་aདང་།ཤར་གྱི་ལུས་འཕགས་ཞེས་བྱ་བའོ།།འདོད་པའི་ཁམས་སུ་སྐྱེས་པའི་ལྷ་དྲུག་ལ་རྒྱལ་ཆེན་བཞིའི་རིས་རྣམས་དང་།སུམ་ཅུ་རྩ་གསུམ་པ་རྣམས་དང་།འཐབ་བྲལ་རྣམས་དང་།དགའ་ལྡན་རྣམས་དང་།འཕྲུལ་དགའ་རྣམས་དང་།གཞན་འཕྲུལ་དབང་བྱེད་རྣམས་ཏེ།aདེ་དག་འདོད་པ་ལ་སྤྱོད་པ་ནི་གཉིས་སྤྲོད་པ་དང་།འཁྱུད་པ་དང་།ལག་ཆང་
295. དང་།འཛུམ་པ་དང་།ལྟ་བ་ལས་འགྱུར་ཏེ།འདི་ནི་འདོད་ཁམས་སོ།།གཟུགས་ཀྱི་ཁམས་ཚངས་རིས་དང་།ཚངས་པའི་མདུན་ན་འདོན་དང་།ཚངས་ཆེན་ནི་བསམ་གཏན་དང་པོའོ།།འོད་aཆུང་དང་།ཚད་མེད་འོད་དང་།འོད་གསལ་ནི་བསམ་གཏན་གཉིས་པའོ།།དགེ་ཆུང་དང་།ཚད་མེད་དགེ་དང་།དགེ་རྒྱས་ནི་བསམ་གཏན་གསུམ་པའོ།།སྤྲིན་མེད་དང་བསོད་ནམས་སྐྱེས་དང་།འབྲས་བུ་ཆེ་དང་།གནས་དེ་རྣམས་ནི་སོ་སོའི་སྐྱེ་བོའི་གནས་སོ།།གནས་aགཙང་མ་ལྔ་པོ་མི་ཆེ་བ་དང་།མི་གདུང་བ་དང་།གྱ་ནོམ་སྣང་བ་དང་།ཤིན་ཏུ་མཐོང་དང་།འོག་མིན་ཞེས་བྱ་བ་རྣམས་ནི་བསམ་གཏན་བཞི་པ་སྟེ།འདི་དག་ནི་གཟུགས་ཀྱི་ཁམས་སོ།།ནམ་མཁའ་མཐའ་ཡས་སྐྱེ་མཆེད་དུ་ཉེ་བར་འགྲོ་བ་དང་།རྣམ་ཤེས་aམཐའ་ཡས་སྐྱེ་མཆེད་དུ་ཉེ་བར་འགྲོ་བ་དང་།ཅི་ཡང་མེད་པའི་སྐྱེ་མཆེད་དུ་ཉེ་བར་འགྲོ་བ་དང་།འདུ་ཤེས་མེད་འདུ་ཤེས་མེད་མིན་སྐྱེ་མཆེད་དུ་ཉེ་བར་འགྲོ་བ་འདི་ནི་གཟུགས་མེད་པའི་ཁམས་ཏེ།འདི་དག་ནི་ཁམས་གསུམ་དུ་བལྟའོ།།དེ་ལ་འདི་ནི་དགེ་རྒྱས་ཀྱི་ལྷའི་རིས་ཀྱི་aའདོད་ཆགས་དང་བྲལ་ལ།གོང་མའི་
296. འདོད་ཆགས་དད་མ་བྲལ་བའོ།།ཡིད་ལ་བྱེད་པ་གང་གིས་སྙོམས་པར་འཇུག་པ་འདི་ལ་སྙོམས་པར་འཇུག་ཅེ་ན།སྨྲས་པ།འབྱུང་བའི་འདུ་ཤེས་སྔོན་དུ་གཏང་
297. བའི་ཡིད་ལ་བྱེད་བའོ་ཞེས་
298. སྨོས་པའོ།།སྙོམས་པར་འཇུག་པ་དེ་ནི་སེམས་aདང་སེམས་ལས་བྱུང་བའི་ཆོས་བསྟན་པ་མ་ཡིན་པ་རྣམས་འགོག་པའོ།།དེ་དག་ནི་འཇུག་པའི་རྣམ་པར་ཤེས་པ་མཚུངས་པར་ལྡན་པ་དང་བཅས་པ་དྲུག་སྟེ།མིག་གི་རྣམ་པར་ཤེས་པ་དང་།རྣ་བའི་རྣམ་པར་ཤེས་པ་དང་།སྣའི་རྣམ་པར་ཤེས་པ་དང་།ལྕེའི་རྣམ་པར་ཤེས་aཔ་དང་།ལུས་ཀྱི་རྣམ་པར་ཤེས་པ་དང་།ཡིད་ཀྱི་རྣམ་པར་ཤེས་པའོ།།བསྟན་
299. པ་ནི་ཀུན་གཞི་རྣམ་པར་ཤེས་པ་དང་།ཉོན་མོངས་པ་ཅན་གྱི་ཡིད་དོ།།འགོག་པའི་སྙོམས་པར་འཇུག་པ་གང་ཞེ་ན།ཅི་ཡང་མེད་པའི་སྐྱེ་མཆེད་ཀྱི་འདོད་ཆགས་དང་བྲལ་བ།སྲིད་པའི་aརྩེ་མོ་ལས་གྱེན་དུ་བསྐྱོད་པའི་གནས་པའི་འདུ་ཤེས་སྔོན་དུ་བཏང་བའི་ཡིད་ལ་བྱེད་པས་སེམས་དང་སེམས་ལས་བྱུང་བའི་ཆོས་བསྟན་
300. པ་མ་ཡིན་པ་རྣམས་དང་།བསྟན་
301. པ་རྣམས་ལས་ཀྱང་ཁ་ཅིག་འགོག་པ་གང་ཡིན་པའོ།།འདི་ལ་འདི་ནི་བྱེ་བྲག་ཡིན་ཏེ།གནས་པའི་འདུ་aཤེས་སྔོན་དུ་བཏང་བའི་ཡིད་ལ་བྱེད་པས་འདི་ལ་སྙོམས་པར་འཇུག་པའོ།།བསྟན་
302. པ་རྣམས་ལས་ཀྱང་ཁ་ཅིག་འགོག་པ་ཞེས་བྱ་བ་ནི་ཉོན་མོངས་པ་ཅན་གྱི་ཡིད་མཚུངས་པར་ལྡན་པ་དང་བཅས་པ་འགོག་པའོ།།སྔ་མ་ནི་འཇིག་རྟེན་པ་རྣམས་ཀྱི་སྙོམས་པར་འཇུག་པའོ།།འགོག་aཔའི་སྙོམས་པར་འཇུག་པ་ནི་ཆོས་འདི་པ་རྣམས་ཀྱི་སྟེ།ཕྱིར་མི་འོང་བ་དང་།དགྲ་བཅོམ་པ་སྙོམས་པར་འཇུག་པའོ།།དེ་དག་ལ་སོགས་པ་ནི་དེ་དག་གི་ཁྱད་པར་རྒྱས་པའོ།།འདུ་ཤེས་མེད་པ་གང་ཞེ་ན།འདུ་ཤེས་མེད་
303. པའི་སྙོམས་པར་འཇུག་པའི་འབྲས་བུ་སྟེ།འདུ་ཤེས་aམེད་པའི་སེམས་ཅན་གྱི་ཁྲོད་ལྷ་རྣམས་ཀྱི་ནང་དུ་སྐྱེས་པའི་སེམས་དང་སེམས་ལས་བྱུང་བའི་ཆོས་བསྟན་
304. པ་མ་ཡིན་པ་རྣམས་འགོག་པའོ།།བསྟན་
305. པ་མ་ཡིན་པ་ཞེས་བྱ་བ་ནི་འཇུག་པའི་རྣམ་པར་ཤེས་པ་དྲུག་དགདགའ་འགོག་པ་གང་ཡིན་པའོ།།འདུ་ཤེས་མེད་པ་འདི་ནི་འདུ་ཤེས་མེད་aཔའི་སྙོམས་པར་འཇུག་པའི་འབྲས་བུའོ།།འབྲས་བུ་ཆེ་བའི་ཕྱོགས་གཅིག་གི་ཁྲོད་ན་འདུ་ཤེས་མེད་པའི་ལྷ་རྣམས་འཁོད་དེ།བསམ་གཏན་ཁྱད་པར་ཅན་དང་མཚུངས་སོ།།སྲོག་གི་དབང་པོ་གང་ཞེ་ན།རིས་མཐུན་པ་རྣམས་སུ་སྔོན་གྱི་ལས་ཀྱིས་འཕངས་
306. པས་གང་འདུ་aབྱེད་རྣམས་ཀྱི་གནས་པའི་དུས་ངེས་པའོ།།སྔོན་གྱི་ལས་ཀྱི་བག་ཆགས་ཀྱིས་འཕངས་
307. པའི་རྣམ་པར་སྨིན་པའི་རྒྱུན་གཞན་གྱི་མཐུ་ལ་སྲོག་གི་དབང་པོ་ཞེས་བྱའོ།།དེའི་དབང་གིས་ཇི་སྲིད་ལས་ཡོད་ཀྱི་བར་དུ་རིས་འདྲ་བའི་རྒྱུན་འཆད་པ་ཞེས་བྱ་བའི་འཆི་བར་མི་འགྱུར་རོ།།aརིས་མཐུན་པ་གང་ཞེ་ན།གང་སེམས་ཅན་རྣམས་ཀྱི་ལུས་འདྲ་བའོ།།སེམས་ཅན་གྱི་རིས་དེ་དང་དེ་དག་ན་སེམས་ཅན་དེ་དང་དེ་དག་གི་ལུས་དང་དབང་པོ་དང་དབྱིབས་དང་གཡོ་བ་དང་
308. ཁ་ཟས་ལ་སོགས་པ་མཐུན་པར་བྱེད་པ་དང་།ཕན་ཚུན་དུ་མངོན་པར་དགའ་བའི་འབྲེལ་
309. པའི་རྒྱུའོ།།aདེ་ལ་འགྲོ་བ་འདྲ་བ་ནི་འདྲ་བ་སྟེ།ལུས་མཚུངས་པ་ཉིད་ཀྱིས་
310. འདྲ་བ་ནི་འདྲ་བའོ།།སྐྱེ་བ་གང་ཞེ་ན།རིས་མཐུན་པར་གང་འདུ་བྱེད་རྣམས་མ་བྱུང་བ་ལས་བྱུང་བ་གང་ཡིན་པའོ།།རིས་འདྲ་བ་ནི་མཐུན་པའོ།།དེར་འདུ་བྱེད་གཟུགས་ལ་སོགས་པ་མ་བྱུང་བ་ལས་ནུར་ནུར་པོ་ལ་སོགས་aཔའི་དབང་
311. པོ་ལ་སྐྱེ་བ་ཞེས་གདགས་སོ།།རྒ་བ་གང་ཞེ་ན།དེ་ལྟར་དེ་དག་གི་རྒྱུན་གཞན་དུ་གྱུར་པའོ།།འདུ་བྱེད་བྱུང་བ་དེ་དག་གི་ནུར་ནུར་པོ་ལ་སོགས་པའི་གནས་སྐབས་རྣམས་ལ་རྒ་བ་གདགས་སོ།།གནས་པ་གང་ཞེ་ན།དེ་ལྟར་དེ་དག་རྒྱུན་རྒྱུད་ཆགས་པའོ།།འདུ་བྱེད་aའབྱུང་
312. བ་དེ་དག་གི་སྐད་ཅིག་གཅིག་ནས་གཅིག་ཏུ་བརྒྱུད་པ་མ་ཤིའི་བར་དུ་ངེས་པར་གནས་པ་ལ་གནས་པ་གདགས་སོ།།མི་རྟག་པ་ཉིད་གང་ཞེ་ན།དེ་ལྟར་དེ་དག་གི་རྒྱུན་འཆད་པའོ།།འདུ་བྱེད་རྣམས་ཀྱི་སྐད་ཅིག་གཅིག་ནས་གཅིག་ཏུ་བརྒྱུད་པ་ངེས་པར་འབྱུང་aབར་
313. གང་ཤིན་ཏུ་རྒྱུད་
314. ཆད་པ་དེ་ལ་མི་རྟག་པ་ཉིད་ཅེས་བྱའོ།།དེའི་ཕྱིར་འཆི་བ་རྣམ་
315. པ་གཉིས་སུ་འགྲུབ་པར་འགྱུར་ཏེ།རྒ་བ་དང་གནས་པའི་དུས་ན་སྐད་ཅིག་མ་འཆི་བ་དང་།ཕུང་པོ་ཞིག་སྟེ་རྒྱུན་འཆད་པའི་འཆི་བའོ།།བཞི་པོ་དེ་དག་ནི་འདུས་བྱས་ཀྱི་མཚན་ཉིད་རྣམས་སོ།།མིང་གི་ཚོགས་aགང་ཞེ་ན།ཆོས་རྣམས་ཀྱི་ངོ་བོ་ཉིད་ཀྱི་ཚིག་བླ་དགས(་དྭགས) སོ།།འདི་ལྟ་སྟེ་མིག་གི་
316. ཅེས་བྱ་བ་ལ་སོགས་པའོ།།ཚིག་གི་ཚོགས་གང་ཞེ་ན།ཆོས་རྣམས་ཀྱི་ཁྱད་པར་གྱི་ཚིག་བླ་དགས(་དྭགས)སོ།།འདི་ལྟ་སྟེ་ཀྱེ་མ་འདུ་བྱེད་མི་རྟག་སྟེ་ཞེས་བྱ་བ་ལ་སོགས་པའོ།།ཇི་ཙམ་གྱིས་བརྗོད་aཔར་འདོད་པའི་དོན་ཡོངས་སུ་རྫོགས་པ་སྟེ།གང་གིས་ཕྱེད་
317. པ་དང་ཡོན་ཏན་དང་།དུས་ཀྱི་
318. འབྲེལ་པའི་
319. ཁྱད་པར་རྣམས་རྟོགས་པར་བྱེད་ཅེས་བྱའི་
320. ཐ་ཚིག་གོ།།འདི་ལྟ་སྟེ་བུམ་པ་བྱས་ཞེས་བྱ་བའི་དག(་ངག)་འདིས་ནི་བྱེད་པའི་འབྲེལ་པའི་ཁྱད་པར་རྟོགས་པར་བྱེད་དོ།།ལྷ་སྦྱིན་
321. ནག་པོ་aདཀར་པོ་སྡོ(་སྔོ་)བསངས་
322. ཞེས་བྱ་བ་
323. ནི་ཡོན་ཏན་གྱི་འབྲེལ་པའི་ཁྱད་པར་རོ།།ལྷ་སྦྱིན་
324. འཚེད་དོ་འཚེད་བར་འགྱུར་རོ།།བཙོས་སོ་ཞེས་བྱ་བ་འདིས་ནི་དུས་ཀྱི་འབྲེལ་བའི་ཁྱད་པར་རྟོགས་པར་བྱེད་དོ།།དེ་ལྟར་
325. རང་གི་མཚན་ཉིད་མངོན་པར་བརྗོད་པ་ཞེས་བྱ་སྟེ།བྱེད་པ་དང་ཡོན་ཏན་དང་དུས་ཀྱི་aའབྲེལ་བའི་ཁྱད་པར་བརྗོད་པའི་ཚིག་ཅེས་བྱའོ།།ཡི་གེའི་ཚོགས་གང་ཞེ་ན།ཡི་གེ་རྣམས་ཏེ་དེ་གཉི་ག་གསལ་བར་བྱེད་པའི་ཕྱིར་རོ་ཞེས་བྱ་བ་ལ།གཉི་ག་ནི་ཆོས་རྣམས་ཀྱི་ངོ་བོ་ཉིད་དང་ཁྱད་པར་རོ།།གསལ་བར་བྱེད་ཅེས་བྱ་བ་ནི་མངོན་པར་བྱེད་ཅེས་བྱ་བའི་ཐ་ཚིག་གོ།།བརྗོད་པ་aཡང་དེ་དག་ཡིན་ཏེ།མིང་དང་ཚིག་ལ་བརྟེན་ནས་དོན་བརྗོད་པའི་ཕྱིར་རོ་ཞེས་བྱ་བ་ལ།མིང་ནི་མིག་ཅེས་བྱ་བ་ལ་སོགས་པའོ།།ཚིག་ནི་མིག་མི་རྟག་ཅེས་བྱ་བ་ལ་སོགས་པའོ།།དེ་གཉི་ག་ལ་བརྟེན་ནས་དོན་གྱི་རང་བཞིན་དང་།བྱེ་བྲག་ཅེས་བྱ་བ་བརྗོད་པའི་ཕྱིར་བརྗོད་པའོ།།aཡི་གེ་ཡང་རྣམ་གྲངས་གཞན་དུ་མི་འགྱུར་བར་བྱེད་པའི་ཕྱིར་རོ་ཞེས་བྱ་བ་ནི།ཨ་ཞེས་བྱ་བ་འདི་རྣམ་གྲངས་གཞན་གྱིས་བརྗོད་པར་མི་ནུས་པའི་ཕྱིར་རོ།།ཨ་ཞེས་བྱ་བ་ལ་སོགས་པ་ཡང་རིག་པར་བྱའོ།།སོ་སོ་སྐྱེ་བོ་ཉིད་གང་ཞེ་ན།འཕགས་པའི་ཆོས་རྣམས་མ་ཐོབ་པའོ་ཞེས་aབྱ་བ་ནི་གང་དག་སྡིག་པ་མི་དགེ་བའི་ཆོས་རྣམས་ལ་ཐག་རིང་དུ་ལོག་པ་དེ་དག་འཕགས་པ་རྣམས་ཏེ།དེ་དག་གི་ཆོས་རྣམས་མ་ཐོབ་པའོ།།འཕགས་པ་ནི་སངས་རྒྱས་དང་།རང་སངས་རྒྱས་དང་།འཕགས་པ་ཉན་ཐོས་རྣམས་ཡིན་ན
326. །དེ་དག་གང་གིས་མ་ཐོབ།སྨྲས་པ།aབྱེ་བྲག་ཏུ་མ་ཕྱེ་བས་ཐམས་ཅད་ཀྱིས་
327. མ་ཐོབ་ཅེས་བསྟན་པར་འགྱུར་རོ།།མ་ཐོབ་པ་ནི་འདིར་ཐོབ་པ་མེད་པར་བལྟའོ།།འདུ་བྱེད་ཀྱི་ཕུང་པོ་ནི་
328. བཤད་ཟིན་ཏོ།།
329. འདུ་བྱེད་ཀྱི་ཕུང་པོའི་འོག་ཏུ་རྣམ་པར་ཤེས་པའི་ཕུང་པོ་བརྗོད་པར་བྱ་སྟེ།དེ་སྨྲས་པ།རྣམ་པར་ཤེས་པ་གང་ཞེ་ན་ཞེས་བྱ་aབ་སྟེ།རྣམ་པར་ཤེས་པའི་ཕུང་པོ་ཞེས་བྱ་བའི་ཐ་ཚིག་གོ།།དམིགས་པ་རྣམ་པར་
330. རིག་པའོ་ཞེས་བྱ་བ་ལ།དམིགས་པ་ནི་རྣམ་པ་དྲུག་སྟེ།གཟུགས་དང་སྒྲ་དང་དྲི་དང་རོ་དང་།རེག་བྱ་དང་།ཆོས་རྣམས་སོ།།དེ་དག་ཁོང་དུ་ཆུད་པ་ནི་རྣམ་པར་རིག་པ་སྟེ་རྣམ་པར་ཤེས་པའོ།།aདེ་དག་ཀྱང་འཇུག་པའི་རྣམ་པར་ཤེས་པ་དྲུག་གོ།།དེ་ལ་མིག་གི་རྣམ་པར་ཤེས་པ་གང་ཞེ་ན།མིག་ནི་རྟེན།གཟུགས་ནི་དམིགས་པ་སྟེ།སོ་སོར་རྣམ་པར་རིག་པའོ།།རྣ་བའི་རྣམ་པར་ཤེས་པ་གང་ཞེ་ན།རྣ་བ་ནི་རྟེན།སྒྲ་ནི་དམིགས་པ་སྟེ།སོ་སོར་རྣམ་པར་རིག་པའོ།།aསྣའི་རྣམ་པར་ཤེས་པ་གང་ཞེ་ན།སྣ་ནི་རྟེན།དྲི་ནི་དམིགས་པ་སྟེ།སོ་སོར་རྣམ་པར་རིག་པའོ།།ལྕེའི་རྣམ་པར་ཤེས་པ་གང་ཞེ་ན།ལྕེ་ནི་རྟེན།རོ་ནི་དམིགས་པ་སྟེ།སོ་སོར་རྣམ་པར་རིག་པའོ།།ལུས་ཀྱི་རྣམ་པར་ཤེས་པ་གང་ཞེ་ན།ལུས་ནི་རྟེན།རེག་བྱ་ནི་དམིགས་པ་སྟེ།aསོ་སོར་རྣམ་པར་རིག་པའོ།།ཡིད་ཀྱི་རྣམ་པར་ཤེས་པ་གང་ཞེ་ན།ཡིད་ནི་རྟེན།ཆོས་ནི་དམིགས་པ་སྟེ།སོ་སོར་རྣམ་པར་རིག་པའོ།།རྣམ་གྲངས་བསྟན་པའི་ཕྱིར་འདི་སྐད་བརྗོད་དོ།།སེམས་དང་ཡིད་ཀྱང་དེ་ཡིན་ཏེ།།ཞེས་བྱའོ།།རྣམ་གྲངས་ཀྱི་དོན་ནོ།།སྣ་ཚོགས་པ་དང་ཡིད་aརྟེན་བྱེད་པའི་ཕྱིར་རོ་ཞེས་བྱའོ།།དེ་ལ་སྣ་ཚོགས་པའི་ཕྱིར་ཞེས་བྱ་བ་ནི་སེམས་ཏེ།སྣ་ཚོགས་པ་ནི་མིག་གི་རྣམ་པར་ཤེས་པ་ལ་སོགས་པ་གཟུགས་ལ་སོགས་པ་རྣམ་པ་དུ་མའི་བྱེ་བྲག་གིས་ཐ་དད་པ་རྣམས་ལ་ཇི་སྙེད་པ་དེ་སྙེད་དེ།གཟུགས་ལ་སོགས་པའི་aརྣམ་པ་ཉིད་ཅེས་བྱ་བའི་ཐ་ཚིག་གོ།།དེའི་ཕྱིར་དེའི་
331. དབང་པོ་ལས་བྱུང་ནས་ཡུལ་རྣམ་པར་ཤེས་པ་ཞེས་བྱ་སྟེ།དབང་པོ་ལ་ནི་མ་ཡིན་ནོ།།ཡིད་རྟེན་བྱེད་ཅེས་བྱ་བ་ནི་འཇུག་པའི་རྣམ་པར་ཤེས་པ་དྲུག་ཡིན་ལ་གནས་པ་སྟེ།ཇི་སྐད་དུ།དྲུག་པོ་འགག་
332. མ་ཐག་པ་ཡི།།རྣམ་aཤེས་གང་ཡིན་དེ་ཡིད་དོ།།ཞེས་བཤད་པ་སྟེ།གང་དང་གང་འགགས་མ་ཐག་པ་དེ་ལ་ཡིད་ཅེས་བྱའོ།།དཔེར་ན་བུ་དེ་ཉིད་གཞན་གྱི་ཕ་ཞེས་བྱ་བ་དང་།འབྲས་བུ་དེ་ཉིད་གཞན་གྱི་ས་བོན་ཞེས་བྱ་བ་
333. དེ་བཞིན་དུ་འཇུག་པའི་རྣམ་པར་ཤེས་པའི་འབྲས་བུ་དྲུག་པོ་དེ་དག་ཉིད་aའགགས་པ་ན་གང་གི་ཚེ་རྣམ་པར་ཤེས་པ་གཞན་བྱུང་བའི་རྟེན་དུ་གྱུར་པ་དེའི་ཚེ་རྟེན་བྱེད་ཅེས་བྱའོ།།དེ་ལྟར་འཇུག་པའི་རྣམ་པར་ཤེས་པ་དྲུག་ལ་སེམས་ཞེས་བསྟན་ཏོ།།དངོས་སུ་ན།སེམས་ནི་ཀུན་གཞི་རྣམ་པར་ཤེས་པ་སྟེ།།ཞེས་བྱ་བར་བལྟའོ།།དངོས་སུན་སེམས་aནི་ཀུན་གཞི་རྣམ་པར་ཤེས་པ་ཉིད་ཡིན་གྱི།འཇུག་པའི་རྣམ་པར་ཤེས་པ་དྲུག་མ་ཡིན་པར་ཅི་མངོན་ཞེ་ན།དེའི་ཕྱིར་འདི་ལྟར་འདི་
334. ནི་འདུ་བྱེད་ཐམས་ཅད་ཀྱི་ས་བོན་བསགས་པའོ་ཞེས་བྱ་བ་སྨོས་སོ།།འདུ་བྱེད་ཐམས་ཅད་ནི་ཀུན་ནས་ཉོན་མོངས་པའི་ཆོས་རྣམས་སོ།།དེ་དག་ནི་རྐྱེན་aབཞིས་འབྱུང་
335. སྟེ།དེ་ལ་རྒྱུའི་རྐྱེན་ནི་ཀུན་གཞི་རྣམ་པར་ཤེས་པ་ལ་གནས་པའི་བག་ཆགས་རྣམས་སོ།།བདག་པོའི་ཀྱེན(་རྐྱེན་)ནི་དབང་པོ་དྲུག་པོ་རྣམས་སོ།།མཚུངས་པ་དེ་མ་ཐག་པའི་རྐྱེན་ནི་ཡོད་དོ།།དམིགས་པའི་རྐྱེན་ནི་གཟུགས་ལ་སོགས་པའོ།།དེ་དག་འབྱུང་བའི་གོ་aརིམས་ནི་མིག་ལ་སོགས་པ་རྣམས་ལ་ཡང་བརྟེན་གཟུགས་ལ་སོགས་པ་ལ་ཡང་བརྟེན་ནས་མིག་གི་རྣམ་པར་ཤེས་པ་ལ་སོགས་པ་འབྱུང་ངོ་།།བྱུང་མ་ཐག་ཏུ་ཡིད་ཀྱི་རྣམ་པར་ཤེས་པ་ཡུལ་རྣམས་ལ་རྟོག་གོ།།རྣམ་པར་རྟོག་པ་ལས་འདོད་ཆགས་ལ་སོགས་པ་ཉོན་མོངས་པ་འབྱུང་aངོ་།།དེ་ལ་བསོད་ནམས་དང་བསོད་ནམས་མ་ཡིན་པ་དང་།མི་གཡོ་བའི་མཚན་ཉིད་འདུ་བྱེད་ཅེས་བྱ་བའི་ལས་འབྱུང་ངོ་།།འདུ་བྱེད་ནི་འདིར་སེམས་པར་བལྟའོ།།སྐྱེས་པའི་
336. ལས་དེ་འགགས་པ་
337. ན་ཀུན་གཞི་རྣམ་པར་ས་པ་ལ་བག་ཆགས་སྐྱེད་པར་བྱེད་དོ།།དེ་བཞིན་དུ་aཀུན་ནས་ཉོན་མོངས་པའི་ཆོས་རྣམས་ཀྱང་ཀུན་གཞི་རྣམ་པར་ཤེས་པ་ལ་བག་ཆགས་སྐྱེད་པར་བྱེད་དོ།།བག་ཆགས་ཀྱི་ས་བོན་ཐམས་ཅད་གོང་ནས་གོང་དུ་
338. སོགས་པས་སེམས་སོ།།ཇི་ལྟར་ཀུན་གཞི་རྣམ་པར་ཤེས་པ་ཀུན་ནས་ཉོན་མོངས་པའི་འདུ་བྱེད་ཐམས་ཅད་ཀྱི་རྒྱུ་ཡིན་པ་aདེ་བཞིན་དུ་དེ་དག་ཀྱང་ཀུན་གཞི་རྣམ་པར་ཤེས་པའི་རྒྱུ་ཡིན་ནོ།།ཀུན་གཞི་རྣམ་པར་ཤེས་པ་དེ་ནི་རྣམ་པ་གཉིས་སུ་འགྱུར་ཏེ།རྒྱུ་ཞེས་བྱ་བ་དང་།འབྲས་བུ་ཞེས་བྱའོ
339. །།རྒྱུ་ཞེས་བྱ་བ་ནི་བག་ཆགས་སོ།།འབྲས་བུ་ཞེས་བྱ་བ་ནི་རྣམ་པར་སྨིན་པ་སྟེ།སྔོན་གྱི་ལས་ཀྱི་aབག་ཆགས་ཀྱིས་སྐྱེད་ཅེས་བྱ་བའི་ཐ་ཚིག་གོ།།འདི་ལྟར་གཅིག་གི་རྒྱུ་ལས་གཅིག་འབྱུང་
340. བར་བལྟའོ།།དཔེར་ན་མར་མེ་འབར་བ་དང་།རས་ཚིག་པར་བྱེད་པ་འབྱུང་བ་ཕན་ཚུན་དུས་མཉམ་པ་དང་།མདུང་ཁྱིམ་དུས་གཅིག་པ་གཅིག་གིས་གཅིག་བརྟེན་ཏེ་མི་འགྱེལ་བ་ལྟར་aའབྱུང་བའི་རྒྱུ་གང་ཡིན་པ་དེ་ནི་ཀུན་གཞི་རྣམ་པར་ཤེས་པ་ཡིན་པར་ཁོང་དུ་ཆུད་པར་བྱའོ།།ཅིའི་ཕྱིར་ཀུན་གཞི་རྣམ་པར་ཤེས་པ་ཞེས་བྱ་བ་
341. དམིགས་པ་ནི་གང་།རྣམ་པ་ནི་
342. གང་ཞེ་ན།སྨྲས་པ།དེ་ཡང་དམིགས་པ་དང་།རྣམ་པ་ཡོངས་སུ་མ་ཆད་པའོ་ཞེས་བྱ་བའོ
343. །།དེ་ཡང་ཅི་aདགེ་བའམ།མི་དགེ་བ་
344. ཞིག་སྨྲས་པ།མ་ཡིན་ཏེ།རིགས་གཅིག་པ་དང་ཞེས་བྱ་བ་སྟེ།ལུང་དུ་མ་བསྟན་པའི་རང་བཞིན་ཞེས་བྱ་བའི་ཐ་ཚིག་གོ།།སྐད་ཅིག་པའམ།སྐད་ཅིག་པ་མ་ཡིན་པ་ཞེ་ན།སྨྲས་པ།རྒྱུན་ཆགས་པར་འཇུག་པའོ།།ཞེས་བྱ་བ་སྟེ།སྐད་aཅིག་མ་ཞེས་བྱ་བའི་ཐ་ཚིག་གོ།།རང་བཞིན་གཅིག་པ་དེ་ཡོད་པར་ཇི་ལྟར་ཤེས་པར་བྱ་ཞེ་ན།ལུང་དང་རིགས་
345. པ་ལས་ཏེ།ལུང་གི་
346. བཅོམ་ལྡན་འདས་ཀྱིས་ཆོས་མངོན་
347. པའི་མདོ་ལས་ཚིགས་སུ་བཅད་དེ་གསུངས་པ།ཐོག་མ་མེད་པའི་དུས་ཀྱི་དབྱིངས།།ཆོས་རྣམས་aཀུན་གྱི་གནས་ཡིན་ཏེ།།དེ་ཡོད་པས་ན་འགྲོ་ཀུན་དང་།།མྱ་ངན་འདས་པའང་ཐོབ་པར་འགྱུར།།ཞེས་བྱའོ།།རིགས་
348. པ་ནི།འདི་ལྟར་འགོག་པའི་སྙོམས་པར་འཇུག་པ་དང་།འདུ་ཤེས་མེད་པའི་སྙོམས་པར་འཇུག་པ་དང་།འདུ་ཤེས་མེད་པ་རྣམས་ལས་ལངས་ནས་aཡུལ་རྣམ་པར་རིག་པ་ཞེས་བྱ་བ་
349. འཇུག་པའི་རྣམ་པར་ཤེས་པ་འབྱུང་བ་དང་དམིགས་པའི་རྐྱེན་ལ་ལྟོས་ནས་ཞེས་བྱ་བ་སྟེ།འདི་ལྟར་ཞེས་བྱ་བ་ནི།གང་གི་ཕྱིར་ཞེས་བྱ་བའི་ཐ་ཚིག་གོ།།འགོག་པའི་སྙོམས་པར་འཇུག་པ་ལ་སྙོམས་པར་ཞུགས་པ་ན།འཇུག་པའི་རྣམ་པར་ཤེས་པ་aདྲུག་འགག་གོ།།དེ་བཞིན་དུ་འདུ་ཤེས་མེད་པའི་སྙོམས་པར་འཇུག་པ་ལ་སྙོམས་པར་ཞུགས་པ་དང་།འདུ་ཤེས་མེད་པ་པ་
350. ལས་ལངས་ནས་ཡང་ཡུལ་རྣམ་པར་རིག་པ་ཞེས་བྱ་བ་འཇུག་པའི་རྣམ་པར་ཤེས་པ་འབྱུང་བ་གང་གི་ཕྱིར་ཞེས་བྱ་བའི་སྐབས་དང་སྦྱར་ཏེ།དེའི་རྒྱུ་ནི་ཀུན་aགཞི་རྣམ་པར་ཤེས་པ་ལ་
351. གནས་པའི་བག་ཆགས་སོ།།དམིགས་པའི་རྐྱེན་ལ་ལྟོས་ནས་ཞེས་བྱ་བ་ལ།དམིགས་པ་ནི་ཡུལ་དྲུག་སྟེ།གཟུགས་དང་།སྒྲ་དང་།དྲི་དང་།རོ་དང་།རེག་བྱ་དང་།ཆོས་ཞེས་བྱའོ།།གལ་ཏེ་ཀུན་གཞི་རྣམ་པར་
352. ཤེས་པ་ཁས་མི་ལེན་ན་aའཇུག་པའི་རྣམ་པར་ཤེས་པ་དྲུག་རྒྱུ་གང་ལས་འབྱུང་བར་འགྱུར།དེ་ལྟ་བས་ན་ཀུན་གཞི་རྣམ་པར་ཤེས་པ་ཁས་བླང་བར་བྱའོ།།རྣམ་པ་གཞན་དུ་འཇུག་པ་ཉིད་ཅེས་བྱ་བ་ནི་མིག་གི་རྣམ་པར་ཤེས་པ་ལ་སོགས་པས་སྔོན་པོ་ལ་སོགས་པའི་རྣམ་པར་བྱུང་
353. བ་ན།གང་ལས་aབྱུང་བ་དེ་ཀུན་གཞི་རྣམ་པར་ཤེས་པ་ཡིན་ནོ།།ཆད་ནས་ཡང་འབྱུང་བ་
354. ཞེས་བྱ་བ་ནི་གཉིད་ཀྱིས་
355. ལོག་པ་དང་།བརྒྱལ་བ་ལ་སོགས་པའི་དུས་ན་འཇུག་པའི་རྣམ་པར་ཤེས་པ་རྒྱུན་ཆད་པ་རྣམས་གང་ལས་འབྱུང་བར་འགྱུར་བ་དེ་ཀུན་གཞི་རྣམ་པར་ཤེས་པའོ།།འཁོར་བར་འཇུག་aཔ་དང་ལྡོག་
356. པའི་ཕྱིར་རོ་ཞེས་བྱ་བ་ལ།འཁོར་བ་ནི་ཉེ་བར་ལེན་པའི་ཕུང་པོ་ལྔ་སྟེ།དེ་དག་གི་འཇུག་པ་དང་ལྡོག་པ་ནི་འོང་བ་
357. དང་འགྲོ་བའི་དངོས་པོའོ།།དེ་ལྟ་བུའི་རང་བཞིན་ཅན་གྱི་ལུས་ཀྱི་རྒྱུའི་བྱེ་བྲག་ནི་ཀུན་གཞི་རྣམ་པར་ཤེས་པ་ཞེས་བྱའོ།།ཀུན་གཞི་རྣམ་པར་ཤེས་པ་དེ་aཉིད་ནི་ས་བོན་ཐམས་ཅད་ཀྱི་གཞི་ཉིད་དང་།ལུས་ཀྱི་ཀུན་གཞི་དང་རྒྱུ་ཉིད་ཅེས་བྱ་བ་ནི་འདི་ལྟར་ཀུན་ནས་ཉོན་མོངས་པའི་
358. ཆོས་ཐམས་ཅད་ཀྱི་ས་བོན་གང་ཡིན་པ་དེ་དག་དེ་
359. ལ་གནས་ཏེ།དེའི་ཕྱིར་ཀུན་གཞི་རྣམ་པར་ཤེས་པ་ཞེས་བྱའོ།།ཡང་ན་དེ་དེ་
360. དག་ལ་རྒྱུའི་དངོས་པོར་གནས་པའོ།།aལུས་ལ་གནས་པ་ཉིད་ཀྱི་ཕྱིར་རོ་ཞེས་བྱ་བ་ནི་འདི་ལྟར་རྣམ་པར་ཤེས་པ་དེ་ལུས་ལ་གནས་པ་དེ།དེའི་ཕྱིར་ཀུན་གཞི་རྣམ་པར་ཤེས་པ་ཞེས་བྱའོ།།ལེན་པའི་རྣམ་པར་ཤེས་པ་ཡང་དེ་ཡིན་ཏེ།ལུས་ལེན་པའི་ཕྱིར་རོ་ཞེས་བྱ་བ་ནི་ཀུན་གཞི་རྣམ་པར་ཤེས་པ་ཉིད་ལེན་པའི་རྣམ་aཔར་ཤེས་པ་ཡིན་ཏེ།དགོངས་པ་ངེས་པར་འགྲེལ་པའི་མདོ་ལས།ལེན་པའི་རྣམ་པར་ཤེས་པ་ཟབ་ཅིང་ཕྲ།།ས་བོན་ཐམས་ཅད་ཆུ་བོ་བཞིན་དུ་འབབ།།བདག་ཏུ་རྟོག་པར་གྱུར་ན་མི་རུང་ཞེས།།འདི་ནི་བྱིས་པ་རྣམས་ལ་ངས་མ་བསྟན།།ཅེས་གསུངས་པ་ལྟ་བུའོ།།དེའི་aཕྱིར་ལེན་པའི་རྣམ་པར་ཤེས་པ་ཞེས་བྱ་སྟེ།དབང་པོ་གཟུགས་ཅན་ཐམས་ཅད་ལེན་པ་དང་།ལུས་ཐམས་ཅད་ལེན་པའི་གནས་ཡིན་པ་དང་།ལུས་ལེན་པའི་ཕྱིར་ཏེ།འདི་ལྟར་དེས་དབང་པོ་གཟུགས་ཅན་དག་ཟིན་ན་ཇི་སྲིད་འཚོའི་བར་དུ་མི་འཆི་བར་གནས་སོ།།ཉིང་མཚམས་aསྦྱོར་བར་བྱེད་པ་ན།ཡང་དེ་མངོན་པར་འགྲུབ་པ་དང་།ལེན་པས་ལུས་ཟིན་པ་ཡིན་ཏེ།དེའི་ཕྱིར།ལུས་ལེན་པ་ཉིད་ཀྱི་ཕྱིར་རོ་ཞེས་སྨོས་སོ།།དངོས་སུ་ན་ཡིད་ནི་ཀུན་གཞི་རྣམ་པར་ཤེས་པ་ལ་དམིགས་ཏེ་ཞེས་བྱ་བ་ནི།ཀུན་གཞི་རྣམ་པར་ཤེས་པ་ལ་བདག་ཏུ་དམིགས་aཞེས་བྱ་བའི་ཐ་ཚིག་གོ།།དེ་ནི་རྟག་ཏུ་རློམ་སེམས་པའི་བདག་ཉིད་དེ།རྟག་ཏུ་བདག་ཏུ་རྨོངས་པ་དང་།བདག་ཏུ་ལྟ་བ་དང་།བདག་ཏུ་ང་རྒྱལ་བ་དང་།བདག་ཏུ་འཆག་
361. པ་ལ་སོགས་པ་དང་མཚུངས་པར་ལྡན་པ་ཡིན་ཏེ།དེའི་ཕྱིར་དེ་ནི་ཀུན་ཏུ་འགྲོ་བ་ཞེས་བཤད་དེ།aདགེ་བ་དང་མི་དགེ་བ་དང་ལུང་དུ་མ་བསྟན་པ་ལ་ཡང་འབྱུང་ངོ་།།རྣམ་པར་ཤེས་པ་སྟེ།རིགས་
362. གཅིག་པ་ཞེས་བྱ་བ་ནི་ཉོན་མོངས་པ་ཅན་གྱི་རང་བཞིན་ཞེས་བྱ་བའི་ཐ་ཚིག་གོ།།རྒྱུན་ཆགས་པར་འཇུག་པ་སྟེ་ཞེས་བྱ་བ་ནི་སྐད་ཅིག་པ་ཞེས་བྱ་བའི་ཐ་ཚིག་གོ།།དེ་ནི་ཀུན་ཏུ་འགྲོ་བ་aཡིན་ཡང་།དགྲ་བཅོམ་པ་དང་
363. འཕགས་པའི་ལམ་དང་།འགོག་པའི་སྙོམས་པར་འཇུག་པའི་དུས་མ་གཏོགས་སོ།།འཕགས་པའི་ལམ་གྱི་དུས་དང་འགོག་པའི་སྙོམས་པར་འཇུག་པའི་དུས་ན་བག་ཆགས་སྐྱེད་ནས་འགག་གོ།།ལངས་ནས་ཡང་ས་བོན་དེ་aལས་འབྱུང་ངོ་།།དགྲ་བཅོམ་པའི་དུས་ན་ཡོངས་སུ་འགག་གོ།།དེ་ལྟར་ན་འཇུག་པའི་རྣམ་པར་ཤེས་པ་དྲུག་དང་།ཀུན་གཞི་རྣམ་པར་ཤེས་པ་དང་།ཉོན་མོངས་པ་ཅན་གྱི་ཡིད་དང་རྣམ་པར་ཤེས་པ་བརྒྱད་པོ་དེ་དག་ནི་རྣམ་པར་ཤེས་པའི་ཕུང་པོར་བཤད་པ་ཡིན་ནོ།།རྣམ་པར་aཤེས་པའི་ཕུང་པོ་བཤད་ཟིན་ཏོ།།དེ་ཅིའི་ཕྱིར་ཕུང་པོ་ཞེས་བྱ་ཞེ་ན།ཞེས་བྱ་བ་བརྗོད་པར་བྱ་སྟེ།སྨྲས་པ།སྤུངས་པའི་ཕྱིར་ཏེ་ཞེས་བྱ་བའོ
364. །།སྤུངས་པའི་ཕྱིར་ཞེས་བྱ་བ་དེ་ཡང་ཇི་ལྟར་ཤེས་པར་བྱ་ཞེ་ན།འདིར་སྨྲས་པ་དུས་དང་།རྒྱུད་
365. དང་།རྣམ་པ་དང་།འགྲོ་བ་དང་།aཡུལ་ཐ་དད་པའི་གཟུགས་ལ་སོགས་པ་མདོར་བསྡུས་པ་ཉིད་ཀྱི་ཕྱིར་རོ་ཞེས་བྱ་བ་
366. སྟེ།སྤུངས་པའི་དོན་དུ་རིག་པར་བྱའོ།།དུས་ཐ་དད་པའི་གཟུགས་ལ་སོགས་པ་ཞེས་བྱ་བ་ནི་དེ་བཞིན་དུ་སོ་སོར་སྦྱར་བར་བྱའོ།།སོགས་པ་སྨོས་པས་ནི་ཚོར་བ་དང་།འདུ་ཤེས་དང་།aའདུ་བྱེད་དང་།རྣམ་པར་ཤེས་པ་བསྡུ་བར་རིག་པར་བྱའོ།།དེ་ལ་འདས་པའི་གཟུགས་ནི་འདས་པའི་དུས་ཏེ།རྒྱུ་དང་འབྲས་བུ་སྤྱད་ཟིན་པའི་ཕྱིར་རོ།།ད་ལྟར་བྱུང་བའི་གཟུགས་ནི་ད་ལྟར་བྱུང་བའི་དུས་ཏེ།རྒྱུ་ནི་སྤྱད་ཟིན་ལ་འབྲས་བུ་ནི་སྤྱད་མ་ཟིན་པའི་ཕྱིར་རོ།།མ་འོངས་aཔའི་གཟུགས་ནི།མ་འོངས་པའི་དུས་ཏེ།རྒྱུ་དང་འབྲས་བུ་སྤྱད་མ་ཟིན་པའི་ཕྱིར་རོ།།རྒྱུད་ཅེས་བྱ་བ་ནི་སོ་སོའི་རྒྱུད་དེ།གཟུགས་ལ་སོགས་པ་བསྡུ་བར་རིག་པར་བྱའོ།།རྣམ་པ་ཞེས་བྱ་བ་ནི་སྔོན་པོ་དང་སེར་པོ་ལ་སོགས་པའི་རྣམ་པར་རིག་པར་བྱའོ།།འགྲོ་བ་ཞེས་བྱ་བ་ནི་aའགྲོ་བ་ལྔ་སྟེ།སེམས་ཅན་དམྱལ་བ་དང་།ཡི་དྭགས་དང་།དུད་འགྲོ་དང་།མི་དང་།ལྷའི་འགྲོ་བ་རྣམས་སོ།།ལྷ་མ་ཡིན་གྱི་འགྲོ་བ་ནི།ལྷ་དང་ཡི་དྭགས་ཀྱི་འགྲོ་བར་འདུས་པའི་ཕྱིར་གུད་དུམ་སྨོས་སོ།།འགྲོ་བ་འདི་དག་ནི་གཟུགས་ལ་སོགས་པ་གང་དག་ཡོད་པ་དེ་aདག་ནི་འགྲོ་བ་ཐ་དད་པས་ཐ་དད་པར་རིག་པར་བྱའོ།།ཡུལ་ཐ་དད་པའི་གཟུགས་ལ་སོགས་པ་ནི་ནུབ་ཀྱི་བ་ལང་སྤྱོད་ལ་སོགས་པས་
367. ཐ་དད་པར་རིག་པར་བྱའོ།།དེ་ལྟར་ན་གཟུགས་ལ་སོགས་པ་རྣམ་པ་དུ་མ་མདོར་བསྡུས་པའི་ཕྱིར་གཟུགས་ལ་སོགས་པའི་ཕུང་པོ་ཞེས་བྱའོ།།ཅིའི་aཕྱིར་ཕུང་པོའི་དོན་དེ་སྐད་བརྗོད་ཅེ་ན།འཇིག་རྟེན་ན་མཐོང་བའི་ཕྱིར་ཏེ།དཔེར་ན་གང་དུ་མ་ཟླུམ་པ་དེ་ལ་ཕུང་པོ་ཞེས་བྱ་སྟེ།འབྲུའི་ཕུང་པོ་བཞིན་ནོ།།ཕུང་པོ་རྣམས་ནི་བཏགས་
368. པའི་ཡོད་པར་བསྟན་པ་ཡིན་ནོ།།སྐྱེ་
369. མཆེད་བཅུ་གཉིས་ནི་མིག་གི་སྐྱེ་མཆེད་ནས།ཆོས་aཀྱི་སྐྱེ་མཆེད་ཀྱི་བར་དུའོ།།མིག་ལ་སོགས་པ་ནི་སྔ་མ་བཞིན་དུ་བཤད་དོ་ཞེས་བྱ་བ་ནི་འདི་སྐད་དུ་གཟུགས་ཀྱི་ཕུང་པོར་གང་མིག་ལ་སོགས་པ་དབང་པོ་ལྔ་བསྟན་པ་དེ་དག་ཉིད་མིག་ལ་སོགས་པའི་སྐྱེ་མཆེད་དུ་བལྟ་བར་བྱའོ།།དེ་ཉིད་དུ་གཟུགས་ལ་སོགས་པ་གང་དག་ཡུལ་ལྔ་aབསྟན་པ་དེ་དག་ནི་གཟུགས་ཀྱི་སྐྱེ་མཆེད་ནས།རེག་བྱའི་སྐྱེ་མཆེད་ཀྱི་བར་གྱི་སྐྱེ་མཆེད་ལྔར་བལྟ་བར་བྱའོ་ཞེས་བསྟན་པར་འགྱུར་རོ།།དེར་རེག་བྱའི་སྐྱེ་མཆེད་ནི་འབྱུང་བ་ཆེན་པོ་བཞི་གང་ཡིན་པ་དང་།འཇམ་པ་ལ་སོགས་པ་རེག་བྱའི་ཕྱོགས་གཅིག་བཤད་པ་གང་ཡིན་པ་aདེ་ལྟར་རེག་བྱ་རྣམ་པ་བཅུ་གཅིག་པོ་དེ་དག་ནི་རེག་བྱའི་སྐྱེ་མཆེད་དུ་རིག་པར་བྱའོ།།ཡིད་ཀྱི་སྐྱེ་མཆེད་ནི་རྣམ་པར་ཤེས་པའི་ཕུང་པོ་གང་ཡིན་པ་སྟེ།རྣམ་པར་ཤེས་པའི་ཕུང་པོ་གང་གོང་དུ་བཤད་པ་དེ་ཉིད་ཡིད་ཀྱི་སྐྱེ་མཆེད་དུ་རིག་པར་བྱའོ།།ཆོས་ཀྱི་སྐྱེ་མཆེད་ནི་གང་ཚོར་aབ་དང་།འདུ་ཤེས་དང་།འདུ་བྱེད་དང་།རྣམ་པར་རིག་བྱེད་མ་ཡིན་པ་དང་།འདུས་མ་བྱས་སོ་ཞེས་བྱ་བ་ནི་འདི་སྐད་དུ།ཆོས་ཀྱི་སྐྱེ་མཆེད་ནི་རྫས་བརྒྱད་པོ་སྟེ།ཚོར་བའི་ཕུང་པོ་དང་།འདུ་ཤེས་ཀྱི་ཕུང་པོ་དང་།འདུ་བྱེད་ཀྱི་ཕུང་པོ་དང་།རྣམ་པར་རིག་བྱེད་མ་ཡིན་པ་དང་།aནམ་མཁའ་དང་།སོ་སོར་བརྟགས་
370. པའི་འགོག་པ་དང་།སོ་སོར་བརྟགས་
371. པ་མ་ཡིན་པའི་འགོག་པ་དང་།དེ་བཞིན་ཉིད་ཅེས་བསྟན་པར་འགྱུར་རོ།།དེ་ལྟར་ན་ཕུང་པོ་གསུམ་དང་།རྣམ་པར་རིག་བྱེད་མ་ཡིན་པ་བཤད་ཟིན་ཏོ།།འདུས་མ་བྱས་མ་བཤད་པས་འདིར་སྨྲས་aཔ།འདུས་མ་བྱས་གང་ཞེ་ན།ནམ་མཁའ་དང་།སོ་སོར་བརྟགས་པ་མ་ཡིན་པའི་འགོག་པ་དང་།སོ་སོར་བརྟགས་
372. པའི་འགོག་པ་དང་།དེ་བཞིན་ཉིད་དོ་ཞེས་བྱ་བ་སྟེ།གང་རྐྱེན་རྣམས་ལས་མ་བྱུང་བ་དེ་ནི་འདུས་མ་བྱས་སུ་རིག་པར་བྱའོ།།བཟློག་པ་ནི་འདུས་བྱས་སོ།།དེ་aལ་ནམ་མཁའ་གང་ཞེ་ན།གཟུགས་ཀྱི་གོ་འབྱེད་པའོ།།འདིའི་ནང་དུ་དངོས་པོ་ཤིན་ཏུ་སྣང་བས་ནམ་མཁའ་སྟེ།དེ་ནི་གཟུགས་ཀྱི་གོ་འབྱེད་པ་ཙམ་དུ་བལྟ་
373. བར་བྱའོ།།སོ་སོར་བརྟགས་པ་མ་ཡིན་པའི་འགོག་པ་གང་ཞེ་ན།གང་འགོག་པ་བྲལ་བ་མ་ཡིན་པ་སྟེ།དེ་ནི་གང་ཉོན་མོངས་པའི་aགཉེན་པོ་མེད་པར་ཕུང་པོ་རྣམས་གཏན་དུ་མི་སྐྱེའོ་ཞེས་བྱ་བ་ལ།སོ་སོར་བརྟགས་
374. པ་མེད་པ་ནི་སོ་སོར་བརྟགས་
375. པ་མ་ཡིན་པའོ།།གང་དེས་འགོག་པ་ནི་སོ་སོར་བརྟགས་པ་མ་ཡིན་པས་འགོག་པ་སྟེ།བློ་སྔོན་དུ་མ་བཏང་ཞེས་བྱ་བའི་ཐ་ཚིག་གོ།།འདི་ལྟ་སྟེ།ཡུལ་གཅིག་ལ་བློ་གཏད་པ་
376. ན་aདེའི་ཚེ་དེ་ལས་གཞན་པ་ཡུལ་གཟུགས་ལ་སོགས་པ་འགགས་
377. ན་རྟེན་དེ་དང་དམིགས་པ་ལ་རག་ལས་ཏེ་སྐྱེ་བའི་མིག་ལ་སོགས་པའི་རྣམ་པར་ཤེས་པ་མ་འོངས་པ་རྣམས་རྒྱུ་དང་དམིགས་པ་དང་བདག་པོའི་རྐྱེན་ཚོགས་སུ་ཟིན་ཀྱང་བཞི་པ་མཚུངས་པ་དེ་མ་ཐག་པའི་རྐྱེན་མེད་པའི་ཕྱིར་རོ།།མི་སྐྱེ་aབ་གང་ཡིན་པ་དེ་ནི་སོ་སོར་བརྟགས་པ་མ་ཡིན་པའི་འགོག་པ་སྟེ།དེ་ནི་བྲལ་བ་མ་ཡིན་ནོ།།ཅིའི་ཕྱིར་ཞེ་ན།ཉོན་མོངས་པ་རྣམས་ཀྱི་
378. གཉེན་པོ་མེད་པའི་ཕྱིར་རོ།།དེ་ཡང་ཕུང་པོ་རྣམས་གཏན་དུ་མི་སྐྱེ་བར་བལྟ་
379. སྟེ།ཅིའི་ཕྱིར་ཞེ་ན།རྣམ་པར་ཤེས་པའི་ཚོགས་ལྔའི་ཡུལ་ནི་དེ་
380. ལྟར་ཡིན་aཔའི་
381. ཕྱིར་ཏེ།དེ་དག་འདས་པའི་ཡུལ་ལ་དམིགས་པར་མི་ནུས་སོ།།སོ་སོར་བརྟགས་པའི་འགོག་པ་གང་ཞེ་ན།གང་འགོག་པ་དེ་ནི་བྲལ་བ་སྟེ།དེ་ནི་གང་ཉོན་མོངས་པའི་གཉེན་པོས་ཕུང་པོ་རྣམས་གཏན་དུ་མི་སྐྱེ་བའོ།།སོ་སོར་བརྟགས་
382. པ་ཞེས་བྱ་བ་ནི་འབད་པས་གྲུབ་པའི་aཤེས་རབ་སྟེ།དེས་བདེན་པ་བཞི་ལ་སོ་སོར་རྟོག་གོ།།ཡང་ན་སོ་སོར་རང་གི་
383. བདེན་པ་སོ་སོར་ཡང་དག་པར་རྟོགས་
384. པ་ནི།སོ་སོར་བརྟགས་
385. པ་སྟེ།མངོན་སུམ་དུ་བྱེད་ཅེས་བྱ་བའི་ཐ་ཚིག་གོ།།དེས་ཐོབ་པའི་འགོག་པ་ནི་སོ་སོར་བརྟགས་
386. པས་འགོག་པའོ།།ཡང་ན་
387. སོ་སོར་aརྟོགས་
388. པ་ཉིད་སོ་སོར་བརྟགས་པ་སྟེ།ཤེས་རབ་ཀྱི་བྱེ་བྲག་གོ།།དེས་ཐོབ་
389. པར་བྱ་བ་སྟེ།ཐོབ་པའི་སྒྲ་ནི་ཚིག་པར་མི་མངོན་པར་བྱས་པའི་ཕྱིར་རོ།།དཔེར་ན་གླང་དང་ལྡན་པའི་ཤིང་རྟ་ལ་གླང་གི་ཤིང་རྟ་ཞེས་བྱ་བ་བཞིན་ཏེ
390. །ལྡན་པའི་སྒྲ་མི་མངོན་པར་བྱས་པའི་ཕྱིར་རོ།།དེ་ནི་
391. ཟག་aཔ་དང་བཅས་པའི་ཆོས་རྣམས་དང་བྲལ་བ་སྟེ།དེའི་ཕྱིར་དེ་ནི་གང་ཉོན་མོངས་པའི་གཉེན་པོས་མི་སྐྱེ་བའོ་ཞེས་བྱ་བ་སྨྲས་
392. སོ།།ཐར་པ་ཞེས་བྱ་བ་དེ་ཐོབ་ན་ཉོན་མོངས་པ་
393. རྣམས་གཏན་དུ་མི་སྐྱེ་སྟེ།ངེས་པར་འགོག་པའི་ཕྱིར་རོ
394. །།སོ་སོར་བརྟགས་
395. པས་འགོག་པ་ཞེས་བྱའོ།།དེ་བཞིན་aཉིད་གང་ཞེ་ན།གང་ཆོས་རྣམས་ཀྱི་ཆོས་ཉིད་དང་།ཆོས་བདག་མེད་པ་ཉིད་དོ།།གཞན་མ་ཡིན་པའི་ཕྱིར་དེ་བཞིན་ཉིད་དོ།།ཆོས་རྣམས་ཞེས་བྱ་བ་ནི་གཟུགས་ལ་སོགས་པའོ།།ཆོས་ཉིད་ཅེས་བྱ་བ་ནི་གང་དེ་དག་གི་ངོ་བོ་ཉིད་དོ།།ཆོས་བདག་མེད་པ་ཇི་ལྟར་ངོ་བོ་ཉིད་དུ་འགྱུར།aའདི་ལྟར་སྣམ་བུ་ཞེས་བྱ་བ་ལ་སོགས་པའི་ཆོས་རྣམས་རྣམ་པར་སྤྱད་
396. ན་ངོ་བོ་ཉིད་དུ་མི་གནས་སོ།།ཇི་ལྟར་སྣམ་བུ་
397. སྣམ་བུའི་ངོ་བོར་མ་གྲུབ་པ་དེ་བཞིན་དུ་རྒྱུ་སྐུད་པ་ཡང་རྒྱུ་སྐུད་པའི་ངོ་བོར་
398. མ་གྲུབ་སྟེ།ཅིའི་ཕྱིར་ཞེ་ན།ཆ་ཤས་ཀྱི་བདག་ཉིད་ཡིན་པའི་ཕྱིར་རོ།།ཆ་ཤས་རྣམས་ཀྱང་aཆ་ཤས་རྣམས་ཀྱི་ངོ་བོར་མ་གྲུབ་
399. སྟེ།ཅིའི་ཕྱིར་ཞེ་ན།ཉག་མའི་ཆའི་བདག་ཉིད་ཡིན་པའི་ཕྱིར་རོ།།ཉག་མའི་ཆ་ལ་སོགས་པ་ཡང་དེ་བཞིན་དུ་རིག་པར་བྱ་སྟེ།དེ་ལྟར་ཆོས་ཐམས་ཅད་ངོ་བོ་ཉིད་མེད་པར་བལྟའོ
400. །།ཅིའི་ཕྱིར་སྐྱེ་མཆེད་ཅེས་བྱ་ཞེ་ན།རྣམ་པར་ཤེས་པ་སྐྱེ་བའི་སྒོའི་aཕྱིར་རོ་ཞེས་བྱ་བ་ནི་གང་གི་ཕྱིར་སྐྱེ་མཆེད་བཅུ་གཉིས་པོ་དེ་དག་མཚུངས་པར་ལྡན་པ་དང་བཅས་པའི་འཇུག་པའི་རྣམ་པར་ཤེས་པ་དྲུག་སྐྱེ་བའི་སྒོར་གྱུར་པ་དེའི་ཕྱིར་སྐྱེ་མཆེད་ཅེས་བྱའོ།།ངེས་པའི་ཚིག་ཏུ་ན་སེམས་དང་སེམས་ལས་བྱུང་བ་ཞེས་བྱ་བ་སྐྱེ་བ་མཆེད་པར་བྱེད་པས་སྐྱེ་མཆེད་aདོ།།མཆེད་པ་ནི་རྒྱས་པ་སྟེ།རྒྱས་པར་བྱེད་ཅེས་བྱ་བའི་ཐ་ཚིག་གོ།།སྐྱེ་མཆེད་རྣམས་བཤད་ཟིན་ཏོ།།ཁམས་བཅོ་བརྒྱད་ནི་ཞེས་བྱ་བ་བརྗོད་པར་བྱ་སྟེ།དེ་དག་སྨྲས་པ།མིག་གི་ཁམས་དང་ཞེས་བྱ་བ་རྒྱ་ཆེར་འབྱུང་བའོ།།མིག་ལ་སོགས་པའི་ཁམས་དང་གཟུགས་ལ་aསོགས་པའི་སྐྱེ་མཆེད་རྣམས་ཇི་ལྟ་བ་བཞིན་ནོ་ཞེས་བྱ་བ་ནི་འདི་སྐད་དུ་གང་དག་མིག་ལ་སོགས་པའི་སྐྱེ་མཆེད་ལྔ་དང་།གང་ཡང་ཡུལ་གཟུགས་ལ་སོགས་པ་
401. དེ་དག་སྐྱེ་མཆེད་དུ་བསྟན་པ་དེ་དག་ཉིད་མིག་ལ་སོགས་པའི་ཁམས་དང་།གཟུགས་ལ་སོགས་aཔའི་ཁམས་སུ་བལྟ་བར་བྱའོ་ཞེས་བསྟན་པར་འགྱུར་རོ།།སོགས་པ་སྨོས་པས་ནི་རྣ་བ་དང་སྣ་དང་།ལྕེ་དང་ལུས་ཞེས་བྱ་བ་བསྡུའོ།།ཡུལ་རྣམས་ལ་ཡང་སྒྲ་དང་དྲི་དང་རོ་དང་རེག་བྱ་ཞེས་བྱ་བའི་སྐྱེ་མཆེད་རྣམས་བསྡུའོ།།རྣམ་པར་ཤེས་པའི་
402. ཁམས་དྲུག་པོ་འདི་དག་ནི་aམིག་
403. ལ་སོགས་པ་དག་ལ་བརྟེན་ཏེ་གཟུགས་ལ་སོགས་པ་དམིགས་པ་རྣམ་པར་རིག་པའོ་ཞེས་བྱ་བ་ནི་འདི་སྐད་དུ་མིག་དང་།རྣ་བ་དང་།སྣ་དང་།ལྕེ་དང་།ལུས་དང་།ཡིད་ཅེས་བྱ་བའི་ཁམས་རྣམས་ནི་མིག་ལ་སོགས་པའི་རྣམ་པར་ཤེས་པའི་ཁམས་དྲུག་གི་རྟེན་ཡིན་ལ།aཕྱི་རོལ་གྱི་ཁམས་དྲུག་གཟུགས་དང་།སྒྲ་དང་།དྲི་དང་།རོ་དང་།རེག་བྱ་དང་།ཆོས་ཞེས་བྱ་བ་ནི་དམིགས་པར་བསྟན་པར་འགྱུར་ཏེ།དེ་ནི་འདི་སྐད་དུ་དྲུག་པ་གཉིས་
404. ལས་རྣམ་པར་ཤེས་པའི་ཁམས་དྲུག་འབྱུང་ངོ་ཞེས་སྟོན་པར་འགྱུར་རོ།།ཡིད་ཀྱི་ཁམས་ཞེས་སྨོས་
405. པ་aའཇུག་པའི་རྣམ་པར་ཤེས་པ་དྲུག་ལས་ཀྱི་ཡིད་ཀྱི་ཁམས་ཞེས་བྱ་བ་གུད་ན་ཡོད་དམ་སྨྲས་པ།གཞན་གང་ཡང་མེད་དེ།དེ་དག་ཉིད་འགག་
406. མ་ཐག་པ་སྟེ།འཇུག་པའི་རྣམ་པར་ཤེས་པའི་ཁམས་དྲུག་གི་རྒྱུར་འགྱུར་ཏེ།རྣམ་པར་ཤེས་པ་གཞན་སྐྱེད་
407. པ་ལ་ཡིད་ཀྱི་ཁམས་ཞེས་aབྱའོ།།གཞན་དུ་ན་ནི་གཅིག་གི་ནང་དུ་གཅིག་འདུས་པའི་ཕྱིར་ཁམས་བཅུ་བདུན་ནམ་ཁམས་བཅུ་གཉིས་སུ་འགྱུར་རོ།།མིག་གི་རྣམ་པར་ཤེས་པ་ལ་སོགས་པ་
408. ལྔའི་རྟེན་ནི་མིག་དང་།རྣ་བ་དང་།སྣ་དང་།ལྕེ་དང་།ལུས་ཞེས་བྱ་བ་ཡིན་ན་རྣམ་པར་ཤེས་པ་དྲུག་པ་གང་ལ་aབརྟེན་ནས་འབྱུང་བའི་གནས་གང་ཡང་མེད་པས།དེའི་ཕྱིར་རྣམ་པར་ཤེས་པ་དྲུག་པའི་རྟེན་བསྟན་པ་དང་།ཁམས་བཅོ་བརྒྱད་དུ་བསྐང་བའི་ཕྱིར་ཡིད་ཀྱི་ཁམས་འདོད་དོ།།དེ་ལྟར་ན་གཟུགས་ཀྱི་ཕུང་པོ་གང་ཡིན་པ་དེ་ནི་སྐྱེ་མཆེད་དང་།ཁམས་བཅུ་དང་།ཆོས་ཀྱི་སྐྱེ་མཆེད་aདང་ཁམས་ཀྱི་ཕྱོགས་གཅིག་གོ་ཞེས་བྱ་བ་ནི་ཕུང་པོ་རྣམ་པར་གཞག་པ་ལ་གཟུགས་ཀྱི་ཕུང་པོའོ།།དེ་ཉིད་སྐྱེ་མཆེད་རྣམ་པར་གཞགས་པ་ན་སྐྱེ་མཆེད་བཅུ་སྟེ།མིག་དང་།རྣ་བ་དང་།སྣ་དང་།ལྕེ་དང་།ལུས་དང་།གཟུགས་དང་།སྒྲ་དང་།དྲི་དང་།རོ་དང་།རེག་བྱའི་སྐྱེ་aམཆེད་རྣམས་སོ།།ཆོས་ཀྱི་སྐྱེ་མཆེད་དང་།ཁམས་ཀྱི་ཕྱོགས་གཅིག་ཅེས་བྱ་བ་ནི་དེར་རྣམ་པར་རིག་བྱེད་མ་ཡིན་པའི་གཟུགས་སོ།།དེ་དག་ཉིད་ཁམས་བཅུ་གཅིག་ཏུ་རིག་པར་བྱ་སྟེ།མིག་གི་ཁམས་ནས་རེག་བྱའི་ཁམས་ཀྱི་བར་དུའོ།།དེ་ལྟར་གཟུགས་ཀྱི་ཕུང་པོ་རྣམ་aཔར་དབྱེའོ།།རྣམ་པར་ཤེས་པའི་ཕུང་པོ་གང་ཡིན་པ་དེ་ནི་ཡིད་ཀྱི་སྐྱེ་མཆེད་དང་།སེམས་ཀྱི་ཁམས་བདུན་ནོ་ཞེས་བྱ་བ་ནི་ཕུང་པོ་རྣམ་པར་གཞག་པ་ལ་རྣམ་པར་ཤེས་པའི་ཕུང་པོའོ།།དེ་ཉིད་སྐྱེ་མཆེད་རྣམ་པར་གཞག་པ་ན་ཡིད་ཀྱི་སྐྱེ་མཆེད་དོ།།སེམས་ཀྱི་
409. ཁམས་བདུན་ནི་aམིག་གི་རྣམ་པར་ཤེས་པའི་ཁམས་དང་།རྣ་བའི་རྣམ་པར་ཤེས་པའི་ཁམས་དང་།སྣའི་རྣམ་པར་ཤེས་པའི་ཁམས་དང་།ལྕེའི་རྣམ་པར་ཤེས་པའི་ཁམས་དང་།ལུས་ཀྱི་རྣམ་པར་ཤེས་པའི་ཁམས་དང་།ཡིད་ཀྱི་ཁམས་དང་།ཡིད་ཀྱི་རྣམ་པར་ཤེས་པའི་ཁམས་སོ།།དེ་aལྟར་རྣམ་པར་ཤེས་པའི་ཕུང་པོ་ཡང་།ཁམས་དང་སྐྱེ་མཆེད་དུ་རྣམ་པར་གཞག་པར་རིག་པར་བྱའོ།།གཞན་ཕུང་པོ་གསུམ་པོ་
410. གང་ཡིན་པ་ཚོར་བ་དང་།འདུ་ཤེས་དང་།འདུ་བྱེད་ཅེས་བྱ་བ་དང་།གཟུགས་ཀྱི་ཕུང་པོའི་ཕྱོགས་གཅིག་རྣམ་པར་རིག་བྱེད་མ་ཡིན་པ་ཞེས་བྱ་བ་aདང་།འདུས་མ་བྱས་རྣམ་པ་བཞི་པོ་ནམ་མཁའ་དང་།སོ་སོར་བརྟགས་པ་མ་ཡིན་པའི་འགོག་པ་དང་།སོ་སོར་བརྟགས་པའི་འགོག་པ་དང་།དེ་བཞིན་ཉིད་དང་།དེ་ལྟར་རྫས་བརྒྱད་པོ་འདི་ནི་ཆོས་ཀྱི་སྐྱེ་མཆེད་དང་།ཆོས་ཀྱི་ཁམས་སུ་རིག་པར་བྱའོ།།དེ་ལྟར་ཕུང་པོ་ལྔ་པོ་aདག་སྐྱེ་མཆེད་བཅུ་གཉིས་དང་།ཁམས་བཅོ་བརྒྱད་དུ་བསྟན་པ་ཡིན་ནོ།།ཅིའི་ཕྱིར་ཁམས་ཞེས་བྱ་ཞེ་ན།བྱེད་པ་མེད་ལ་རང་གི་མཚན་ཉིད་འཛིན་པའོ།།བྱེད་པ་མེད་པ་ནི་མིག་གི་ཁམས་གང་གི་ཚེ་མིག་གི་ཁམས་གཞན་སྐྱེད་པ་དེའི་ཚེ་དེ་འདི་སྙམ་དུ་བདག་གིས་
411. མིག་གི་ཁམས་aབསྐྱེད་
412. པར་བྱའོ་སྙམ་དུ་མི་སེམས་པའོ།།ཁམས་བཅུ་བདུན་ལ་ཡང་དེ་བཞིན་དུ་བལྟ་བར་བྱའོ།།ཅིའི་ཕྱིར་ཕུང་པོ་ལ་སོགས་པ་བཤད་ཅེ་ན་ཞེས་བྱ་བ་ནི་གཞན་འདི་སྙམ་དུ་སེམས་ཏེ།འདི་ལྟར་ཕུང་པོ་ལས་གུད་ན་སྐྱེ་མཆེད་རྣམས་དང་།ཁམས་རྣམས་མེད་དོ
413. །དེའི་aཕྱིར་ཕུང་པོ་བཤད་པ་ཉིད་ཀྱིས་
414. ཡོངས་སུ་རྫོགས་པ།སྐྱེ་མཆེད་དང་ཁམས་བཤད་པར་མི་བྱའོ་སྙམ་དུ་སེམས་པ་ལ་སྨྲས་པ།བདག་ཏུ་འཛིན་པ་རྣམ་པ་གསུམ་གྱི་གཉེན་པོར་བྱ་བ་ཉིད་དེ།བདག་ཏུ་འཛིན་པ་རྣམ་པ་གསུམ་ནི་གཅིག་པུར་འཛིན་པ་དང་།ཟ་བར་འཛིན་པ་དང་བྱེད་aཔར་འཛིན་པའོ།།གཅིག་པུར་འཛིན་ཞེས་བྱ་བ་ནི་ཕུང་པོ་ལ་རིལ་པོར་བདག་ཏུ་འཛིན་པའི་དོན་གང་ཡིན་པའོ།།ཟ་བར་འཛིན་པ་ནི་གང་ཡུལ་ལ་སྤྱོད་པ་དེ་ལ་
415. བདག་ཡིན་པར་འཛིན་པའོ།།བྱེད་པར་འཛིན་ཞེས་བྱ་བ་ནི་གང་བྱེད་པ་དང་ལྡན་པས་བྱེད་པ་དེ་བདག་ཅེས་བྱ་བའོ།།དེ་ལྟར་aབདག་ཏུ་འཛིན་པ་རྣམ་པ་གསུམ་བཟློག་པའི་ཕྱིར་གོ་རིམས་བཞིན་དུ་སངས་རྒྱས་བཅོམ་ལྡན་འདས་རྣམས་ཀྱིས་
416. ཕུང་པོ་དང་།སྐྱེ་མཆེད་དང་།ཁམས་བཤད་པར་ཁོང་དུ་ཆུད་པར་བྱའོ།།ཁམས་བཅོ་བརྒྱད་ལ་གཟུགས་ཅན་དུ་ཞེ་ན་ཞེས་བྱ་བ་ནི་དྲི་བའོ།།གང་དག་གཟུགས་aཀྱི་ཕུང་པོའི་ངོ་བོ་ཉིད་དོ་ཞེས་བྱ་བ་ནི་མིག་གི་ཁམས་ནས་རེག་བྱའི་ཁམས་ཀྱི་བར་དུའོ།།གཟུགས་ཅན་མ་ཡིན་པ་དུ་ཞེ་ན།ལྷག་མ་རྣམས་སོ་
417. བྱ་བ་ནི་བརྒྱད་དེ་མིག་གི་རྣམ་པར་ཤེས་པའི་ཁམས་ནས་ཆོས་ཀྱི་ཁམས་ཀྱི་ཕྱོགས་གཅིག་གི་བར་དུའོ།།ཁམས་བཅྭ་བརྒྱད་པོ་དེ་དག་ལ་aབསྟན་དུ་ཡོད་པ་དུ་ཞེ་ན་ཞེས་བྱ་བ་ནི་དྲི་བའོ།།གཟུགས་ཀྱི་ཁམས་གཅིག་སྟེ།ཡུལ་བསྟན་དུ་ཡོད་པའོ་ཞེས་བྱ་བ་ནི་ཡུལ་བསྟན་དུ་ཡོད་པ་སྟེ།
418. འདི་ནི་འདི་ནའོ།།ཕ་བི་ནི་ཕ་བི་
419. ནའོ་ཞེས་བསྟན་པར་ནུས་པའི་ཕྱིར་རོ།།ཁམས་བཅུ་བདུན་ནི་བསྟན་དུ་མེད་པ་ཞེས་བྱ་བར་གྲུབ་པ་ཡིན་aནོ།།ཁམས་བཅོ་བརྒྱད་པ་
420. དེ་དག་ལ་ཐོགས་པ་དང་བཅས་པ་དུ་ཞེ་ན།གཟུགས་ཅན་བཅུ་སྟེ།གང་ལ་གང་ཐོགས་པའོ་ཞེས་བྱ་བ་ནི་གཞན་ལ་མི་འཇུག་པའོ།།གཟུགས་ནི་མིག་ལ་ཡང་ཐོགས་ཏེ
421. །དབང་པོ་གཞན་གྱི་ཡུལ་གྱི་
422. དངོས་པོར་མི་འགྲོ་བའི་ཕྱིར་རོ།།དེ་བཞིན་དུ་aགཞན་བརྒྱད་ལ་ཡང་རིག་པར་བྱ་སྟེ།རྣ་བ་ནས་རེག་བྱའི་བར་དུའོ།།གཞན་ནི་ཐོགས་པ་མེད་པ་སྟེ།མིག་གི་རྣམ་པར་
423. ཤེས་པ་ནས་ཆོས་ཀྱི་ཁམས་ཀྱི་བར་དུའོ།།ཁམས་བཅོ་བརྒྱད་པོ་དེ་དག་ཟག་པ་དང་བཅས་པ་དུ་ཞེ་ན་ཞེས་བྱ་བ་ནི་དྲི་བའོ།བཅོ་ལྔ་ནི་ཟག་བ་དང་བཅས་པའོ།།aཐ་མ་གསུམ་གྱི་ཆ་ནི་ཐ་མར་བསྟན་པས་ཐ་མ་སྟེ།ཡིད་ཀྱི་ཁམས་དང་།ཆོས་ཀྱི་ཁམས་དང་།ཡིད་ཀྱི་རྣམ་པར་ཤེས་པའི་ཁམས་སོ།།དེ་དག་གི་ཕྱོགས་གཅིག་ནི་ཟག་པ་མེད་པ་སྟེ།འདུས་མ་བྱས་ཞེས་བྱའོ།།ཁམས་བཅོ་ལྔ་ནི་མིག་གི་ཁམས་དང་།གཟུགས་ཀྱི་ཁམས་དང་།མིག་aགི་རྣམ་པར་ཤེས་པའི་ཁམས་ནས།དེ་བཞིན་དུ་ལུས་ཀྱི་ཁམས་དང་།རེག་བྱའི་ཁམས་དང་།ལུས་ཀྱི་རྣམ་པར་ཤེས་པའི་ཁམས་ཀྱི་བར་དུའོ།།ཟག་པ་དང་ལྷན་ཅིག་
424. བྱུང་བས་ཟག་པ་དང་བཅས་པའོ།།ཟག་པ་རྣམས་ནི་ཉོན་མོངས་པ་རྣམས་སོ།།དེ་དག་ཇི་ལྟར་ཟག་པ་རྣམས་དང་aབཅས་པ་ཞེས་བྱ་ཞེ་ན།དེ་དག་ཉོན་མོངས་པ་
425. སྐྱེ་བའི་མངོན་སུམ་གྱི་སྤྱོད་ཡུལ་གྱི་ཕྱིར་རོ་ཞེས་བྱ་བ་ནི་མིག་ལ་བརྟེན།གཟུགས་ལ་བརྟེན་ནས་མིག་གི་རྣམ་པར་ཤེས་པ་འབྱུང་སྟེ།མིག་གི་རྣམ་པར་ཤེས་པས་མྱོང་བའི་གཟུགས་རྣམས་ཡིད་ཀྱི་རྣམ་པར་ཤེས་པས་རྟོག་གོ།།རྣམ་པར་རྟོག་aཔ་ལས་ཉོན་མོངས་པ་རྣམས་འབྱུང་ངོ་།།ལྷག་མ་རྣམས་ལ་ཡང་དེ་བཞིན་དུ་བརྗོད་པར་བྱའོ།།ཟག་པ་མེད་པ་དུ་ཞེ་ན།ཐ་མ་གསུམ་གྱི་ཆའོ་ཞེས་བྱ་བ་ནི་ཡིད་ཀྱི་ཁམས་དང་།ཡིད་ཀྱི་རྣམ་པར་ཤེས་པའི་ཁམས་དང་།ཆོས་ཀྱི་ཁམས་དང་
426. །དེ་གསུམ་གྱི་ཆ་ནི་ཆོས་ཀྱི་ཁམས་ཀྱི་aཕྱོགས་གཅིག་སྟེ།འདུས་མ་བྱས་ཞེས་བྱའོ།།ཡང་ན་གང་གི་ཚེ་དེ་དག་འཕགས་པའི་ལམ་གྱིས་བསྡུས་པར་གྱུར་པ་དེའི་ཚེ་ཟག་པ་མེད་པར་འགྱུར་རོ།།ཁམས་བཅོ་བརྒྱད་པོ་དེ་དག་ལ་འདོད་པ་དང་།རབ་ཏུ་ལྡན་པ་དུ་ཞེ་ན་ཞེས་བྱ་བ་ལ་སོགས་པ་ནི་འདྲི་བའོ།།འདོད་པ་དང་།རབ་ཏུ་aལྡན་པ་དུ་ཞེས་བྱ་བ་ནི་འདོད་པའི་ཁམས་དང་ལྡན་པ་ཞེས་བྱ་བའི་ཐ་ཚིག་གོ།།ལྡན་པ་ནི་ཟིན་པ་སྟེ།རབ་ཏུ་ལྡན་པ་ཞེས་བྱ་བའི་ཐ་ཚིག་གོ།།ཐམས་ཅད་དོ་ཞེས་བྱ་བ་ནི་བཅོ་བརྒྱད་དོ།།གཟུགས་དང་རབ་ཏུ་ལྡན་པ་དུ་ཞེ་ན།བཅུ་བཞི་སྟེ།དྲི་དང་།རོ་དང་།སྣ་དང་།ལྕེའི་རྣམ་aཔར་ཤེས་པ་མ་གཏོགས་པའོ་ཞེས་བྱ་བ་ནི་འདི་སྐད་དུ་གཟུགས་ཀྱི་ཁམས་ན་དྲིའི་ཁམས་དང་།རོའི་ཁམས་མེད་དེ།དེ་དག་ཁམ་གྱིས་
427. ཟ་བའི་འདོད་ཆགས་དང་བྲལ་བའི་ཕྱིར་རོ།།དྲི་དང་རོ་མེད་པའི་ཕྱིར་དེ་ལ་འཛིན་པའི་སྣ་དང་།ལྕེའི་རྣམ་པར་ཤེས་པའི་ཁམས་ཡང་མེད་དོ།།aལྷག་མ་བཅུ་བཞི་ནི་ཡོད་དོ།།གཟུགས་མེད་པ་དང་རབ་ཏུ་ལྡན་པ་དུ་ཞེ་ན།ཐ་མ་གསུམ་མོ་
428. ཞེས་བྱ་བ་ནི་ཡིད་ཀྱི་ཁམས་དང་།ཆོས་ཀྱི་ཁམས་དང་།ཡིད་ཀྱི་རྣམ་པར་ཤེས་པའི་ཁམས་སོ།།མི་ལྡན་པ་དུ་ཞེ་ན་གསུམ་གྱི་ཆའོ་ཞེས་བྱ་བ་ནི་གང་དག་ཟག་པ་མེད་པའོ།།འདིར་ཕུང་པོར་aབསྡུས་པ་དུ་ཞེ་ན།འདུས་མ་བྱས་མ་གཏོགས་པའོ།།ཉེ་བར་ལེན་པའི་ཕུང་པོར་བསྡུས་པ་དུ་ཞེ་ན།གང་དག་ཟག་པ་དང་བཅས་པ་རྣམས་སོ།།དགེ་བ་དུ་མི་དགེ་བ་དུ་ལུང་དུ་མ་བསྟན་པ་དུ་ཞེ་ན་ཞེས་བྱ་བ་ནི་དྲི་བའོ།།བཅུ་ནི་རྣམ་པ་གསུམ་ཆར་ཏེ་ཞེས་བྱ་བ་ལ།བཅུ་ནི་དགེ་བ་དང་།མི་དགེ་aབ་དང་།ལུང་དུ་མ་བསྟན་པ་དང་ཡང་ཡིན་ནོ།།བཅུ་གང་ཞེ་ན།སེམས་ཀྱི་ཁམས་བདུན་ནི་མིག་གི་རྣམ་པར་ཤེས་པའི་ཁམས་ནས།ཡིད་ཀྱི་ཁམས་ཀྱི་བར་དང་།གཟུགས་ཀྱི་ཁམས་དང་།སྒྲའི་ཁམས་དང་།ཆོས་ཀྱི་ཁམས་སོ།།ལྷག་མ་བརྒྱད་ནི་ལུང་དུ་མ་བསྟན་པའོ་ཞེས་བྱ་བ་ནི་aམིག་དང་།རྣ་བ་དང་།སྣ་དང་།ལྕེ་དང་།ལུས་དང་།དྲི་དང་།རོ་དང་།རེག་བྱ་ཞེས་བྱ་བ་རྣམས་ཏེ།དགེ་བ་དང་།མི་དགེ་བར་ལུང་དུ་བསྟན་དུ་མེད་པའི་ཕྱིར་ལུང་དུ་མ་བསྟན་པ་ཞེས་བྱའོ།།ནང་གི་དུ་ཞེ་ན།བཅུ་གཉིས་ཏེ།མིག་དང་།རྣ་བ་དང་།སྣ་དང་།ལྕེ་དང་།ལུས་དང་།མིག་aགི་རྣམ་པར་ཤེས་པའི་ཁམས་ནས་ཡིད་ཀྱི་ཁམས་ཀྱི་བར་དུའོ།།བདག་ཡོད་པ་མ་ཡིན་ན་ནང་དང་ཕྱི་ཞེས་ཇི་སྐད་དུ་བྱ།སོ་སོའི་ལུས་ཀྱི་སེམས་ཀྱི་རྒྱུད་དེ་ལ་ངའོ་སྙམ་པའི་ང་རྒྱལ་བསྐྱེད་པ་ནི་བདག་སྟེ།དེའི་དབང་དུ་བྱས་ནས་ནང་ཞེས་བྱའོ།།དམིགས་པ་དང་བཅས་པ་དུ་ཞེ་ན་ཞེས་བྱ་བ་ནི་དེ་དག་aལ་དམིགས་པ་ཡོད་པའི་ཕྱིར་ཏེ།འདི་ལ་རྣམ་པར་ཤེས་པ་ལྔའི་ཁམས་ནི་ཡུལ་དམིགས་པ་ཡོངས་སུ་གཅོད་པ་སྟེ།ཡུལ་སོ་སོར་ངེས་པའི་ཕྱིར་རོ།།ཡུལ་ལ་བརྡ་མི་བྱེད་པ་ཡང་ཡིན་ཏེ།མིང་དང་ཡི་གེར་བྱེད་མི་ནུས་པའི་ཕྱིར་རོ།།དེ་ལས་བཟློག་པ་ནི་ཡིད་ཀྱི་རྣམ་པར་ཤེས་པའི་ཁམས་སུ་རིག་aཔར་བྱའོ།།དེ་དག་ཀྱང་སེམས་ཀྱི་ཁམས་བདུན་ཞེས་བྱ་བ་ནི་མིག་གི་རྣམ་པར་ཤེས་པའི་ཁམས་ནས་ཡིད་ཀྱི་ཁམས་ཀྱི་བར་དུའོ།།ཆོས་ཀྱི་ཁམས་ཀྱི་ཕྱོགས་གཅིག་ཀྱང་ཡིན་ཏེ།གང་སེམས་ལས་བྱུང་བའོ་ཞེས་བྱ་བ་ནི་ཚོར་བ་དང་།འདུ་ཤེས་དང་།འདུ་བྱེད་ཀྱི་ཕུང་པོ་རྣམས་སོ།།དམིགས་aཔ་མེད་པ་དུ་ཞེ་ན།ལྷག་མ་བཅུ་ནི་གཟུགས་ཅན་དང་།ཆོས་ཀྱི་ཁམས་ཀྱི་ཕྱོགས་ཏེ།སེམས་ལས་བྱུང་བའི་རང་བཞིན་མ་ཡིན་པའོ།།ཁམས་བཅོ་བརྒྱད་པོ་དེ་དག་ལ།རྣམ་པར་རྟོག་པ་དང་བཅས་པ་དུ་ཞེ་ན་ཞེས་བྱ་བ་ནི་དྲི་བའོ།།ཡིད་ཀྱི་ཁམས་དངཡིད་ཀྱི་རྣམ་པར་ཤེས་པའི་ཁམས་aདང་།ཆོས་ཀྱི་ཁམས་ཀྱི་ཕྱོགས་སོ་ཞེས་བྱ་བ་ནི་ཚོར་བ་དང་།འདུ་ཤེས་དང་།འདུ་བྱེད་ཀྱི་ཕུང་པོའོ།།
429. ཟིན་པ་དུ་ཞེ་ན།ནང་གི་ལྔ་ནི་མིག་དང་།རྣ་བ་དང་།སྣ་དང་།ལྕེ་དང་།ལུས་ཞེས་བྱ་བའོ།།བཞི་ནི་ཕྱོགས་ཏེ་ཞེས་བྱ་བ་ལ།ཕྱོགས་ནི་གཟུགས་དང་།དྲི་དང་།རོ་དང་།རེག་བྱ་རྣམས་ཀྱིའོ།aཞེས་བྱ་བ་ནི་ལུས་ལ་གཟུགས་ལ་སོགས་པ་ཡོད་པ་དེ་དག་ཟིན་པའོ།།གང་དག་ཕྱི་རོལ་དུ་གྱུར་པ་དེ་དག་ནི་ཟིན་པ་མ་ཡིན་པའོ།།བསྟེན་པ་མཚུངས་པ་དུ་ཞེ་ན།ནང་གི་གཟུགས་ཅན་ལྔ་སྟེ།མིག་དང་།རྣ་བ་དང་།སྣ་དང་།ལྕེ་དང་།ལུས་ཞེས་བྱ་བ་རྣམས་སོ།།རང་གི་རྣམ་པར་ཤེས་aཔ་དག་གིས་རང་གི་ཡུལ་དང་མཐུན་པ་ཉིད་ཀྱི་ཕྱིར་རོ་ཞེས་བྱ་བ་ནི་དབང་པོ་དང་ཡུལ་དང་རྣམ་པར་ཤེས་པ་རྣམས་ཀྱི་བསྟན་
430. པ་ནི་མཚུངས་པ་སྟེ།དེའི་དབང་དུ་བྱས་ནས་འཛིན་པའི་ཕྱིར་རོ།།ཆ་མཚུངས་པ་དང་།རིག་
431. པ་མཚུངས་པ་ཞེས་བྱ་བའི་ཐ་ཚིག་གོ།།དེ་ནི་
432. འདི་སྐད་དུ་གང་རྣམ་པར་ཤེས་aཔ་དང་བཅས་པའི་མིག་དེ་ལ་མཚུངས་པ་ཞེས་བྱ་བར་བསྟན་པར་འགྱུར་རོ།།དེ་དག་དང་མཚུངས་པ་དུ་ཞེ་ན།དེ་དག་ཉིད་རང་གི་རྣམ་པར་ཤེས་པས་སྟོང་པ་སྟེ།རང་གི་རིགས་དང་མཐུན་པའི་ཕྱིར་ཞེས་བྱ་བ་ནི་རྣམ་པར་ཤེས་པ་མེད་པའི་མིག་ལ་དེ་དང་མཚུངས་པ་ཞེས་བྱའོ།རྣ་བ་དང་།aསྣ་དང་།ལྕེ་དང་།ལུས་ལ་ཡང་དེ་བཞིན་དུ་རིག་པར་བྱའོ།ཕུང་པོ་ལྔའི་འགྲེལ་པ་སློབ་དཔོན་ཡོན་ཏན་འོད་ཀྱིས་མཛད་པ་རྫོགས་སོ།།།།རྒྱ་གར་གྱི་མཁན་པོ་ཛི་ན་མི་ཏྲ་དང་།དཱ་ན་ཤཱི་ལ་དང་།ཞུ་ཆེན་གྱི་ལོ་ཙཱ་བ་བན་དེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་པ།།།།a
433. 
