1. ༄༅།	།ཆོས་མངོན་པའི་འགྲེལ་པ་གནད་ཀྱི་སྒྲོན་མ་ཞེས་བྱ་བ།
2. ༄༅༅།།རྒྱ་གར་སྐད་དུ།ཨབྷི་དྷརྨ་མརྨ་པྲ་དཱི་པ་ནཱ་མ་བྲྀཏྟི
3. །བོད་སྐད་དུ།ཆོས་མངོན་པའི་འགྲེལ་པ་གནད་ཀྱི་སྒྲོན་མ་ཞེས་བྱ་བ།སངས་རྒྱས་ལ་ཕྱག་འཚལ་ལོ།།གང་ཞིག་ཀུན་ལ་མུན་པ་གཏན་བཅོམ་ཞིང་།།འཁོར་བའི་འདམ་ལས་འགྲོ་བ་དྲངས་མཛད་པ།།དོན་བཞིན་སྟོན་པ་དེ་ལ་aཕྱག་འཚལ་ནས།།ཆོས་མངོན་མཛོད་ཀྱི་བསྟན་བཅོས་རབ་བཤད་བྱ།།བསྟན་བཅོས་བྱེད་པར་འདོད་པས་རང་གི་སྟོན་པའི་ཆེ་བའི་བདག་ཉིད་ཤེས་པར་བྱ་བའི་ཕྱིར།དེ་ལ་ཡོན་ཏན་བརྗོད་པ་སྔོན་དུ་འགྲོ་བས་ཕྱག་འཚལ་བ་རྩོམ་སྟེ།གང་ཞིག་ཅེས་བྱ་བ་ནི་སངས་རྒྱས་བཅོམ་ལྡན་འདས་ཀྱི་དབང་དུ་བྱས་aནས་སྨྲས་པའོ།།འདིའིའམ་འདིས་མུན་པ་བཅོམ་པས་མུན་པ་བཅོམ་པའོ།།ཐམས་ཅད་ལ་མུན་པ་རྣམ་པ་ཐམས་ཅད་དུ་བཅོམ་པས་ཀུན་ལ་མུན་པ་གཏན་བཅོམ་པའོ།།མི་ཤེས་པ་ནི་ཡང་དག་པའི་དོན་མཐོང་བ་ལ་བགེགས་སུ་གྱུར་པའི་ཕྱིར་མུན་པ་སྟེ།དེ་ཡང་སངས་རྒྱས་བཅོམ་ལྡན་འདས་ཀྱིས་
4. aགཉེན་པོ་བརྙེས་ནས་ཤེས་བྱ་ཐམས་ཅད་ལ་ཕྱིས་མི་སྐྱེ་བའི་ཆོས་ཅན་དུ་གྱུར་པའི་ཕྱིར་གཏན་ནས་ཡེ་བཅོམ་པ་སྟེ།དེའི་ཕྱིར་ཀུན་ལ་མུན་པ་གཏན་བཅོམ་པའོ།།རང་སངས་རྒྱས་དང་ཉོན་ཐོས་རྣམས་ཀྱང་ཉོན་མོངས་པ་ཅན་གྱི་རྨོངས་པ་དང་བྲལ་བའི་ཕྱིར་ཀུན་ལ་མུན་པ་བཅོམ་པར་ནི་འདོད་མོད་ཀྱི་གཏན་aནས་ནི་མ་ཡིན་ཏེ།འདི་ལྟར་དེ་དག་ལ་ཉོན་མོངས་པ་ཅན་མ་ཡིན་པའི་མི་ཤེས་པ་ཡོད་པ་ཉིད་དོ།།འཁོར་བའི་འདམ་ལས་འགྲོ་བ་དྲངས་མཛད་པ།།ཞེས་བྱ་བ་ནི་གཞན་ལ་ཕན་པ་སྒྲུབ་པས་བསྟོད་
5. པའོ།།འཁོར་བ་ནི་འགྲོ་བ་ཀུན་དུ་ཆགས་པའི་གནས་ཡིན་པའི་ཕྱིར་དང་།རྒལ་
6. བར་དཀའ་བ་ཡིན་པའི་aཕྱིར་འདམ་ལྟ་བུ་ཡིན་ཏེ།འགྲོ་བ་དེར་བྱིང་བ་དྲངས་སོ།།དོན་བཞིན་སྟོན་པ་ཞེས་བྱ་བ་ནི་འདིས་འདིའི་གཞན་ལ་ཕན་པ་སྒྲུབ་པའི་ཐབས་སྟོན་ཏེ།དེ་ནི་སྟོན་པ་ན་ཡང་དག་པའི་
7. ལྟ་བ་བཞིན་དུ་སྟོན་པས་འཁོར་བའི་འདམ་ལས་འགྲོ་བ་དྲངས་ཀྱི།རྫུ་འཕྲུལ་དང་དམ་པ་སྦྱིན་པའི་མཐུས་ནི་མ་ཡིན་ནོ།།aདེ་ལ་ཕྱག་འཚལ་ནས་ཞེས་བྱ་བ་ནི་དུས་
8. དང་པོར་བྱ་བ་བརྗོད་ནས་བསྟན་བཅོས་རབ་བཤད་བྱ་ཞེས་སྨྲས་ཏེ།བསྟན་བཅོས་གང་ཞེ་ན།ཆོས་མངོན་པ་
9. མཛོད་ཅེས་བྱ་བའོ
10. །།ཆོས་མངོན་པ་
11. ཞེས་བྱ་བ་ནི་
12. གང་ཞེ་ན།ཆོས་མངོན་ཤེས་རབ་དྲི་མེད་རྗེས་འབྲང་བཅས།།ཤེས་རབ་ནི་ཆོས་རབ་ཏུ་རྣམ་པར་aའབྱེད་པའོ།།དྲི་མེད་ཅེས་བྱ་བ་ནི་ཟག་པ་མེད་པའོ།།རྗེས་འབྲང་བཅས་ཞེས་བྱ་བ་ནི་འཁོར་དང་བཅས་པའོ།།དེ་ལྟར་ན་ཟག་པ་མེད་པའི་ཕུང་པོ་ལྔ་ནི་ཆོས་མངོན་པ་ཞེས་བརྗོད་པར་འགྱུར་རོ།།རེ་ཞིག་འདི་ནི་དོན་དམ་པའི་ཆོས་མངོན་པའོ།།བརྡར་བཏགས་
13. པ་ཡང་།aདེ་ཐོབ་བྱ་ཕྱིར་གང་དང་བསྟན་བཅོས་གང་།།གང་དང་ནི་ཐོས་པ་དང་བསམས་པ་དང་བསྒོམས་
14. པ་ལས་བྱུང་བའི་ཤེས་རབ་ཟག་པ་དང་བཅས་པ་དང་།སྐྱེས་ནས་ཐོབ་པ་རྗེས་སུ་འབྲང་བ་དང་བཅས་པའོ།།བསྟན་བཅོས་གང་ཞེས་བྱ་བ་ནི་ཤེས་རབ་དེ་ཐོབ་པར་བྱ་བའི་ཕྱིར་དེ་ཡང་དེའི་ཚོགས་སུ་གྱུར་པས་aཆོས་མངོན་པ་ཞེས་བརྗོད་དོ།།ངེས་པའི་ཚིག་ཏུ་ན་རང་གི་མཚན་ཉིད་འཛིན་པའི་ཕྱིར་ཆོས་ཏེ།དེ་ལྟ་བས་ན་འདི་ནི་དོན་དམ་པའི་ཆོས་མྱ་ངན་ལས་འདས་པའམ།ཆོས་ཀྱི་
15. མཚན་ཉིད་ལ་མངོན་དུ་ཕྱོགས་པའི་ཕྱིར་ཆོས་མངོན་པའོ།།བསྟན་བཅོས་འདི་ཇི་ལྟར་ན་ཆོས་མངོན་པའི་མཛོད་ཡིན་ཞེ་ན།aའདིར་དེ་དོན་དུ་ཡང་དག་ཆུང་ཕྱིར་རམ།།འདི་ཡི་གནས་དེ་ཡིན་པས་ཆོས་མངོན་མཛོད།།ཅེས་བྱ་བ་ཆོས་མངོན་པའི་བསྟན་བཅོས་འདི་ནི་དེའི་མཛོད་ལྟ་བུ་ཡིན་ནོ།།ཡང་ན་དེ་ལས་འདི་ཕྱུང་བས་ཆོས་མངོན་པ་དེ་བསྟན་བཅོས་འདིའི་གནས་ལྟ་བུ་ཡིན་ནོ།།དེའི་ཕྱིར་ཆོས་མངོན་པ་དེ་ཉིད་འདིའི་aམཛོད་ཡིན་ཏེ།དེ་ལྟ་བས་ན་བསྟན་བཅོས་འདི་ནི་ཆོས་མངོན་པའི་མཛོད་ཡིན་ནོ།།ཡང་ན་
16. ཅིའི་ཕྱིར་ཆོས་མངོན་པ་བསྟན་པའམ་འདི་དང་པོ་ཉིད་དུ་སུས་བསྟན་ཞེ་ན།གསུངས་པ།ཆོས་རྣམས་རབ་ཏུ་རྣམ་
17. འབྱེད་མེད་པར་ཉོན་མོངས་རྣམས།།གང་ཕྱིར་ཉེ་བར་ཞི་བར་བྱ་བའི་ཐབས་མེད་ལ།།aཉོན་མོངས་པས་ཀྱང་འཇིག་རྟེན་སྲིད་མཚོ་འདིར་འཁྱམས་ཏེ།།དེ་བས་དེ་
18. ཕྱིར་འདི་ནི་སྟོན་པས་གསུངས་སོ་ལོ།།གང་གི་ཕྱིར་ཆོས་རབ་ཏུ་རྣམ་པར་འབྱེད་པ་མེད་པར་ཉོན་མོངས་པ་ཉེ་བར་ཞི་བར་བྱ་བའི་ཐབས་མེད་ལ།ཉོན་མོངས་པ་རྣམས་ཀྱིས་ཀྱང་འཇིག་རྟེན་འཁོར་བར་འཁྱམ་
19. པར་བྱེད་པ་སྟེ།དེའི་ཕྱིར་aནི་ཆོས་རབ་ཏུ་རྣམ་པར་འབྱེད་པ་དེའི་དོན་དུ་སྟོན་པས་ནི་སངས་རྒྱས་ཀྱི་
20. ཆོས་མངོན་པ་གསུངས་སོ་ལོ།།ཆོས་མངོན་པ་
21. བསྟན་པ་མེད་པར་ནི་སློབ་མས་ཆོས་རབ་ཏུ་རྣམ་པར་
22. དབྱེ་བར་མི་ནུས་པའི་ཕྱིར་རོ།།ཆོས་དེ་དག་ཀྱང་གང་ཞེ་ན།ཟག་བཅས་ཟག་པ་མེད་ཆོས་རྣམས།།ཞེས་བྱ་བ་སྨོས་ཏེ
23. །འདི་ནི་ཆོས་aཐམས་ཅད་མདོར་བསྡུས་ཏེ་བསྟན་པའོ།།དེ་ལ་ཟག་པ་དང་བཅས་པའི་ཆོས་རྣམས་གང་ཞེ་ན།ལམ་མ་གཏོགས་པའི་འདུས་བྱས་རྣམས།།ཟག་བཅས་ཞེས་སྨོས་སོ།།ལམ་གྱི་བདེན་པ་མ་གཏོགས་པ་འདུས་བྱས་ཀྱི་ཆོས་གཞན་རྣམས་ནི་ཟག་པ་དང་བཅས་པ་དག་གོ།།ཅིའི་ཕྱིར་ཞེ་ན།གང་གི་aཕྱིར་དེ་དག་ལ།ཟས་
24. རྣམས་ཀུན་དུ་རྒྱས་པར་འགྱུར།།ཞེས་བྱ་སྟེ།འདི་རྣམས་ལ་ཟག་པ་རྣམས་རྒྱས་པར་འགྱུར་ཏེ།འགོག་པ་དང་ལམ་གྱི་བདེན་པ་དག་ལ་དམིགས་པ་ཡིན་དུ་ཟིན་ཀྱང་རྒྱས་པར་ནི་མི་འགྱུར་རོ།།ཟག་པ་དང་བཅས་པ་རྣམས་བཤད་ཟིན་ཏོ།།ཟག་མེད་ལམ་གྱི་བདེན་པ་དང་།།འདུས་aམ་བྱས་རྣམ་
25. གསུམ་ཡང་སྟེ།།རྣམ་པ་གསུམ་གང་ཞེ་ན།ནམ་མཁའ་དང་ནི་འགོག་པ་གཉིས།།གཉིས་གང་ཞེ་ན།སོ་སོར་བརྟགས་པས་འགོག་པ་དང་།སོ་སོར་བརྟགས་པ་མ་ཡིན་པས་འགོག་པ་སྟེ།དེ་ལྟར་ན་ནམ་མཁའ་ལ་སོགས་པ་འདུས་མ་བྱས་གསུམ་པོ་དེ་དག་དང་aལམ་གྱི་བདེན་པ་ནི་ཐག་པ་མེད་པའི་ཆོས་རྣམས་ཏེ།དེ་དག་ལ་ཟག་པ་རྒྱས་པར་འགྱུར་བ་མེད་པའི་ཕྱིར་རོ།།འདུས་མ་བྱས་པ་བསྟན་པ།རྣམ་པ་གསུམ་པོ་གང་ཡིན་པ།།དེ་ལ་ནམ་མཁའ་མི་སྒྲིབ་པ།།ནམ་མཁའ་ནི་སྒྲིབ་པ་མེད་པའི་རང་བཞིན་ཏེ།།གང་ན་གཟུགས་ཀྱི་གོ་ཡོད་པའོ།།aསོ་སོར་བརྟགས་པས་འགོག་པ་གང་།།བྲལ་བའོ་སོ་སོ་སོ་སོ་ཡིན།།གང་ཟག་པ་དང་བཅས་པའི་ཆོས་རྣམས་དང་བྲལ་བ་དེ་ནི་སོ་སོར་བརྟགས་པས་འགོག་པའོ།།སྡུག་བསྔལ་ལ་སོགས་པ་འཕགས་པའི་བདེན་པ་རྣམས་ལ་
26. སོ་སོར་རྟོག་
27. པ་ནི་སོ་སོར་
28. བརྟགས་པ་སྟེ།དགེ་བའི་བློ་ཡི་བྱེ་བྲག་aགོ།དེས་ཐོབ་པར་བྱ་བའི་འགོག་པ་ནི་སོ་སོར་བརྟགས་པས་འགོག་པའོ།།དེ་ཡང་འདི་ཟག་པ་དང་བཅས་པའི་ཆོས་རྣམས་ཀྱི་སོ་སོ་སོར་ཏེ།ལྡན་པའི་རྫས་རྣམས་ཇི་སྙེད་པ།།བྲལ་བའི་རྫས་ཀྱང་དེ་སྙེད་དོ།།འགོག་པ་གཅིག་ཉིད་ཡིན་ན་
29. ཉོན་མོངས་པའི་ཕྱོགས་གཅིག་སྤོངས་
30. ན་དེ་མངོན་aསུམ་དུ་བྱས་པར་འགྱུར་བས་ལྷག་མའི་གཉེན་པོ་བསྒོམ་པ་དོན་མེད་པར་འགྱུར་རོ་ཞེས་སོ་སོར་བརྟགས་
31. པས་འགོག་པ་བཤད་ཟིན་ཏོ།།སྐྱེ་ལ་གཏན་དུ་གེགས་བྱེད་པ།།འགོག་གཞན་སོ་སོར་བརྟགས་མིན་པས།།ཆོས་མ་འོངས་པ་རྣམས་
32. སྐྱེ་བ་ལ་གཏན་དུ་གེགས་སུ་གྱུར་པ་བྲལ་བ་ལས་aགཞན་པའི་འགོག་པ་གང་ཡིན་པ་དེ་ནི་སོ་སོར་བརྟགས་པ་མ་ཡིན་པས་འགོག་པ་སྟེ།འདི་སོ་སོར་བརྟགས་པས་ཐོབ་པ་ནི་
33. མ་ཡིན་ནོ།།འོ་ན་ཅི་ཞེ་ན།རྐྱེན་མ་ཚང་བ་ལས་
34. ཐོབ་བའོ།།ཡང་།ལམ་མ་གཏོགས་པའི་འདུས་བྱས་རྣམས།།ཟག་བཅས་ཞེས་གང་aསྨྲས་པའི་ཡུལ་འདུས་བྱས་དེ་དག་གང་ཞེ་ན།འདུས་བྱས་ཆོས་རྣམས་དེ་དག་ཀྱང་།།གཟུགས་ལ་སོགས་པ་ཕུང་པོ་ལྔ།།གཟུགས་ཀྱི་ཕུང་པོ་དང་
35. །ཚོར་བའི་ཕུང་པོ་དང་།འདུ་ཤེས་ཀྱི་ཕུང་པོ་དང་།འདུ་བྱེད་ཀྱི་ཕུང་པོ་དང་།རྣམ་པར་ཤེས་པའི་ཕུང་པོ་ཞེས་བྱ་བ་དེ་དག་ནི་འདུས་བྱས་aཀྱི་ཆོས་རྣམས་སོ།།རྐྱེན་རྣམས་འདུས་ཤིང་ཕྲད་ནས་བྱས་པ་དག་གི་ཕྱིར་འདུས་བྱས་རྣམས་སོ།།དེ་དག་ཉིད་དུས་གཏམ་གཞི་དང་།།ངེས་པར་འབྱུང་བཅས་གཞི་དང་བཅས།།དེ་ལ་སོང་བ་དང་འགྲོ་བ་དང་འགྲོ་བར་འགྱུར་བའི་ཕྱིར་རམ།མི་རྟག་པ་ཉིད་ཀྱིས་ཟ་བའི་ཕྱིར་དུས་རྣམས་aསོ།།གཏམ་ནི་ངག་གོ།།དེའི་གཞི་ནི་མིང་སྟེ།དོན་དང་བཅས་པའི་གཞི་བཟུང་བས་ན་འདུས་བྱས་ནི་གཏམ་གྱི་གཞི་ཞེས་བྱའོ།།ངེས་པར་འབྱུང་བ་ཉིད་ནི་ངེས་པར་འབྱུང་བ་སྟེ།འདུས་བྱས་ཐམས་ཅད་ཀྱི་མྱ་ངན་ལས་འདས་པའོ།།དེ་འདི་དག་ལ་ཡོད་པས་ངེས་པར་འབྱུང་བཅས་
36. aདག་གོ།།རྒྱུ་དང་བཅས་པའི་ཕྱིར་གཞི་དང་བཅས་པ་དག་གོ།།ཡང་འདུས་བྱས་དེ་དག་ཉིད།གང་དག་ཟག་བཅས་ཉེར་ལེན་པའི།།ཕུང་པོའང་དེ་དག
37. །དེ་དག་ཉེ་བར་ལེན་པ་དག་ནི་ཉོན་མོངས་པ་རྣམས་ཏེ།དཔེར་ན་རྩྭ་དང་སྦུན་པའི་མེ་བཞིན་ནམ།དེ་དག་ལ་རག་ལུས་པའི་ཕྱིར་aརྒྱལ་པོའི་མི་བཞིན་ནོ།།ཡང་ན་དེ་དག་ལས་ཉེ་བར་ལེན་པ་རྣམས་འབྱུང་བས་ཉེ་བར་ལེན་པའི་ཕུང་པོ་རྣམས་ཏེ།མེ་ཏོག་དང་འབྲས་བུའི་ཤིང་ལྗོན་པ་བཞིན་ནོ།།ཟག་པ་དང་བཅས་པའི་ཆོས་དེ་དག་ཉིད།འཐབ་
38. བཅས་ཀྱང་ཞེས་བརྗོད་དོ།།འཐད་
39. པ་ནི་ཉོན་མོངས་པ་རྣམས་ཏེ།aབདག་དང་གཞན་ལ་གནོད་པའི་ཕྱིར་རོ།།དེ་དག་གིས་རྒྱས་པར་བྱས་པ་ཉིད་ཀྱི་ཕྱིར་འཐབ་བཅས་དག་སྟེ།ཟག་པ་དང་བཅས་པ་བཞིན་ནོ།།སྡུག་བསྔལ་ཀུན་འབྱུང་འཇིག་རྟེན་དང་།།ལྷ་གནས་སྲིད་པའང་དེ་དག་ཡིན།།འཕགས་པ་རྣམས་དང་མི་མཐུན་པའི་ཕྱིར་སྡུག་བསྔལ་ལོ།།འདི་aལས་སྡུག་བསྔལ་ཀུན་འབྱུང་བས་ན་ཀུན་འབྱུང་ངོ་།།སྐད་ཅིག་རེ་རེར་འཇིག་པས་ན་འཇིག་རྟེན་ནོ།།འདི་ལ་ལྟ་བརྒྱས་པར་འགྱུར་བའི་སྒོ་ནས་གནས་པས་
40. ན་ལྟ་བའི་གནས་སོ།།སྡུག་བསྔལ་ནི་ཀུན་འབྱུང་ལས་འབྱུང་བའི་ཕྱིར་སྲིད་པའོ།།དེ་ལྟར་ན་འདི་དག་ནི་ཟག་པ་དང་བཅས་པའི་aཆོས་རྣམས་ཀྱི་རྣམ་གྲངས་དོན་དང་མཐུན་པ་དག་གོ།།གཟུགས་ལ་སོགས་པ་ཕུང་པོ་ལྔ།།ཞེས་གསུངས་ཏེ།དེ་ལ།གཟུགས་ནི་དབང་པོ་ལྔ་དང་དོན།།ལྔ་དང་རྣམ་རིག་བྱེད་མིན་ཉིད།།དབང་པོ་ལྔ་ནི་མིག་དང་།རྣ་བ་དང་།སྣ་དང་།ལྕེ་དང་།ལུས་ཀྱི་དབང་པོ་རྣམས་དང་།དོན་ལྔ་aནི་མིག་ལ་སོགས་པ་དབང་པོ་དེ་དག་ཉིད་ཀྱི་ཡུལ་གང་དག་ཡིན་པ་གཟུགས་དང་།སྒྲ་དང་།དྲི་དང་།རོ་དང་།རེག་བྱ་རྣམས་དང་།རྣམ་པར་རིག་བྱེད་མ་ཡིན་པ་སྟེ།དེ་སྙེད་ཅིག་ནི་གཟུགས་ཀྱི་ཕུང་པོའོ།།དེ་ལ་གཟུགས་ལ་སོགས་པའི་དོན་གང་འདི་དག་སྨོས་པ།དེ་དག་རྣམས་ཀྱི་རྣམ་ཤེས་aརྟེན།།མིག་ལ་སོགས་
41. གཟུགས་དང་རྣམས།གཟུགས་དང་སྒྲ་དང་།དྲི་དང་།རོ་དང་།རེག་བྱའི་རྣམ་པར་ཤེས་པ་རྣམས་ཀྱི་རྟེན་དུ་གྱུར་པའི་གཟུགས་དང་བའི་བདག་ཉིད་ལྔ་པོ་གང་དག་ཡིན་པ་དེ་དག་ནི་རིམ་པ་བཞིན་དུ་མིག་དང་།རྣ་བ་དང་།སྣ་དང་།ལྕེ་དང་།ལུས་དག་ཡིན་པར་རིག་aཔར་བྱའོ།།དབང་པོ་ལྔ་བཤད་ཟིན་ཏོ།།དོན་ལྔ་བཤད་པར་བྱ་སྟེ།གཟུགས་རྣམ་
42. གཉིས་དང་།ཁ་དོག་དང་དབྱིབས་སོ།།ཡང་དེ་ཉིད།རྣམ་ཉི་ཤུ་ཞེས་བྱ་སྟེ།འདི་ལྟ་སྟེ།སྔོན་པོ་དང་།སེར་པོ་དང་།དམར་པོ་དང་།དཀར་པོ་དང་།རིང་པོ་དང་།ཐུང་ངུ་དང་།ལྷམ་པ་དང་།aཟླུམ་པོ་དང་།མཐོན་པོ་དང་།དམའ་བ་དང་།ཕྱ་ལེ་བ་
43. དང་།ཕྱ་ལེ་བ་མ་ཡིན་པ་དང་།སྤྲིན་དང་།དུ་བ་དང་།རྡུལ་དང་།ཁུག་རྣ་དང་།གྲིབ་མ་དང་།ཉི་མ་དང་།སྣང་བ་དང་།མུན་པའོ།།དེ་ལ་ཕྱ་ལེ་བ་ནི་དབྱིབས་མཉམ་བའོ།།ཕྱ་ལེ་བ་མ་ཡིན་པ་ནི་དབྱིབས་མི་མཉམ་པའོ།།aཁུག་རྣ་ནི་ལྷོ་བུར་རོ།།ཉི་མ་ནི་ཉི་མའི་འོད་དོ།།སྣང་བ་ནི་ཟླ་བ་དང་སྐར་མ་དང་།མེ་དང་སྨན་དང་ནོར་བུ་རྣམས་ཀྱི་འོད་དག་གོ།།གྲིབ་མ་ནི་གང་ན་གཟུགས་རྣམས་སྣང་པའོ།།བཟློག་པ་ནི་མུན་པའོ།།ལྷག་མ་ནི་བརྡ་ཕྲད་པར་སླ་བས་རྣམ་པར་མ་ཕྱེའོ།།སྒྲ་ནི་རྣམ་པ་བརྒྱད་aཡོད་དེ
44. །ཟིན་པ་དང་མ་ཟིན་པའི་འབྱུང་བ་ཆེན་པོའི་རྒྱུ་ལས་བྱུང་བ་སེམས་ཅན་དང་སེམས་ཅན་མ་ཡིན་པར་ཏེ་རྣམ་པ་བཞིའོ།།དེ་ཡང་ཡིད་དུ་འོང་བ་དང་ཡིད་དུ་མི་འོང་བའི་བྱེ་བྲག་གིས་རྣམ་པ་བརྒྱད་དུ་འགྱུར་རོ།།དེ་ལ་ཟིན་པའི་འབྱུང་བ་ཆེན་པོའི་རྒྱུ་ལས་བྱུང་བ་ནི་
45. ལག་aཔ་དང་ངག་གི་སྒྲའོ།།མ་ཟིན་པའི་འབྱུང་བ་ཆེན་པོའི་རྒྱུ་ལས་བྱུང་བ་ནི་རླུང་དང་ནགས་ཚལ་དང་ཆུ་བོའི་སྒྲའོ།།སེམས་ཅན་དུ་སྟོན་པ་ནི་ངག་གི་རྣམ་པར་རིག་བྱེད་ཀྱི་སྒྲའོ།།གཞན་ནི་སེམས་ཅན་དུ་སྟོན་པ་མ་ཡིན་པའོ།།གཞན་དུ་ཡང་སྒྲ་ཐམས་ཅད་གཉིས་གཉིས་སུ་བསྡུས་པའི་ཕྱིར་སྒྲ་aནི་རྣམ་པ་བཞི་རུ་བརྗོད་དོ
46. །།སྒྲ་ནི་བཤད་ཟིན་ཏོ།།རོ་ནི་རྣམ་དྲུག།མངར་བ་དང་།སྐྱུར་བ་དང་།ལན་ཚྭ་བ་
47. དང་།ཚ་བ་དང་།ཁ་བ་དང་།བསྐ་
48. བའི་བྱེ་བྲག་གིས་སོ།།དྲི་རྣམ་བཞི།དྲི་ཞིམ་པ་དང་།དྲི་ང་བ་གཉིས་ལ།མཉམ་པ་དང་།མི་མཉམ་པའི་ཕྱིར་རོ།།རེག་བྱ་བཅུ་གཅིག་aབདག་ཉིད་དོ།།འབྱུང་བ་བཞི་དག་དང་།འཇམ་པ་ཉིད་དང་།རྩུབ་པ་ཉིད་དང་།ལྕི་བ་ཉིད་དང་།ཡང་བ་ཉིད་དང་།གྲང་བ་དང་།བཀྲེས་པ་དང་།སྐོམ་པའོ།།དེ་ལ་འབྱུང་བ་རྣམས་ནི་འོག་ནས་བཤད་པར་བྱའོ།།འཇམ་པ་ཉིད་ནི་མཉན་པའོ།།རྩུབ་པ་ཉིད་ནི་ཧྲུད་ཧྲུད་པོའོ
49. །།ལྕི་བ་ཉིད་ནི་aགང་གིས་ན་དངོས་པོ་རྣམས་འཇལ་བར་བྱེད་པའོ།།བཟློག་པ་ནི་ཡང་བ་ཉིད་དོ།།གྲང་བ་ནི་དྲོ་བ་འདོད་པར་བྱེད་པའོ།།བཀྲེས་པ་ནི་ཟས་འདོད་པར་བྱེད་པའོ།།སྐོམ་པའི་
50. བཏུད་པ་འདོད་པར་བྱེད་པའོ།།རྒྱུ་ལས་འབྲས་བུ་བཏགས་
51. པའི་ཕྱིར་ཏེ།དཔེར་ན།སངས་རྒྱས་རྣམས་ནི་འབྱུང་བ་བདེ།།aཞེས་བྱ་བ་ལ་སོགས་པ་བཞིན་ནོ།།རྣམ་པར་རིག་བྱེད་མ་ཡིན་པ་གང་ཞེ་ན།གཡེངས་དང་སེམས་མེད་པ་ཡི་ཡང་།།དགེ་དང་མི་དགེ་རྗེས་འབྲེལ་གང་།།འབྱུང་བ་ཆེ་རྣམས་རྒྱུར་བྱས་པ།།དེ་ནི་རྣམ་རིག་བྱེད་མིན་བརྗོད།།སེམས་གཡེངས་པ་ཞེས་བྱ་བ་ནི་དེ་ལས་གཞན་པའི་སེམས་པའི་ཡང་ཡིན་aཔའོ
52. ༑།སེམས་མེད་པའི་ཡང་ཞེས་བྱ་བ་ནི།།འདུ་ཤེས་མེད་པ་དང་འགོག་པའི་སྙོམས་པར་འཇུག་པའི་ཡང་ཡིན་པའོ།།ཡང་ཞེས་བྱ་བའི་སྒྲས་ནི་མ་ཡེངས་
53. པ་དང་སེམས་དང་བཅས་པའི་ཡང་ཡིན་ནོ་ཞེས་བྱ་བར་ཡང་མངོན་ནོ།།དགེ་བ་དང་མི་དགེ་བ་ཞེས་བྱ་བ་ནི་དགེ་ལེགས་དང་དགེ་ལེགས་མ་aཡིན་པའོ།།རྗེས་འབྲེལ་གང་ཞེས་བྱ་བ་ནི་རྒྱུན་ཏོ།།ཐོབ་པའི་རྒྱུན་ཡང་འདི་ལྟ་བུ་ཡོད་པས་བྱེ་བྲག་ཏུ་བྱ་བའི་ཕྱིར།འབྱུང་བ་ཆེ་རྣམས་རྒྱུར་བྱས་པ།།ཞེས་བྱ་བ་བརྗོད་དོ།།རྒྱུར་བྱས་པའི་དོན་ནི་རྒྱུའི་དོན་ཏེ།སྐྱེད་པ་ལ་སོགས་པའི་རྒྱུའི་ངོ་བོ་ཉིད་ཡིན་པའི་ཕྱིར་རོ།།དེ་ནི་རྣམ་རིག་aབྱེད་མིན་ཞེས་བྱ་བ་ལ་དེ་ནི་ཞེས་བྱ་བའི་སྒྲ་ནི་དེའི་མིང་ཤེས་པར་བྱ་བའི་ཕྱིར་
54. ཏེ།གཟུགས་དང་བྱེད་པའི་རང་བཞིན་ཡིན་ཡང་རྣམ་པར་རིག་བྱེད་བཞིན་དུ་གཞན་ལ་རྣམ་པར་རིག་བྱེད་མ་ཡིན་པའོ།།བརྗོད་ཅེས་བྱ་བ་ནི་སློབ་དཔོན་གྱི་ཚིག་ཡིན་པར་སྟོན་པའོ།།མདོར་ན་རྣམ་པར་aརིག་བྱེད་དང་ཏིང་ངེ་འཛིན་ལས་བྱུང་བའི་གཟུགས་དགེ་བ་དང་མི་དགེ་བ་ནི་རྣམ་པར་རིག་བྱེད་མ་ཡིན་པའོ།།འབྱུང་བ་ཆེ་རྣམས་རྒྱུར་
55. བྱས་པ།།ཞེས་གསུངས་པ་དེ་དག་གང་ཞེ་ན།འབྱུང་བ་དག་ནི་ས་ཁམས་དང་།།ཆུ་ཁམས་མེ་ཁམས་
56. རླུང་ཁམས་རྣམས།།དེ་དག་ནི་རང་གི་མཚན་aཉིད་འཛིན་པ་དང་།རྒྱུར་བྱས་པའི་གཟུགས་དང་འཛིན་པའི་ཕྱིར་ཁམས་དག་གོ།།འདི་དག་གཟུགས་གཞན་ཐམས་ཅད་ཀྱི་རྟེན་ཉིད་དུ་རགས་པའི་ཕྱིར་ཆེན་པོ་ཉིད་དོ།།ཡང་ན་དེ་ལས་བྱུང་བའི་རང་བཞིན་ས་དང་།ཆུ་དང་།མེ་དང་རླུང་གི་ཕུང་པོ་དེ་དག་བྱ་བ་ལ་ཤས་ཆེ་བ་དག་ལ་དེ་རྣམས་ཆེན་aཔོར་གནས་པའི་ཕྱིར་རོ།།ཡང་ཁམས་དེ་དག་གི་ལས་གང་ཡང་དག་པར་འགྲུབ།རང་བཞིན་དག་ནི་ཅི་ཞེ་ན།འཛིན་པ་ལ་སོགས་ལས་སུ་འགྲུབ།།ཅེས་བྱ་བ་སྨོས་ཏེ།འདི་དག་ནི་གོ་རིམས་བཞིན་དུ་འཛིན་པ་དང་།སྡུད་
57. པ་དང་།སྨིན་པར་བྱེད་པ་དང་།རྒྱས་པར་བྱེད་པའི་ལས་ཡང་aདག་པར་སྒྲུབ་པོ།།རྒྱས་པར་བྱེད་པ་ཡང་འཕེལ་བ་དང་།རྒྱས་པར་བྱེད་པའོ།།རང་བཞིན་ནི་གོ་རིམས་བཞིན་དུ།སྲ་གཤེར་དྲོ་ཉིད་གཡོ་རྣམས་ཏེ།།སྲ་བ་ནི་སའི་ཁམས་སོ།།གཤེར་བ་ནི་ཆུའི་ཁམས་སོ།།དྲོ་བ་ནི་མེའི་ཁམས་སོ།།གཡོ་བ་ནི་རླུང་གི་ཁམས་སོ།།འདིས་འབྱུང་aབའི་ཡུལ་གཞན་དུ་སྐྱེད་པའི་ཕྱིར་གཡོ་བར་
58. བྱེད་དེ།སྒྲོན་མ་གཡོ་བ་བཞིན་དུ་གཡོ་བ་ཡིན་ནོ།།ཡང་ས་ལ་སོགས་པ་དང་སའི་ཁམས་ལ་སོགས་པ་ལ་བྱེ་བྲག་ཅི་ཡོད་ཅེ་ན།འཇིག་རྟེན་གྱི་ནི་ཐ་སྙད་དུ།།ཁ་དོག་དབྱིབས་ལས་ཞེས་བརྗོད།།འདི་ལྟར་ས་སྟོན་པ་ན་
59. ཁ་དོག་དང་དབྱིབས་aསྟོན་པར་བྱེད་དོ།།ས་ལ་ཇི་ལྟ་བ་དེ་བཞིན་དུ།ཆུ་མེ་ཡང་ངོ་།།འཇིག་རྟེན་གྱི་ཐ་སྙད་དུ་ཁ་དོག་དང་དབྱིབས་ཉིད་ལ་བརྗོད་དོ།།རླུང་ཚོགས་ཁམས་ཉིད་ཡིན།།རླུང་གི་ཁམས་གང་ཡིན་པ་དེ་ཉིད་ལ་འཇིག་རྟེན་ན་རླུང་ཞེས་འདོགས་སོ།།དེ་དང་འདྲ་བའང་aཡིན།ཁ་དོག་དང་དབྱིབས་ཀྱང་ངོ་།།ཇི་ལྟར་རླུང་ཚོགས་སྔོན་པོ་རླུང་ཚོགས་ཟླུམ་པོ་ཞེས་ཟེར་བ་བཞིན་ནོ།།འདི་ཡང་གཟུགས་སུ་རུང་བས་གཟུགས་ཀྱི་ཕུང་པོ་ཞེས་བྱ་བར་བརྗོད་དོ།།གཟུགས་སུ་རུང་བ་ནི་གནོད་པའོ།།ཐོགས་པའོ་ཞེས་ཁ་ཅིག་གིའོ།།གཟུགས་ཀྱི་aཕུང་པོའི་ངོ་བོ་ཉིད་བསྟན་པ་གང་དག་ཡིན་པ།དབང་དོན་དེ་དག་ཁོ་ན་ལ།།སྐྱེ་མཆེད་དང་ནི་ཁམས་བཅུར་འདོད།།སྐྱེ་མཆེད་རྣམ་པར་གཞག་
60. པ་ནི་སྐྱེ་མཆེད་བཅུ་སྟེ།མིག་གི་སྐྱེ་མཆེད་དང་།གཟུགས་ཀྱི་སྐྱེ་མཆེད་ནས།ལུས་ཀྱི་སྐྱེ་མཆེད་དང་།རེག་བྱའི་སྐྱེ་མཆེད་ཀྱི་aབར་ཡིན་ནོ།།ཁམས་རྣམ་པར་གཞག་པ་ནི་དེ་དག་ཉིད་བཅུ་སྟེ།མིག་གི་ཁམས་དང་གཟུགས་ཀྱི་ཁམས་ནས་ལུས་ཀྱི་དང་རེག་བྱའི་ཁམས་ཀྱི་བར་ཡིན་ནོ།།གཟུགས་ཀྱི་ཕུང་པོ་བཤད་ཟིན་ཏོ།།དེ་ལ་ཚོར་བ་མྱོང་བ།མྱོང་བ་རྣམ་པ་གསུམ་ནི་ཚོར་བའི་ཕུང་པོ་སྟེ།བདེ་བ་དང་།aསྡུག་བསྔལ་དང་།སྡུག་བསྔལ་ཡང་མ་ཡིན་བདེ་བ་ཡང་མ་ཡིན་པའོ།།དེ་ཡང་དབྱེ་ན་ཚོར་བའི་ཚོགས་དྲུག་སྟེ།མིག་གི་འདུས་ཏེ་རེག་པ་ལས་བྱུང་བའི་ཚོར་བ་ནས་ཡིད་ཀྱི་འདུས་ཏེ་རེག་པ་ལས་བྱུང་བའི་བར་རོ།།འདུ་ཤེས་ནི་མཚན་མར་འཛིན་པའི་བདག་ཉིད་དོ།།གང་སྔོན་པོ་དང་སེར་aཔོ་དང་།རིང་པོ་དང་།ཐུང་ངུ་དང་།ཕོ་དང་།མོ་དང་།མཛའ་བཤེས་དང་།མཛའ་བཤེས་མ་ཡིན་པ་དང་།བདེ་བ་དང་།སྡུག་བསྔལ་བ་ལ་སོགས་པའི་རང་བཞིན་གྱི་ཁྱད་པར་ལ་མཚན་མར་འཛིན་པ་དེ་ནི་འདུ་ཤེས་ཀྱི་ཕུང་པོའོ།།དེ་ཡང་དབྱེ་ན་འདུ་ཤེས་ཀྱི་ཚོགས་དྲུག་སྟེ་ཚོར་བ་aབཞིན་ནོ།།འདུ་བྱེད་ཕུང་པོ་བཞི་ལས་གཞན།།གཟུགས་དང་།ཚོར་བ་དང་།འདུ་ཤེས་དང་།རྣམ་པར་ཤེས་པ་ལས་གཞན་པའི་འདུ་བྱེད་རྣམས་ནི་འདུ་བྱེད་ཀྱི་ཕུང་པོའོ།།དེ་གསུམ།ཚོར་བ་དང་།འདུ་ཤེས་དང་།འདུ་བྱེད་ཀྱི་ཕུང་པོ་དག་སྟེ།སྐྱེ་མཆེད་དང་།ཁམས་aརྣམ་པར་གཞག་པ་ནི།རྣམ་རིག་བྱེད་མིན་དང་།འདུས་མ་བྱས་རྣམས་བཅས་པ་ནི།།ཆོས་ཀྱི་སྐྱེ་མཆེད་ཁམས་ཞེས་བྱ།།དེ་ལྟར་རྫས་བདུན་པོ་འདི་དག་ནི་ཆོས་ཀྱི་སྐྱེ་མཆེད་དང་།ཆོས་ཀྱི་ཁམས་ཞེས་བྱའོ།།རྣམ་ཤེས་སོ་སོར་རྣམ་རིག་པ།ཡུལ་དང་ཡུལ་ལས་
61. སོ་སོར་aརྣམ་པར་རིག་ཅིང་དམིགས་པ་ནི་རྣམ་པར་ཤེས་པའི་ཕུང་པོ་ཞེས་བྱའོ།།དེ་ཡང་རྣམ་པར་ཤེས་པའི་ཚོགས་དྲུག་སྟེ།མིག་གི་རྣམ་པར་ཤེས་པ་ནས་ཡིད་ཀྱི་རྣམ་པར་ཤེས་པའི་བར་རོ།།སྐྱེ་མཆེད་རྣམ་པར་གཞག་པ་ལ།ཡིད་ཀྱི་སྐྱེ་མཆེད་ཀྱང་དེ་ཡིན།ཁམས་རྣམ་པར་aགཞག་པ་ནི།ཁམས་བདུན་དག་ཏུ་འོད་
62. འདོད་པ་སྟེ།།བདུན་གང་ཞེ་ན།རྣམ་པར་ཤེས་པ་དྲུག་དང་ཡིད།།མིག་གི་རྣམ་པར་ཤེས་པའི་ཁམས་ནས།ཡིད་ཀྱི་རྣམ་པར་ཤེས་པའི་ཁམས་དང་ཡིད་ཀྱི་ཁམས་ཀྱི་བར་རོ།།དེ་ལྟར་ན་ཕུང་པོ་ལྔ་དང་།སྐྱེ་མཆེད་བཅུ་aགཉིས་དང་།ཁམས་བཅོ་བརྒྱད་བསྟན་པར་འགྱུར་ཏེ།རྣམ་པར་རིག་བྱེད་མ་ཡིན་པ་མ་གཏོགས་པ་གཟུགས་ཀྱི་ཕུང་པོ་ནི་སྐྱེ་མཆེད་བཅུ་དང་ཁམས་བཅུ་དག་གོ།།ཚོར་བ་ལ་སོགས་པ་ཕུང་པོ་གསུམ་དང་།རྣམ་པར་རིག་བྱེད་མ་ཡིན་པ་དང་།འདུས་མ་བྱས་དག་ནི་aཆོས་ཀྱི་སྐྱེ་མཆེད་དང་ཆོས་ཀྱི་ཁམས་སོ།།རྣམ་པར་ཤེས་པའི་ཕུང་པོ་ནི་ཡིད་ཀྱི་སྐྱེ་མཆེད་དང་།རྣམ་པར་ཤེས་པའི་ཁམས་དྲུག་དང་།ཡིད་ཀྱི་ཁམས་སོ།།རྣམ་པར་ཤེས་པའི་ཚོགས་དྲུག་ནི་རྣམ་པར་ཤེས་པའི་ཕུང་པོར་བཤད་པ་མ་ཡིན་ནམ།ཡང་དེ་དག་aལས་གཞན་པའི་ཡིད་ཀྱི་ཁམས་དེ་དག་གང་ཞེ་ན།གཞན་ནི་གང་ཡང་མ་ཡིན་ཏེ།དེ་དག་ཉིད།དྲུག་པོ་འདས་མ་ཐག་པ་ཡི།།རྣམ་ཤེས་གང་ཡིན་དེ་ཡིད་དོ།།རྣམ་པར་ཤེས་པ་གང་འགགས་མ་ཐག་པ་དེ་ཉིད་ནི་ཡིད་ཀྱི་ཁམས་ཞེས་བྱ་སྟེ།དཔེར་ན་བུ་ཉིད་ཕར་འགྱུར་aབ་དང་།འབྲས་བུ་དེ་ཉིད་གཞན་གྱི་ས་བོན་ཡིན་པ་ལྟ་བུའོ།།དེ་
63. ལྟ་ན་འོ་ན་ནི་རྣམ་པར་ཤེས་པའི་ཁམས་དྲུག་དང་།ཡིད་ཀྱི་རྣམ་ཤེས་གཅིག་གི་ནང་དུ་གཅིག་འདུས་པའི་ཕྱིར་རྫས་སུ་ན་ཁམས་བཅུ་བདུན་ནམ་བཅུ་གཉིས་སུ་འགྱུར་རོ།།དེ་ལྟ་འང་ཡིན་མོད་ཀྱི་འོན་ཀྱང་།དྲུག་པའི་aརྟེན་ནི་རབ་བསྒྲུབ་ཕྱིར།།ཁམས་ནི་བཅོ་བརྒྱད་དག་ཏུ་འདོད།།རྣམ་པར་ཤེས་པའི་ཁམས་ལྔ་པོ་དག་གི་རྟེན་ལྔ་ནི་མིག་གི་ཁམས་ལ་སོགས་པ་ཡིན་ན་
64. དྲུག་པ་ཡིད་ཀྱི་རྣམ་པར་ཤེས་པའི་ཁམས་ཀྱི་རྟེན་ནི་གཞན་མེད་དོ།།དེའི་ཕྱིར་རྟེན་རབ་ཏུ་བསྒྲུབ་པའི་ཆེད་དུ་ཡིད་ཀྱི་ཁམས་aབསྟན་ཏོ།།དེ་ལྟར་ན་རྟེན་
65. དང་བརྟེན་པ་དང་དམིགས་པ་དྲུག་ཚན་
66. རྣམ་པར་གཞག་པས་ཁམས་བཅོ་བརྒྱད་དུ་འགྱུར་རོ།།དེ་ལ་ཕུང་པོ་དེ་
67. དག་གིས་ནི་འདུས་བྱས་ཐམས་ཅད་བསྡུས་
68. སོ།།ཉེ་བར་ལེན་པའི་ཕུང་པོ་དག་གིས་ནི་ཟག་པ་དང་བཅས་པ་ཐམས་ཅད་བསྡུས་སོ།།སྐྱེ་མཆེད་དང་aཁམས་དག་གིས་ནི་ཆོས་ཐམས་ཅད་བསྡུས་སོ།།མདོར་བསྡུ་ན།ཕུང་པོ་དང་ནི་སྐྱེ་མཆེད་དང་།།ཁམས་གཅིག་གིས་ནི་ཐམས་ཅད་བསྡུས་པར་ཤེས་པར་བྱ་སྟེ།གཟུགས་ཀྱི་ཕུང་པོ་དང་།ཡིད་ཀྱི་སྐྱེ་མཆེད་དང་།ཆོས་ཀྱི་ཁམས་ཀྱིས་ཆོས་ཐམས་ཅད་བསྡུས་པར་རིག་པར་བྱའོ།།aབསྡུ་བ་དེ་དག་ནི་གང་དང་གང་ནས་འབྱུང་
69. ཡང་རུང་།རང་གི་ངོ་བོ་ཉིད་ཀྱིས་ཏེ།གཞན་གྱི་
70. དངོས་པོས་ནི་མ་ཡིན་པར་རིག་པར་བྱའོ།།ཅིའི་ཕྱིར་ཞེ་ན།གཞན་གྱི་དངོས་དང་མི་ལྡན་ཕྱིར།།ཆོས་ནི་གཞན་གྱི་དངོས་པོ་དང་མི་ལྡན་པའི་ཕྱིར་རོ།།དེ་ལྟ་བས་ན་གང་དང་མི་ལྡན་པ་དེ་ཉིད་ཀྱིས་aབསྡུས་པར་ཡང་མི་རུང་ངོ་།།མིག་དང་།རྣ་བ་དང་སྣ་དག་གཉིས་གཉིས་ཡོད་པའི་ཕྱིར་ཁམས་ཉི་ཤུ་རྩ་གཅིག་ཏུ་འགྱུར་བ་མ་ཡིན་ནམ་ཞེ་ན
71. །མི་འགྱུར་ཏེ།གང་གི་ཕྱིར།མིག་ལ་སོགས་པ་གཉིས་མོད་ཀྱི།།རིགས་དང་སྤྱོད་ཡུལ་རྣམ་པར་ཤེས།།འདྲ་བའི་ཕྱིར་ན་ཁམས་གཅིག་aཉིད།།དེ་ལ་རིགས་འདྲ་བ་ནི་གཉིས་ཀ་མིག་གི་རང་བཞིན་ཡིན་པའི་ཕྱིར་རོ།།སྤྱོད་ཡུལ་འདྲ་བ་ནི་གཉིས་ཀའི་ཡུལ་གཟུགས་ཡིན་པའི་ཕྱིར་རོ།།རྣམ་པར་ཤེས་པ་འདྲ་བ་ནི་གཉིས་ཀ་མིག་གི་རྣམ་པར་ཤེས་པ་གཅིག་གི་རྟེན་ཡིན་པའི་ཕྱིར་ཏེ།དེ་ལྟ་བས་ན་མིག་གི་ཁམས་ནི་གཅིག་པ་ཉིད་aདོ།།དེ་བཞིན་དུ་རྣ་བ་དང་།སྣ་དག་ལ་ཡང་སྦྱོར་
72. བར་བྱའོ།།མཛེས་བྱའི་ཕྱིར་ན་གཉིས་བྱུང་ངོ་།།མིག་ལ་སོགས་པའི་ཁམས་གཅིག་པ་ཉིད་ཡིན་
73. ཡང་རྟེན་མཛེས་པར་བྱ་པའི་ཕྱིར་གཉིས་བྱུང་ངོ་།།ཕུང་པོ་དང་།ཁམས་དང་སྐྱེ་མཆེད་དག་བཤད་ཟིན་ཏོ།།ཕུང་པོ་དང་།ཁམས་དང་སྐྱེ་aམཆེད་ཀྱི་དོན་གང་ཡིན་པ་འདིར་བརྗོད་པར་བྱ་སྟེ།སྤུངས་དང་སྐྱེ་སྒོ་རིགས་ཀྱི་དོན།།ཕུང་པོ་སྐྱེ་མཆེད་ཁམས་རྣམས་ཡིན།།སྤུངས་པའི་དོན་ནི་ཕུང་པོའི་དོན་ཏོ།།སེམས་དང་སེམས་ལས་བྱུང་བ་རྣམས་སྐྱེ་བའི་སྒོའི་དོན་ནི་སྐྱེ་མཆེད་ཀྱི་དོན་ཏོ།།རིགས་ཀྱི་དོན་ནི་ཁམས་ཀྱི་དོན་ཏོ།།aརིགས་ཀྱང་འབྱུང་གནས་སོ།།ཡང་ཅིའི་ཕྱིར་བཅོམ་ལྡན་འདས་ཀྱིས་ཕུང་པོ་ལ་སོགས་པའི་སྒོ་ནས་བསྟན་པ་རྣམ་པ་གསུམ་རྩོམ་པར་མཛད་ཅེ་ན།སྨྲས་པ།གདུལ་བྱ་རྣམས་ཀྱི།རྨོངས་དབང་འདོད་རྣམས་གསུམ་གྱི་ཕྱིར།།ཕུང་པོ་ལ་སོགས་གསུམ་བསྟན་ཏོ།།སེམས་aཅན་རྣམས་ཀྱི་རྨོངས་པ་ནི་རྣམ་པ་གསུམ་སྟེ།ཁ་ཅིག་སེམས་ལས་བྱུང་བ་རྣམས་ལ་རིལ་
74. པོའི་བདག་ཏུ་འཛིན་པས་རྨོངས་སོ།།ཁ་ཅིག་ནི་གཟུགས་ཁོ་ན་ལའོ།།ཁ་ཅིག་ནི་གཟུགས་དང་སེམས་དག་ལའོ།།དབང་པོ་དག་ཀྱང་རྣམ་པ་གསུམ་སྟེ།དབང་པོ་རྣོན་པོ་དང་།འབྲིང་
75. དང་།aརྟུལ་
76. པོའི་ཕྱིར་རོ།།འདོད་པ་ཡང་རྣམ་པ་
77. གསུམ་སྟེ།བསྡུས་པ་དང་།བར་མ་དང་།རྒྱ་ཆེན་པོ་འདོད་པའི་ཕྱིར་ཏེ།དེ་དག་ལ་གོ་རིམས་བཞིན་དུ་ཕུང་པོ་དང་།སྐྱེ་མཆེད་དང་།ཁམས་གསུམ་བསྟན་ཏེ་
78. ཞེས་གྲག་གོ།།ཡང་ཅིའི་ཕྱིར་ན་སེམས་ལས་བྱུང་བ་གཞན་རྣམས་ནི་འདུ་བྱེད་aཀྱི་ཕུང་པོ་གཅིག་ཏུ་བསྡུས་ལ་འདུ་ཤེས་དང་ཚོར་བ་དག་ནི་ལོགས་ཤིག་ཏུ་ཕུང་པོར་བྱས་ཤེ་ན།སྨྲས་པ།རྩོད་པའི་རྩ་བར་གྱུར་པ་དང་།།འཁོར་བའི་རྒྱུ་ཕྱིར་རིམ་རྒྱུའི་ཕྱིར།སེམས་བྱུང་རྣམས་ལས་ཚོར་བ་དང་།།འདུ་ཤེས་ལོགས་ཤིག་
79. ཕུང་པོར་གཞག།རྩོད་པའི་རྩ་aབདག་ནི་གཉིས་ཏེ་འདོད་པ་ལ་ལྷག་པར་ཞེན་པ་དང་།ལྟ་བ་ལ་ལྷག་པར་ཞེན་པའོ།།དེ་གཉིས་ཀྱི་རྒྱུའི་གཙོ་བོ་ནི་གོ་རིམས་བཞིན་དུ་ཚོར་བ་དང་།འདུ་ཤེས་དག་སྟེ།ཚོར་བའི་རོ་མྱངས་པའི་དབང་གིས་ནི་འདོད་པ་རྣམས་ལ་མངོན་པར་ཞེན་ལ།འདུ་ཤེས་ཕྱིན་ཅི་ལོག་གི་
80. དབང་གིས་aནི་ལྟ་བ་རྣམས་ལ་སྟེ།དེ་གཉིས་ནི་འཁོར་བའི་རྒྱུའི་གཙོ་བོ་ཡིན་ཏེ།ཚོར་བ་ལ་ཞེན་ཅིང་འདུ་ཤེས་ཕྱིན་ཅི་ལོག་ཏུ་གྱུར་པ་ནི་འཁོར་རོ།།གང་ཡང་ཕུང་པོའི་གོ་རིམས་ཀྱི་རྒྱུ་སྟོན་པར་འགྱུར་བའི་གོ་རིམས་ཀྱི་རྒྱུ་དེའི་ཕྱིར་ཡང་འདི་གཉིས་ལོགས་ཤིག་ཏུ་ཕུང་པོར་བྱས་པར་རིག་
81. པར་བྱའོ།།aའོ་ན་ཅིའི་ཕྱིར་སྐྱེ་མཆེད་དང་ཁམས་དག་ཏུ་ནི་འདུས་མ་བྱས་བཤད་ལ།ཕུང་བོ་དག་ཏུ་ནི་མ་ཡིན་ཞེ་ན།
82. ཕུང་པོ་དག་ཏུ་འདུས་མ་བྱས།།དོན་དུ་མི་རུང་ཕྱིར་མ་བཤད།།དེ་ནི་ཕུང་པོ་དག་གི་ནང་དུ་བརྗོད་པ་ན་དེ་ནི་གཟུགས་མ་
83. ཡིན་ཞིང་།རྣམ་པར་ཤེས་པའི་བར་དུ་ཡང་མ་aཡིན་པས་དོན་དུ་མི་རུང་བའི་ཕྱིར་རེ་ཞིག་དེ་དག་ཉིད་
84. ཀྱི་ནང་དུ་བསྡུ་བར་ནི་མི་ནུས་སོ།།ཕུང་པོ་དྲུག་པར་བརྗོད་པར་ཡང་མི་ནུས་སོ།།ཅིའི་ཕྱིར་ཞེ་ན།དོན་དུ་མི་རུང་བའི་ཕྱིར་ཏེ།སྤུངས་པའི་དོན་ནི་ཕུང་པོའི་དོན་ཏོ་ཞེས་བཤད་ན་འདུས་མ་བྱས་ནི་གཟུགས་བཞིན་དུ་འདི་ལྟར་དེ་དག་ཐམས་ཅད་གཅིག་aཏུ་བསྡུས་ནས་འདུས་མ་བྱས་ཀྱི་ཕུང་པོ་ཞེས་བྱ་བའི་གྲངས་སུ་འགྲོ་བར་འགྱུར་བ་འདས་པ་ལ་སོགས་པའི་བྱེ་བྲག་གིས་ཐ་དད་པ་མ་ཡིན་ནོ།།རིམ་
85. ནི་རགས་དང་ཀུན་ཉོན་མོངས།།གནོད་
86. སོགས་དོན་ཁམས་ཇི་བཞིན་ནོ།།གཟུགས་ནི་ཐོགས་པ་དང་བཅས་ཕྱིར་
87. རགས་སོ།།གཟུགས་ཅན་aམ་ཡིན་པ་རྣམས་ཀྱི་ནད་ན་ཡང་ཚོར་བའི་རྒྱུ་བ་རགས་པའི་ཕྱིར་ཏེ།འདི་ལྟར་ངའི་ལག་པ་ལ་ཚོར་རོ།།དེའི་རྐང་པ་ལ་ཚོར་རོ་ཞེས་ཐ་སྙད་འདོགས་སོ།།འདུ་ཤེས་ནི་གཉིས་པས་ཆེས་རགས་སོ།།རྣམ་པར་ཤེས་པ་བས་ནི་འདུ་བྱེད་དེ།དེའི་ཕྱིར་གང་ཆེས་
88. རགས་པ་དེ་སྔར་བཤད་དོ།།aཡང་ན་ཐོག་མ་མེད་པ་ཅན་འཁོར་བ་ན་ཕོ་དང་མོ་དག་ཕན་ཚུན་གཟུགས་ལ་མངོན་པར་དགའ་སྟེ།དེ་དག་ཀྱང་ཚོར་བའི་རོ་མྱང་བ་ལ་ཆགས་པའི་ཕྱིར་རོ།།དེ་ལ་ཆགས་པ་ཡང་འདུ་ཤེས་ཕྱིན་ཅི་ལོག་ཏུ་གྱུར་པའི་ཕྱིར་རོ།།ཕྱིན་ཅི་ལོག་དེ་ཡང་ཀུན་ནས་ཉོན་མོངས་པ་དག་གིས་སོ།།སེམས་aཀྱང་དེ་དག་གིས་ཀུན་ནས་ཉོན་མོངས་པ་ཅན་དུ་བྱས་པས་དེའི་ཕྱིར་ཀུན་ནས་ཉོན་མོངས་པའི་གོ་རིམས་ཇི་ལྟ་བ་བཞིན་ནོ།།ཡང་ན་སྣོད་ལ་སོགས་པའི་དོན་གྱིས་ཏེ།གཟུགས་ལ་སོགས་པའི་ཕུང་པོ་ནི་སྣོད་དང་།ཟས་དང་།ཚོད་མ་དང་།བྱན་པོ་དང་།ཟ་བ་པོ་ལྟ་བུའོ།།ཡང་aན་ཁམས་ཀྱིས་ཏེ།འདོད་པའི་ཡོན་ཏན་གཟུགས་ཀྱིས་རབ་ཏུ་ཕྱེ་བ་ནི་འདོད་པའི་ཁམས་སོ།།ཚོར་བས་རབ་ཏུ་ཕྱེ་བ་ནི་བསམ་གཏན་རྣམས་སོ།།འདུ་ཤེས་ཀྱིས་རབ་ཏུ་ཕྱེ་བ་ནི་གཟུགས་མེད་པ་གསུམ་མོ།།འདུ་བྱེད་ཙམ་གྱིས་རབ་ཏུ་ཕྱེ་བ་ནི་སྲིད་པའི་རྩེ་མོ་སྟེ།འདི་དག་ནི་རྣམ་aཔར་ཤེས་པའི་གནས་པ་ཡིན་ལ་དེ་དག་ལ་རྣམ་པར་ཤེས་པ་གནས་སོ་ཞེས་ཕུང་པོའི་གོ་རིམས་ཞིང་དང་ས་བོན་གྱི་གོ་རིམས་ལྟ་བུར་བསྟན་པའི་ཕྱིར་རོ།།དེ་ཉིད་ཀྱི་ཕྱིར་ཕུང་པོ་རྣམས་ནི་ལྔ་སྟེ་མི་ཉུང་མི་མང་ངོ་།།རིམ་པའི་རྒྱུ་དེ་ཉིད་ཀྱི་ཕྱིར་ཚོར་བ་དང་།འདུ་ཤེས་དག་ནི་འདུ་བྱེད་རྣམས་ལས་aལོགས་ཤིག་ཏུ་ཕུང་པོར་བྱས་སོ།།གང་གི་ཕྱིར་འདི་དག་ནི་ཆེས་
89. རགས་པའོ།།མིག་ལ་སོགས་པའི་ཁམས་དང་སྐྱེ་མཆེད་དྲུག་གི་གོ་རིམས་བརྗོད་པར་བྱ་སྟེ།དེའི་དབང་ཉིད་ཀྱིས་ན་དེའི་ཡུལ་དང་རྣམ་པར་ཤེས་པ་རྣམས་ཀྱི་རིམ་
90. པའོ།།དྲུག་པོ་དེ་དག་ལས་ཀྱང་།ད་ལྟའི་དོན་ཕྱིར་དང་པོ་aལྔ།།མིག་ལ་སོགས་པ་ལྔའི་ཡུལ་ནི་ད་ལྟར་བ་ཡིན་པའི་ཕྱིར་སྔར་སྨོས་སོ།།འབྱུང་བ་ལས་གྱུར་དོན་ཕྱིར་བཞི།།དང་པོར་ཞེས་བྱ་བར་སྙེགས་སོ།།ལྔ་པོ་རྣམས་ལས་ཀྱང་བཞི་སྔར་སྨོས་པ་ནི་ཡུལ་འབྱུང་བ་ལས་གྱུར་པ་ཡིན་པའི་ཕྱིར་རོ།།ལུས་ཀྱི་ཡུལ་ནི་མ་ངེས་ཏེ།རེས་འགའ་ནི་འབྱུང་བ་aདག་ཡིན་ལ།རེས་འགའ་ནི་འབྱུང་བ་ལས་གྱུར་པ་
91. དག་ཡིན་ནོ།།རེས་འགའ་ནི་གཉིས་ཀ་ཡིན་ནོ།།གཞན་ནི་ཆེས་རིང་མྱུར་འཇུག་ཕྱིར།།ལྷག་མ་ནི་ཅི་རིགས་པར་ཆེས་རྒྱང་རིང་བ་དང་།མྱུར་བར་འཇུག་པས་
92. གཞན་པས་སྔར་སྨོས་ཏེ།མིག་དང་རྣ་བ་ནི་ཡུལ་རྒྱང་རིང་བའི་ཕྱིར་གཉིས་aཔས་དེ་དག་སྔར་སྨོས་སོ།།དེ་གཉིས་ལས་ཀྱང་མིག་ནི་ཆེས་རྒྱང་རིང་པོ་ལ་འཇུག་པ་དེའི་ཕྱིར་དེ་སྔར་སྨོས་སོ།།སྣ་དང་ལྕེ་ནི་རྒྱང་རིང་པོ་ལ་འཇུག་པ་མེད་མོད་ཀྱི་དེ་ཉིད་ལས་
93. ཀྱང་སྣ་ནི་ཆེས་མྱུར་བར་འཇུག་པའི་ཕྱིར་སྔར་སྨོས་སོ།།ཡང་ན་ཇི་ལྟར་གནས་རིམ་བཞིན
94. །།ཡང་ན་ལུས་འདི་ལ་
95. aམིག་གི་རྟེན་ནི་སྟེང་ན་གནས་སོ།།དེའི་འོག་ན་ནི་རྣ་བའིའོ།།དེའི་འོག་ན་ནི་སྣའིའོ།།དེ་ནས་ནི་ལྕེའིའོ
96. །།ལུས་ཀྱི་ནི་ཕལ་ཆེར་དེའི་འོག་ནའོ།།ཡིད་ནི་དེ་དག་ལ་བརྟེན་པ་དང་ཡུལ་ན་མི་གནས་པའི་ཕྱིར་ཏེ།དེ་དག་གི་གོ་རིམས་ནི་ཇི་ལྟར་
97. གནས་པ་བཞིན་ཡིན་ནོ།།ཡང་ཅིའི་aཕྱིར་གཟུགས་ཀྱི་ཕུང་པོ་
98. བསྡུས་པའི་སྐྱེ་མཆེད་བཅུ་པོ་དག་ལས་གཅིག་གཟུགས་ཀྱི་སྐྱེ་མཆེད་དུ་བརྗོད་ལ།ཐམས་ཅད་ཀྱང་ཆོས་ཀྱི་རང་བཞིན་ཡིན་ན།གཅིག་ཆོས་ཀྱི་སྐྱེ་མཆེད་ཅེས་བྱ་ཞེ་ན།སྨྲས་པ།བྱེ་བྲག་དོན་དང་གཙོ་བོའི་ཕྱིར།།ཆོས་མང་བ་དང་མཆོག་བསྡུས་ཕྱིར
99. །།aགཅིག་ནི་གཟུགས་ཀྱི་སྐྱེ་མཆེད་དང་།།གཅིག་ནི་ཆོས་ཞེས་བྱ་བར་བརྗོད།།བྱེ་བྲག་གི་དོན་ཇི་
100. ལྟ་བུ་ཞེ་ན།ཅི་ནས་ཀྱང་ཡུལ་དང་ཡུལ་ཅན་ཉིད་དུ་རྣམ་པར་གཞག་པའི་སྒོ་ནས་བཅུ་པོ་འདི་དག་སོ་སོར་སྐྱེ་མཆེད་ཉིད་ཡིན་གྱི་སྤྱིར་ནི་མ་ཡིན་ནོ་ཞེས་རྟོགས་པར་བྱ་བ་ཡིན་མིག་aལ་སོགས་པ་བྱེ་བྲག་ཏུ་བྱས་པ་དག་གིས་ནི་གང་མིག་ལ་སོགས་པར་ནི་མིང་མ་བཏགས་ལ།གཟུགས་ནི་ཡིན་པ་དེ་གཟུགས་ཀྱི་སྐྱེ་མཆེད་དུ་ཤེས་པར་རུང་བས་འདིའི་མིང་གཞན་མ་བརྗོད་དོ།།ཡང་གཟུགས་ཀྱི་སྐྱེ་མཆེད་ནི་གཙོ་བོ་ཡིན་པའི་ཕྱིར་ཏེ།དེ་ནི་ཐོགས་པ་དང་བཅས་པའི་ཕྱིར་ལག་aཔ་ལ་སོགས་པའི་འདུས་ཏེ་རེག་པ་དག་གིས་རེག་ན་གཟུགས་སུ་རུང་བ་དང་།བསྟན་དུ་རུང་བའི་ཕྱིར་ཏེ།འདི་ནི་འདི་ནའོ
101. །།ཆེ་གེ་མོ་ཞིག་ནའོ་ཞེས་བརྟག་
102. ཏུ་རུང་བའི་ཕྱིར་རོ།།བྱེ་བྲག་གི་དོན་ཉིད་ཀྱིས་གཅིག་ནི་ཆོས་ཀྱི་སྐྱེ་མཆེད་དུ་བཤད་ཀྱི་ཐམས་ཅད་ནི་མ་ཡིན་ནོ།།གཞན་ཡང་འདིར་ཚོར་aབ་ལ་སོགས་པ་ཆོས་མང་པོ་རྣམས་བསྡུས་ཏེ།དེའི་ཕྱིར་ཆོས་ཀྱི་སྒྲ་སྤྱིར་རྗོད་
103. པར་བྱེད་དོ།།ཆོས་ཀྱི་མཆོག་མྱ་ངན་ལས་འདས་པ་ཡང་འདིར་བསྡུས་ཏེ་གཞན་དག་ཏུ་མ་ཡིན་ནོ།།མདོ་དག་ལས།ཕུང་པོ་དང་།སྐྱེ་མཆེད་དང་།ཁམས་ཤེས་པར་བྱ་བ་གཞན་དག་ཀྱང་དམིགས་ན།aཅི་དེ་རྣམས་འདི་དག་ཉིད་
104. ཀྱིས་བསྡུས་སམ།འོན་ཏེ་ཐ་དད་པ་ཞིག་ཡིན་ཞེ་ན།འདི་དག་ཉིད་ཀྱིས་བསྡུས་ཀྱི་
105. ཐ་དད་པ་ནི་མེད་དེ།དེ་ལ་རེ་ཞིག།ཆོས་ཀྱི་ཕུང་པོ་བརྒྱད་ཁྲི་དག།གང་རྣམས་ཐུབ་པས་གསུངས་དེ་དག།ཚིག་གམ་མིང་ཡིན་དེ་དག་ནི།།གཟུགས་དང་འདུ་བྱེད་aདག་ཏུ་འདུས།།གང་དག་གི་
106. ལྟར་ན་སངས་རྒྱས་ཀྱི་གསུང་ཚིག་གི་རང་བཞིན་ཡིན་པ་དེ་དག་གི་ལྟར་ན་དེ་དག་ནི་
107. གཟུགས་ཀྱི་ཕུང་པོས་བསྡུས་སོ།།གང་དག་གི་ལྟར་ན་མིང་གི་རང་བཞིན་ཡིན་པ་དེ་དག་གི་ལྟར་ན་ནི་འདུ་བྱེད་ཀྱི་ཕུང་པོས་བསྡུས་སོ།།ཡང་ཆོས་ཀྱི་ཕུང་པོའི་ཚད་ནི་ཇི་ཙམ་ཞེ་ན།ཁ་aཅིག་བསྟན་བཅོས་ཚད་ཅེས་ཟེར།ཁ་ཅིག་ན་རེ་དེ་ནི་ཆོས་ཀྱི་ཕུང་པོ་ཞེས་བྱ་བའི་ཆོས་མངོན་པའི་ཚད་ཙམ་མོ་ཞེས་ཟེར་ཏེ།དེ་ནི་ཤློ་ཀ་དྲུག་སྟོང་ངོ་།།ཡང་གཞན་དག་ན་རེ།ཕུང་པོ་ལ་སོགས་པ་གཏམ་རེ་ཡིན་ཞེས་ཟེར་ཏེ།ཕུང་པོ་དང་།སྐྱེ་མཆེད་དང་།ཁམས་དང་།རྟེན་ཅིང་འབྲེལ་aབར་འབྱུང་བ་ལ་སོགས་པའི་གཏམ་རྒྱུད་རེ་རེ་ནི་ཆོས་ཀྱི་ཕུང་པོའོ་ཞེས་ཟེར་རོ།།སྤྱོད་པ་རྣམས་ཀྱི་གཉེན་པོར་ནི།།ཆོས་ཀྱི་ཕུང་པོ་མཐུན་པར་གསུངས།།འདི་སྐད་དུ་སེམས་ཅན་རྣམས་ཀྱི་སྤྱོད་པ་འདོད་ཆགས་དང་།ཞེ་སྡང་དང་།གཏི་མུག་དང་།ང་རྒྱལ་ལ་སོགས་པ་སྤྱོད་པ་ཐ་དད་པ་aབརྒྱད་ཁྲི་ཡོད་དེ།དེ་དག་གི་
108. གཉེན་པོར་ཆོས་ཀྱི་ཕུང་པོ་བརྒྱད་ཁྲི་གསུངས་སོ་ཞེས་བརྗོད་དོ།།དེ་ལྟར་ཆོས་ཀྱི་ཕུང་པོ་བརྒྱད་ཁྲི་ཕུང་པོ་འདི་དག་ཉིད་དུ་བསྡུས་པ།དེ་བཞིན་
109. གཞན་ཡང་ཅི་རིགས་པར།།ཕུང་པོ་སྐྱེ་མཆེད་ཁམས་རྣམས་
110. ནི།།རང་གི་མཚན་ཉིད་ལེགས་དཔྱད་དེ།།ཇི་སྐད་aབཤད་པར་
111. བསྡུ་བར་བྱ།།མདོ་གཞན་དག་ལས།ཕུང་པོ་དང་།སྐྱེ་མཆེད་དང་།ཁམས་གཞན་
112. གང་དག་གསུངས་པ་དེ་དག་ཀྱང་བསྟན་བཅོས་འདི་ལས་ཇི་སྐད་བཤད་པ་བཞིན་དེ་དག་གི་རང་རང་གི་མཚན་ཉིད་ལེགས་པར་དཔྱད་ནས་ཕུང་པོ་ལ་སོགས་པ་འདི་སྐད་བཤད་པ་འདི་དག་ཉིད་དུ་བསྡུ་བར་aབྱ་སྟེ།དེ་ལ་རེ་ཞིག་ཚུལ་ཁྲིམས་དང་།ཏིང་ངེ་འཛིན་དང་།ཤེས་རབ་དང་།རྣམ་པར་གྲོལ་བ་དང་།རྣམ་པར་གྲོལ་བའི་ཡེ་ཤེས་མཐོང་བའི་ཕུང་པོ་དག་ལས་ཚུལ་ཁྲིམས་ཀྱི་ཕུང་པོ་ནི་གཟུགས་ཀྱི་ཕུང་པོས་བསྡུས་སོ།།ལྷག་མ་རྣམས་ནི་འདུ་བྱེད་ཀྱི་ཕུང་པོས་བསྡུས་སོ།།ཟད་aཔར་གྱི་སྐྱེ་མཆེད་བཅུ་པོ་དག་ལས་བརྒྱད་ནི་མ་ཆགས་པའི་རང་བཞིན་ཡིན་པའི་ཕྱིར་ཆོས་ཀྱི་སྐྱེ་མཆེད་ཀྱིས་བསྡུས་སོ།།འཁོར་རྣམས་དང་བཅས་ན་ནི་ཕུང་པོ་ལྔའི་རང་བཞིན་ཡིན་པའི་ཕྱིར་ཡིད་དང་ཆོས་ཀྱི་སྐྱེ་མཆེད་དག་གིས་བསྡུས་ཏེ།ཟིལ་གྱིས་གནོན་པའི་སྐྱེ་མཆེད་དག་ཀྱང་aདེ་དང་འདྲའོ།།ཟད་པར་ནམ་མཁའ་དང་།རྣམ་ཤེས་མཐའ་ཡས་སྐྱེ་མཆེད་དག་དང་།ནམ་མཁའ་མཐའ་ཡས་སྐྱེ་མཆེད་ལ་སོགས་པ་བཞི་པོ་དག་ནི་ཕུང་པོ་བཞིའི་རང་བཞིན་ཡིན་པའི་ཕྱིར་ཡིད་དང་ཆོས་ཀྱི་སྐྱེ་མཆེད་དག་གིས་བསྡུས་སོ།།རྣམ་པར་གྲོལ་བའི་སྐྱེ་མཆེད་ལྔ་aཔོ་དག་ནི་ཤེས་རབ་ཀྱི་རང་བཞིན་ཡིན་པའི་ཕྱིར་ཆོས་ཀྱི་སྐྱེ་མཆེད་ཀྱིས་བསྡུས་སོ།།འཁོར་རྣམས་དང་བཅས་ན་ནི་སྒྲ་དང་ཡིད་དང་ཆོས་ཀྱི་སྐྱེ་མཆེད་རྣམས་ཀྱིས་
113. བསྡུས་སོ།།སྐྱེ་མཆེད་གཉིས་ལས་འདུ་ཤེས་མེད་པའི་སེམས་ཅན་ནི་དྲི་དང་རོའི་སྐྱེ་མཆེད་མེད་པའི་ཕྱིར་སྐྱེ་མཆེད་བཅུ་པོ་aརྣམས་ཀྱིས་བསྡུས་སོ།།འདུ་ཤེས་མེད་འདུ་ཤེས་མེད་མིན་སྐྱེ་མཆེད་དུ་ཉེ་བར་འགྲོ་བ་ནི་ཡིད་དང་ཆོས་ཀྱི་སྐྱེ་མཆེད་དག་གིས་བསྡུས་སོ།།ཁམས་མང་པོ་པ་ལས་གང་དག་སའི་ཁམས་དང་།ཆུའི་ཁམས་དང་།མེའི་ཁམས་དང་།རླུང་གི་ཁམས་དང་།ནམ་aམཁའི་ཁམས་དང་།རྣམ་པར་ཤེས་པའི་ཁམས་དྲུག་བསྟན་པ་ལ།དེ་དག་ལས་གཉིས་ཀྱི་མཚན་ཉིད་མ་བཤད་ན་དེ་ཅི་ནམ་མཁའི་ཉིད་ནམ་མཁའི་ཁམས་ཡིན་པའམ།རྣམ་པར་ཤེས་པ་ཐམས་
114. ཅད་ཀྱང་རྣམ་པར་ཤེས་པའི་ཁམས་ཡིན་པར་རིག་པར་བྱའམ་ཞེ་ན།aསྨྲས་པ་མ་ཡིན་ནོ།།འོ་ན་ཅི་ཞེ་ན།སྒོ་དང་།སྐར་ཁུང་དང་།ཁ་དང་སྣ་ལ་སོགས་པའི་བུ་ག་ནམ་མཁའི་ཁམས་ཞེས་བྱ།བུ་ག་ཞེས་བྱ་བ་ཅི་ཞིག་ཡིན་པར་རིག་པར་བྱ་ཞེ་ན།སྣང་དག་མུན་པ་དག་ཡིན་ལོ།།བུ་ག་ནི་སྣང་བ་དང་།མུན་པ་དག་ལས་གཞན་གཟུང་དུ་མེད་དོ།།དེ་ལྟ་aབས་ན་ནམ་མཁའི་ཁམས་ནི་སྣང་བ་དང་མུན་པའི་རང་བཞིན་ཏེ།མཚན་མོ་དང་ཉིན་མོའི་རང་བཞིན་ཡིན་པར་རིག་པར་བྱའོ་ཞེས་གྲག་གོ།།ཟག་དང་བཅས་པའི་རྣམ་ཤེས་ནི།།རྣམ་ཤེས་ཁམས་ཡིན།ཅིའི་ཕྱིར་ཟག་པ་མེད་པ་ལ་མི་བྱ་ཞེ་ན།འདི་ལྟར་ཁམས་དྲུག་པོ་འདི་དག་ནི།aསྐྱེ་བའི་རྟེན་ཡིན་པར་འདོད་དེ།དེ་དག་ནི་ཉིང་མཚམས་སྦྱོར་བའི་སེམས་ནས་འཆི་བའི་སེམས་ཀྱི་བར་དུ་སྐྱེ་བའི་གཞིར་གྱུར་པ་སྟེ།ཟག་པ་མེད་པའི་ཆོས་རྣམས་ནི་དེ་ལྟ་མ་ཡིན་ནོ།།དེའི་ཕྱིར།དེ་ལྟར་ན་དེ་དག་ལས་ཁམས་བཞི་ནི་རེག་བྱའི་ཁམས་ཀྱི་ནང་དུ་འདུས་སོ།།ལྔ་པ་ནི་གཟུགས་ཀྱི་aཁམས་ཀྱི་ནང་དུ་འདུས་སོ།།དྲུག་པ་ནི་རྣམ་པར་ཤེས་པའི་ཁམས་བདུན་པོ་དག་ཏུ་འདུས་སོ།།གང་དག་ཁམས་བཅོ་བརྒྱད་བསྟན་པ་དེ་དག་ལས་བསྟན་དུ་ཡོད་པ་རྣམས་ནི་དུ།བསྟན་དུ་མེད་པ་རྣམས་ནི་དུ་ཞེ་ན།བསྟན་ཡོད་འདིར་ནི་གཟུགས་གཅིག་པུ
115. །།དེ་ནི་འདི་ནི་འདི་ནའོ།།ཆེ་གེ་མོ་aཞིག་གོ་ཞེས་བསྟན་པར་ནུས་སོ།།ལྷག་མ་རྣམས་ནི་བསྟན་དུ་མེད་པའོ་ཞེས་བཤད་པར་འགྱུར་རོ།།ཐོགས་པ་དང་བཅས་པ་རྣམས་ནི་དུ།ཐོགས་པ་མེད་པ་རྣམས་ནི་དུ་ཞེ་ན།ཐོགས་དང་བཅས་པ་གཟུགས་ཅན་བཅུ།།གཟུགས་ཀྱི་ཕུང་པོས་བསྡུས་པའི་ཁམས་བཅུ་གང་དག་བཤད་aཔ་དེ་དག་ནི་སྒྲིབ་པ་ལ་ཐོགས་པས་ཐོགས་པ་དང་བཅས་པ་རྣམས་སོ།།ལུང་མ་བསྟན་བརྒྱད་དེ་དག་ཉིད།།གཟུགས་སྒྲ་མ་གཏོགས་དབང་པོ་ལྔ་པོ་རྣམས་དང་།དྲི་དང་།རོ་དང་།རེག་བྱའི་ཁམས་རྣམས་ཏེ་བརྒྱད་པོ་དེ་དག་ནི་དགེ་བ་དང་མི་དགེ་བའི་ངོ་བོར་ལུང་བསྟན་དུ་མེད་པའི་ཕྱིར་ལུང་aམ་བསྟན་དག་གོ།།གཞན་རྣམ་གསུམ།སེམས་ཀྱི་ཁམས་བདུན་མ་ཆགས་པ་ལ་སོགས་པ་དང་མཚུངས་པར་
116. ལྡན་པ་དག་ནི་དགེ་བ་ཡིན་ནོ།།ཆགས་པ་ལ་སོགས་པ་དང་མཚུངས་པར་ལྡན་པ་དག་ནི་མི་དགེ་བ་ཡིན་ནོ།།གཞན་དག་ལུང་དུ་མ་བསྟན་པ་ཡིན་ནོ།།ཆོས་ཀྱི་aཁམས་ནི་མ་ཆགས་པ་ལ་སོགས་པའི་ངོ་བོ་ཉིད་དང་མཚུངས་པར་ལྡན་པ་དང་།ཀུན་ནས་བསླང་
117. བ་དང་།སོ་སོར་བརྟགས་པས་འགོག་པ་ནི་དགེ་བའོ།།ཆགས་པ་ལ་སོགས་པའི་ངོ་བོ་དང་མཚུངས་པར་ལྡན་པ་དང་།ཀུན་ནས་བསླང་བ་ནི་མི་དགེ་བའོ།།གཞན་ནི་ལུང་aདུ་མ་བསྟན་པ་ཡིན་ནོ།།གཟུགས་དང་སྒྲའི་ཁམས་ནི་ལུས་དང་ངག་གི་རྣམ་པར་རིག་བྱེད་ཀྱིས་བསྡུས་པ་དགེ་བ་དང་མི་དགེ་བ་དང་།ལུང་དུ་མ་བསྟན་པའི་སེམས་ཀྱིས་ཀུན་ནས་བསླང་བ་དག་ནི་དགེ་བ་དང་མི་དགེ་བ་དང་ལུང་དུ་མ་བསྟན་པ་དག་གོ།།འདོད་པའི་ཁམས་སུ་གཏོགས་aཔ་དག་ནི་དུ་ཞེ་ན།འདོད་ཁམས་གཏོགས་པ་ཐམས་ཅད་དོ།།གཏོགས་པ་ནི་མ་བྲལ་བ་ཞེས་བྱ་བའི་དོན་ཏོ།།གཟུགས་ཀྱི་ཁམས་ན་བཅུ་བཞི་སྟེ།།དྲི་དང་རོ་དང་སྣ་དང་ནི།།ལྕེ་ཡི་རྣམ་ཤེས་ཁམས་མ་གཏོགས།།དེ་ན་དྲི་དང་རོ་དག་མེད་དེ
118. །གཉིས་ནི་ཁམས་ཀྱི་ཟས་ཡིན་aཔའི་ཕྱིར་ཡིན་ལ།དེ་ལ་འདོད་ཆགས་དང་བྲལ་བ་རྣམས་ཀྱང་དེར་སྐྱེ་བའི་ཕྱིར་རོ།།དེ་ལྟ་བས་ན་དམིགས་པ་མེད་པའི་ཕྱིར་སྣ་དང་ལྕེའི་རྣམ་པར་ཤེས་པ་དག་ཀྱང་མེད་དོ།།གཟུགས་མེད་རྟོགས་
119. པ་ཡིད་དང་ནི།།ཆོས་དང་ཡིད་ཀྱི་རྣམ་ཤེས་ཁམས།།གཟུགས་ཀྱི་འདོད་ཆགས་དང་aབྲལ་བ་རྣམས་དེར་སྐྱེས་ཏེ།དེའི་ཕྱིར་གཟུགས་ཀྱི་རང་བཞིན་གྱི་ཁམས་བཅུ་དང་།དེ་དག་ལ་བརྟེན་པ་དང་།དམིགས་པ་རྣམ་པར་ཤེས་པའི་ཁམས་ལྔ་ཡང་མེད་དོ།།ཟག་པ་དང་བཅས་པ་རྣམས་ནི་དུ།ཟག་པ་མེད་པ་རྣམས་ནི་དུ་ཞེ་ན།།ཡིད་དང་ཆོས་དང་ཡིད་ཀྱི་རྣམ་པར་ཤེས་aཔའི་ཆོས་གང་དག་བཤད་པ།དེ་གསུམ་ཟག་བཅས་ཟག་པ་མེད།།གང་དག་ལམ་གྱི་བདེན་པ་དང་འདུས་མ་བྱས་ཀྱིས་བསྡུས་པ་དེ་དག་ནི་ཟག་པ་མེད་པ་ཡིན་ནོ།།ལྷག་མ་དག་ནི་ཟག་བཅས་སོ།།རྟོག་པ་དང་བཅས་དཔྱོད་པ་དང་བཅས་པ་རྣམས་ནི་དུ།རྟོག་aཔ་མེད་ལ་དཔྱོད་པ་ཙམ་དག་ནི་དུ།རྟོག་
120. པ་ཡང་མེད་པ་རྣམས་ནི་དུ་ཞེ་ན།རྟོག་དང་དཔྱོད་དང་བཅས་པ་ནི།།རྣམ་པར་ཤེས་པའི་ཁམས་ལྔ་ཡིན།།འདི་དག་ནི་ཁམས་རྟག་ཏུ་རྟོག་པ་དང་དཔྱོད་པ་དག་དང་མཚུངས་པར་ལྡན་པ་ཡིན་ཏེ།ཐ་མ་གསུམ་ནི་རྣམ་གསུམ་མོ།།དེ་ལ་ཡིད་aཀྱི་ཁམས་དང་།ཡིད་ཀྱི་རྣམ་པར་ཤེས་པའི་ཁམས་དང་།རྟོག་པ་དང་དཔྱོད་པ་དག་ལས་གཞན་པ་ཆོས་ཀྱི་ཁམས་མཚུངས་པར་ལྡན་པ་དག་འདོད་པའི་ཁམས་དང་བསམ་གཏན་དང་པོ་ན་ནི་རྟོག་པ་དང་བཅས་དཔྱོད་པ་དང་བཅས་པ་དག་ཡིན་ནོ།།བསམ་གཏན་ཁྱད་པར་ཅན་ན་ནི་རྟོག་པ་aམེད་ཅིང་དཔྱོད་པ་ཙམ་དག་ཡིན་ནོ།།བསམ་གཏན་གཉིས་པ་ནས་བཟུང་སྟེ་སྲིད་པའི་རྩེ་མོའི་བར་གྱི་དང་།ཆོས་ཀྱི་ཁམས་མཚུངས་པར་ལྡན་པ་མ་ཡིན་པ་ཐམས་ཅད་དང་།བསམ་གཏན་ཁྱད་པར་ཅན་གྱི་དཔྱོད་པ་ནི་རྟོག་པ་ཡང་མེད་དཔྱོད་པ་ཡང་མེད་པ་དག་ཡིན་ནོ།།རྟོག་པ་ནི་རྟོག་པ་aགཉིས་པ་ཡང་མེད་པའི་ཕྱིར་དང་།དཔྱོད་པ་དང་མཚུངས་པར་ལྡན་པའི་ཕྱིར་རྟོག་
121. ཏུ་རྟོག་པ་མེད་ཅིང་དཔྱོད་པ་ཙམ་ཡིན་ནོ།།ལྷག་མ་རྣམས་ནི་གཉིས་ཀ་སྤངས།།ལྷག་མ་ནི་གཟུགས་ཅན་གྱི་ཁམས་བཅུ་པོ་དག་སྟེ།དེ་དག་ནི་མཚུངས་པར་ལྡན་པ་མ་ཡིན་པའི་ཕྱིར་རྟག་ཏུ་རྟོག་པ་ཡང་མེད་ལ་aདཔྱོད་པ་ཡང་མེད་པ་དག་ཡིན་ནོ།།གལ་ཏེ་རྣམ་པར་ཤེས་པའི་ཚོགས་ལྔ་པོ་རྣམས་རྟོག་པ་དང་དཔྱོད་པ་དང་བཅས་པ་དག་ཡིན་ན།ཇི་ལྟར་ན་རྣམ་པར་རྟོག་པ་མེད་པ་དག་ཅེས་བྱ་ཞེ་ན།ངེས་པར་རྟོག་དང་རྗེས་དྲན་པའི།།རྣམ་པར་རྟོག་
122. པས་རྣམ་མི་རྟོག།རྣམ་པར་རྟོག་པ་ནི་རྣམ་པ་གསུམ་aམོ་ཞེས་གྲག་སྟེ།ངོ་བོ་ཉིད་དང་རེས(་ངེས་)པར་རྟོག་པ་དང་རྗེས་སུ་དྲན་པའི་རྣམ་པར་རྟོག་པའོ།།དེ་བས་ན་དེ་དག་ལ་ངོ་བོ་ཉིད་ཀྱིས་རྟོག་པ་ནི་ཡོད་ཀྱི་གཞན་དག་ནི་མ་ཡིན་ཏེ།དེ་བས་ན་རྣམ་པར་རྟོག་པ་མེད་པ་དག་ཅེས་བྱ་སྟེ།དཔེར་ན་རྟ་རྐང་པ་གཅིག་པ་ལ་རྐང་མེད་ཅེས་བྱ་བ་བཞིན་ནོ།།ཡང་aསེམས་ཀྱི་རང་བཞིན་ངོ་བོ་ཉིད་དང་།རྗེས་སུ་དྲན་པའི་རྟོག་པ་དག།དེ་དག་ཡིད་ཀྱི་ཤེས་རབ་གཡེང་།།ཡིད་ཀྱི་དྲན་པ་ཐམས་ཅད་ཉིད།།ཡིད་ཀྱི་རྣམ་པར་ཤེས་པ་དང་མཚུངས་པར་ལྡན་པའི་ཤེས་རབ་ནི་ཡིད་ཀྱི་ཞེས་བྱའོ།།མཉམ་པར་གཞག་
123. པ་མ་ཡིན་པ་ནི་གཡེང་བ་ཞེས་བྱ་སྟེ།aདེ་ནི་ངེས་པར་རྟོག་པའི་རྣམ་པར་རྟོག་བའོ།།ཡིད་ཀྱི་དྲན་པ་ཉིད་མཉམ་པར་གཞག་པ་དང་མཉམ་པར་གཞག་པ་མ་ཡིན་པའི་དྲན་པ་ཐམས་ཅད་ནི་རྗེས་སུ་དྲན་པའི་རྣམ་པར་རྟོག་པ་ཡིན་ནོ།།དམིགས་པ་དང་བཅས་པ་རྣམས་ནི་དུ།དམིགས་པ་མེད་པ་རྣམས་ནི་དུ་ཞེ་ན།དམིགས་aབཅས་སེམས་ཀྱི་ཁམས་བདུན་ནོ།།སེམས་ཀྱི་ཁམས་བདུན་པོ་དེ་དག་ནི་ཡུལ་འཛིན་པའི་ཕྱིར་དམིགས་པ་དང་བཅས་པ་དག་གོ།།ཆོས་ཀྱི་ཕྱེད་ཀྱང་།གང་སེམས་ལས་བྱུང་བའི་རང་བཞིན་ཆོས་ཀྱི་ཁམས་དེ་ནི་དམིགས་པ་དང་བཅས་པའོ།།ལྷག་མ་གཟུགས་ཅན་གྱི་ཁམས་བཅུ་པོ་དག་དང་aཆོས་ཀྱི་ཁམས་ཀྱི་ཕྱོགས་གཅིག་ལྡན་པ་མ་ཡིན་པ་ནི་དམིགས་པ་མེད་པ་ཞེས་བྱ་བར་གྲུབ་པོ།།ཟིན་པ་རྣམས་ནི་དུ།མ་ཟིན་པ་རྣམས་ནི་དུ་ཞེ་ན།མ་ཟིན་དགུ།བརྒྱད་པོ་དེ་དག་རྣམས་དང་སྒྲ།།སེམས་ཀྱི་ཁམས་བདུན་དང་ཆོས་ཀྱི་ཁམས་དང་།སྒྲའི་ཁམས་རྣམས་ནི་མ་ཟིན་པའོ
124. །།དགུ་aཔོ་གཞན་ནི་རྣམ་པ་གཉིས།།ཟིན་པ་དག་ཀྱང་ཡིན་མ་ཟིན་པ་དག་ཀྱང་ཡིན་ཏེ།དེ་ལ་མིག་དང་།རྣ་བ་དང་སྣ་དང་།ལྕེ་དང་།ལུས་ད་ལྟར་བྱུང་བ་རྣམས་ནི་ཟིན་པ་ཡིན་ནོ།།འདས་པ་དང་མ་འོངས་པ་རྣམས་ནི་མ་ཟིན་པ་ཡིན་ནོ།།གཟུགས་དང་།དྲི་དང་།རོ་དང་།རེག་བྱའི་ཁམས་ད་ལྟར་aབྱུང་བ་དབང་པོ་དང་ཐ་མི་དད་པ་རྣམས་ནི་ཟིན་པ་ཡིན་ནོ།།གཞན་དག་ནི་མ་ཟིན་པ་རྣམས་སོ།།ཟིན་པ་ཞེས་བྱ་བའི་དོན་ཅི་ཞེ་ན།ཕན་པ་དང་གནོད་པ་དག་གིས་ཕན་ཚུན་མཐུན་པར་བྱེད་པའི་ཕྱིར་སེམས་དང་སེམས་ལས་བྱུང་བ་རྣམས་ཀྱི་རྟེན་གྱི་དངོས་པོར་ཉེ་བར་བཟུང་བ་སྟེ།འཇིག་རྟེན་ན་སེམས་aཔ་དང་བཅས་པ་ཞེས་བརྗོད་པ་གང་ཡིན་པའོ།།འབྱུང་བའི་རང་བཞིན་དུ།འབྱུང་བ་ལས་གྱུར་པ་དུ་ཡིན་ཞེ་ན།རེག་བྱ་རྣམ་པ་གཉིས་ཡིན་ཏེ།འབྱུང་བ་དང་།འབྱུང་བ་ལས་གྱུར་པའོ།།དེ་ལ་
125. འབྱུང་བ་དག་ནི་བཞིའོ།།འབྱུང་བ་ལས་གྱུར་པ་ནི་འཇམ་པ་ཉིད་ལ་སོགས་པ་འབྱུང་བ་དག་aལས་བྱུང་བའི་ཕྱིར་རོ།།ལྷག་མ་གཟུགས་ཅན་དགུ་པོ་ནི་འབྱུང་གྱུར་
126. ཏེ།དབང་པོ་ལྔའི་ཁམས་དག་དང་ཡུལ་བཞིའོ།།ཆོས་ཁམས་ཕྱོགས་གཅིག་ཀྱང་།འབྱུང་བ་ལས་གྱུར་པ་སྟེ།རྣམ་པར་རིག་བྱེད་མ་ཡིན་པ་ཞེས་བྱའོ
127. །།ལྷག་མ་རྣམས་ནི་གཉིས་ཀ་aམ་ཡིན་པའོ།།བསགས་པ་རྣམས་ནི་དུ།བསགས་པ་མ་ཡིན་པ་རྣམས་ནི་དུ་ཞེ་ན།གཟུགས་ཅན་བཅུ་ནི་བསགས་པའོ།།དབང་པོའི་ཁམས་ལྔ་དང་ཡུལ་ལྔ་དག་ནི་རྡུལ་ཕྲ་རབ་འདུས་པ་ཡིན་པའི་ཕྱིར་བསགས་པ་དག་གོ།།ཁམས་བཅོ་བརྒྱད་པོ་འདི་དག་ལས་གཅོད་པར་བྱེད་པ་aནི་གང་གཅད་
128. པར་བྱ་བ་ནི་གང་།སྲེག་པར་བྱེད་པ་ནི་གང་།བསྲེག་པར་བྱ་བ་ནི་གང་།འཇལ་བར་བྱེད་པ་ནི་གང་།གཞལ་བར་བྱ་བ་ནི་གང་ཞེ་ན།གཅོད་བྱེད་གཅད་
129. པར་བྱ་བ་ཉིད།།ཕྱི་རོལ་གྱི་ནི་ཁམས་བཞི་ཡིན།།གཟུགས་དང་།དྲི་དང་།རོ་དང་།རེག་བྱ་ཞེས་བྱ་བ་སྟེ།aདགྲ་སྟ་དང་།ཤིང་ཞེས་བྱ་བ་ལ་སོགས་བའོ།།གཅོད་པ་ཡང་འདུས་པའི་རྒྱུན་འབྲེལ་བར་འབྱུང་བ་ཅན་རྣམ་པར་འབྱེད་པ་སྐྱེད་པའོ།།དབང་པོ་རྣམས་ནི་གཅད་
130. པར་བྱ་བ་མ་ཡིན་ཏེ།གཉིས་སུ་བྱར་མེད་པའི་ཕྱིར་རོ།།གཅོད་པར་བྱེད་པ་ཡང་མ་ཡིན་ཏེ།ནོར་བུའི་འོད་བཞིན་དུ་དང་བ་ཉིད་aཀྱི་ཕྱིར་རོ།།ཇི་ལྟར་གཅོད་བྱེད་གཅད་པར་བྱ་བ་ཉིད་
131. ཕྱི་རོལ་གྱི་ཁམས་བཞི་ཡིན་པ་ལྟར།དེ་བཞིན་བསྲེག་བྱ་འཇལ་བྱེད་པའོ།།དེ་དག་ཉིད་བསྲེག་པར་བྱ་བ་ཡིན་ལ།དེ་དག་ཉིད་འཇལ་བར་བྱེད་པ་ཡིན་ནོ།།དབང་པོ་རྣམས་ནི་མ་ཡིན་ཏེ།དང་བའི་ཕྱིར་རོ།།སྒྲ་ཡང་མ་ཡིན་ཏེ།ཆད་aཔའི་ཕྱིར་རོ།།བསྲེག་
132. དང་གཞལ་ལ་
133. མི་མཐུན་སྨྲ།།ཁ་ཅིག་ན་རེ་ཁམས་བཞི་པོ་སྲེག་པར་བྱེད་པ་ཡང་ཡིན་ལ་གཞལ་བར་བྱ་བ་
134. ཡང་ཡིན་ནོ་ཞེས་བརྗོད་དོ།།རྣམ་པར་སྨིན་པ་ལས་སྐྱེས་པའི་ཁམས་ནི་དུ།རྒྱས་པ་ལས་བྱུང་བ་རྣམས་ནི་དུ།རྒྱུ་མཐུན་པ་ལས་བྱུང་བ་aརྣམས་ནི་དུ།རྫས་དང་ལྡན་པ་རྣམས་ནི་དུ།སྐད་ཅིག་མ་རྣམས་ནི་དུ་ཞེ་ན།སྨྲས་པ།རྣམ་པར་སྨིན་
135. ལས་སྐྱེས་པ་དང་།།རྒྱས་ལས་བྱུང་བ་ནང་གི་ལྔ།།མིག་ལ་སོགས་པ་ལྔ་པོ་དག་ནི་རྣམ་པར་སྨིན་པ་ལས་སྐྱེས་པ་ཡང་ཡིན་ལ།རྒྱས་པ་ལས་བྱུང་བ་ཡང་ཡིན་ནོ།།རྒྱུ་མཐུན་aཔར་
136. བྱུང་བ་ལས་
137. ནི་མེད་དེ།དེ་དག་ལས་མ་གཏོགས་པའི་རྒྱུ་མཐུན་པ་མེད་པའི་ཕྱིར་རོ།།དེ་ལ་རྣམ་པར་སྨིན་པའི་རྒྱུ་ལས་སྐྱེས་པ་ནི།རྣམ་པར་སྨིན་པ་ལས་སྐྱེས་པའོ།།ཟས་དང་ལེགས་པར་བྱ་བ་དང་།ཏིང་ངེ་འཛིན་གྱི་ཁྱད་པར་དག་གིས་རྒྱས་པར་བྱས་པ་རྣམས་ནི་རྒྱས་པ་aལས་བྱུང་བ་དག་གོ།།སྒྲ་ནི་རྒྱས་པ་ལས་བྱུང་བ་དང་།རྒྱུ་མཐུན་པ་ལས་བྱུང་བ་ཡོད་ཀྱི
138. །སྒྲ་ནི་རྣམ་སྨིན་ལས་སྐྱེས་མིན།།རང་གི་འདོད་དགུར་འབྱུང་བའི་ཕྱིར
139. །།རྒྱུ་མཐུན་ལས་བྱུང་
140. རྣམ་སྨིན་སྐྱེས།།ཐོགས་པ་མེད་པ་
141. བརྒྱད།སེམས་ཀྱི་ཁམས་བདུན་པོ་དག་དང་ཆོས་ཀྱི་aཁམས་ཏེ་སྐལ་པ་མཉམ་པ་དང་།ཀུན་དུ་འགྲོ་བའི་རྒྱུས་བསྐྱེད་པ་རྣམས་ནི་རྒྱུ་མཐུན་པ་ལས་བྱུང་བ་དག་གོ།།རྣམ་པར་སྨིན་པའི་རྒྱུས་བསྐྱེད་པ་རྣམས་ནི་རྣམ་པར་སྨིན་པ་ལས་སྐྱེས་པ་དག་གོ།།གཞན་རྣམ་གསུམ།ལྷག་མ་གཟུགས་དང་།དྲི་དང་།རོ་དང་།རེག་བྱའི་ཁམས་aདག་སྟེ།དེ་དག་ནི་རྣམ་པར་སྨིན་པ་ལས་སྐྱེས་པ་དང་།རྒྱས་པ་ལས་བྱུང་བ་དང་།རྒྱུ་མཐུན་པ་ལས་བྱུང་བ་དག་ཀྱང་ཡིན་ནོ།།རྫས་དང་ལྷན་ཅིག་འདུས་མ་བྱས་ནི་བརྟན་པའི་ཕྱིར་རྫས་སོ།།དེ་ཡང་ཆོས་ཀྱི་ཁམས་ལ་ཡོད་པས་ཆོས་ཀྱི་ཁམས་གཅིག་པུ་རྫས་དང་ལྡན་པ་ཡིན་ནོ།།ཐ་aམ་གསུམ།སྐད་ཅིག་མ་སྟེ།ཐ་མ་དེ་དག་ཡིད་ཀྱི་ཁམས་ལ་སོགས་པ་སྡུག་བསྔལ་ལ་ཆོས་ཤེས་པའི་བཟོད་པའི་ཚོགས་ལ་སྐད་ཅིག་མ་གཅིག་རྒྱུ་མཐུན་པ་ལས་བྱུང་བ་མ་ཡིན་པར་འགྱུར་ཏེ།དེའི་ཕྱིར་སྐད་ཅིག་མ་ཞེས་བྱའོ།།དེ་ལ་སྡུག་བསྔལ་ལ་ཆོས་ཤེས་པའི་བཟོད་པ་དང་མཚུངས་aཔར་ལྡན་པའི་སེམས་ནི་ཡིད་ཀྱི་ཁམས་དང་ཡིད་ཀྱི་རྣམ་པར་ཤེས་པའི་ཁམས་ཡིན་ནོ།།ལྷག་མ་དེ་དག་དང་ལྷན་ཅིག་འབྱུང་བ་རྣམས་ནི་ཆོས་ཀྱི་ཁམས་སོ།།འདི་དཔྱད་པར་བྱ་སྟེ་གང་མིག་གི་ཁམས་དང་མི་ལྡན་པ་ལས་ལྡན་པ་ཐོབ་པ་དེ་མིག་གི་རྣམ་པར་ཤེས་པ་དང་ཡང་ཡིན་ནམ།aགང་མིག་གི་རྣམ་པར་ཤེས་པ་དང་ཡིན་པ་དེ་མིག་གི་ཁམས་དང་ཡང་ཡིན་ནམ་ཞེ་ན།སྨྲས་པ།མིག་དང་ནི།རྣམ་ཤེས་ཁམས་དག་སོ་སོ་དང་།ལྷན་ཅིག་ཏུ་ཡང་ཐོབ་པ་ཡོད།།རེ་ཞིག་སོ་སོ་ནི་མིག་གི་ཁམས་དང་ཡིན་ལ་མིག་གི་རྣམ་པར་ཤེས་པའི་ཁམས་དང་མ་ཡིན་པ་ཡང་ཡོད་aདེ།འདོད་པའི་ཁམས་ན་རིམ་གྱིས་
142. མིག་གི་དབང་པོ་ཐོབ་པའོ།།མིག་གི་རྣམ་པར་ཤེས་པའི་ཁམས་དང་ཡིན་ལ།མིག་གི་ཁམས་དང་མ་ཡིན་པ་ཡང་
143. ཡོད་དེ།བསམ་གཏན་གཉིས་པ་ལ་སོགས་པར་སྐྱེས་པས་གཟུགས་ལྟ་ཞིང་མིག་གི་རྣམ་པར་ཤེས་པ་མངོན་aདུ་བྱེད་པ་ནའོ།།ལྷན་ཅིག་ཏུ་ཡང་ནི་གཉིས་ཀ་དང་ལྡན་པ་འཐོབ་པ་ཡང་ཡོད་དེ།གཟུགས་མེད་པའི་ཁམས་ནས་ཤི་འཕོས་ནས་འདོད་པའི་ཁམས་དང་ཚངས་པའི་འཇིག་རྟེན་དུ་སྐྱེས་པ་ནའོ།།གཉིས་ཀ་དང་མ་ཡིན་པ་ནི་རྣམ་པ་དེ་དག་མ་གཏོགས་པའོ།།ནང་གི་ཁམས་དག་aནི་དུ།ཕྱིའི་དག་ནི་དུ་ཞེ་ན།ནང་གི་བཅུ་གཉིས་གཟུགས་ལ་སོགས་མ་གཏོགས་པ་
144. རྣམ་པར་ཤེས་པ་དྲུག་དང་རྟེན་དྲུག་གོ།།མིག་ལ་སོགས་པ་ནི་སེམས་ཀྱི་རྟེན་ཉིད་དུ་ཉེ་བ་ཉིད་ཀྱི་ཕྱིར་ནང་གིའོ།།སེམས་ནི་ངར་འཛིན་པའི་རྟེན་ཡིན་པའི་ཕྱིར་བདག་ཏུ་ཉེ་བར་འདོགས་པའོ།།aགཟུགས་ལ་སོགས་པ་
145. ཡུལ་གྱི་ཁམས་དྲུག་པོ་དག་ནི་ཕྱིའི་ཡིན་ནོ།།རྟེན་པ་དང་བཅས་པའི་ཁམས་རྣམས་ནི་དུ།དེ་དག་དང་མཚུངས་པ་རྣམས་ནི་དུ་ཞེ་ན།རེ་ཞིག་མཐའ་གཅིག་ཏུ།ཆོས་ཞེས་བྱ་བ་ནི་རྟེན་
146. པ་དང་བཅས།རྟེན་དང་བརྟེན་པར་དམིགས་པ་གང་རང་གི་ལས་aབྱེད་པ་དེ་ནི་རྟེན་
147. པ་དང་བཅས་པའོ།།གང་ལ་ཡིད་ཀྱི་རྣམ་པར་ཤེས་པ་མཐའ་ཡས་པ་མ་སྐྱེས་པའམ།སྐྱེ་བར་མི་འགྱུར་བའི་ཆོས་ཀྱི་ཁམས་གང་ཡིན་པ་དེ་དག་ནི་འགའ་ཡང་མེད་དེ།དེ་ལྟ་བས་ན་
148. ཆོས་ཀྱི་ཁམས་ནི་རྟག་ཏུ་བརྟེན་པ་དང་བཅས་པ་ཡིན་ནོ།།ལྷག་མ་ནི་དེ་དག་
149. aམཚུངས་པ་དག་ཀྱང་ཡིན།།ཀྱང་ཞེས་བྱ་བའི་སྒྲ་བརྟེན་
150. པ་དང་བཅས་པ་དག་ཀྱང་ཡིན་པའོ།།དེ་དག་མཚུངས་པ་ཞེས་བྱ་བ་ནི་
151. འདི་ཅི་ཞིག་ཅེ་ན།གང་ཞིག་རང་གི་ལས་མི་བྱེད།།གང་རང་གི་ལས་མི་
152. བྱེད་པ་དེ་
153. ནི་བརྟེན་པ་དང་བཅས་པའོ་ཞེས་བཤད་པར་འགྱུར་རོ།།དེ་ལ་མིག་ལ་aསོགས་པ་དག་ནི་གང་གཅིག་གི་བརྟེན་པ་དང་བཅས་པ་
154. དེ་ནི་ཐམས་ཅད་ཀྱི་ཡིན་ལ།གཟུགས་ལ་སོགས་པ་དག་ནི་གང་ཁོ་ནའི་དམིགས་པར་གྱུར་པ་དེ་ཁོ་ནའི་བརྟེན་པ་དང་བཅས་པ་དག་གོ།།བརྟེན་པ་དང་བཅས་པ་ནི་དངོས་པོའི་བྱེད་པ་ལ་
155. བརྟེན་པ་སྟེ།དེ་འདི་དག་ལ་ཡོད་པས་བརྟེན་པ་དང་aབཅས་པ་རྣམས་སམ།འབྲས་བུ་ལ་རེག་པའི་ཕྱིར་བརྟེན་པ་དང་བཅས་པ་དག་གོ།།ཡང་གང་དག་བརྟེན་པ་དང་བཅས་པས་
156. མ་ཡིན་པ་དེ་དག་ནི་རིགས་མཐུན་པར་འདྲ་བའི་ཕྱིར་དེ་དང་མཚུངས་པ་དག་གོ།།མཐོང་བས་
157. སྤང་བར་བྱ་བའི་ཁམས་རྣམས་ནི་དུ།བསྒོམ་པས་སྤང་བར་བྱ་བའི་aཁམས་རྣམས་ནི་དུ།སྤང་བར་བྱ་བ་མ་ཡིན་པ་རྣམས་ནི་དུ་ཞེ་ན།རེ་ཞིག་གཟུགས་ཅན་བཅུ་ནི་བསྒོམ་པས་སྤང་བྱ་ཡིན།ལྔ་ཡང་ཡིན་ཏེ།རྣམ་པར་ཤེས་པའི་ཁམས་ལྔ་པོ་དག་གོ།།ཐ་མ་གསུམ་རྣམ་གསུམ།ཕྲ་རྒྱས་བརྒྱད་ཅུ་རྩ་བརྒྱད་དང་།།དེ་དག་དང་ལྷན་ཅིག་འབྱུང་བ་aདང་།དེ་དག་གི་ཐོབ་པ་རྗེས་སུ་འབྲང་བ་དང་བཅས་པ་ནི་མཐོང་བས་སྤང་བར་བྱ་བ་དག་ཡིན་ནོ།།ཟག་པ་དང་བཅས་པ་ལྷག་མ་དག་ནི་བསྒོམ་པས་སྤང་བར་བྱ་བ་དག་ཡིན་ནོ།།ཟག་པ་མེད་པ་ནི་སྤང་བྱ་མ་ཡིན་པའོ།།སོ་སོའི་སྐྱེ་བོ་ཉིད་དང་།ངན་སོང་བའི་ལུས་དང་།ངག་གི་ལས་དག་aཀྱང་འཕགས་པའི་ལམ་དང་འགལ་བའི་ཕྱིར་མཐོང་བས་སྤང་བར་བྱ་བ་གཞན་ཡང་ཡོད་པ་མ་ཡིན་ནམ་ཞེ་ན།དེ་དག་ནི་མཐོང་བས་སྤང་བར་བྱ་བ་མ་ཡིན་ཏེ།མདོར་བསྡུ་བ་ནི་འདི་ཡིན་ནོ།།ཉོན་མོངས་ཅན་མིན་མཐོང་སྤང་མིན།།གཟུགས་མིན་དྲུག་པ་མིན་སྐྱེས་མིན
158. །།ཉོན་མོངས་པ་
159. aཅན་མ་ཡིན་པ་ནི་མཐོང་བས་སྤང་བར་བྱ་བ་ཅུང་ཟད་ཀྱང་མེད་ལ།གཟུགས་ཀྱང་མ་ཡིན་ནོ།།སོ་སོའི་སྐྱེ་བོ་ཉིད་ནི་ཉོན་མོངས་པ་ཅན་མ་ཡིན་པའི་ལུང་དུ་མ་བསྟན་པ་ཡིན་ཏེ།དགེ་བའི་རྩ་བ་ཀུན་དུ་ཆད་པ་དང་འདོད་ཆགས་དང་བྲལ་བ་རྣམས་ཀྱང་དེ་དང་ལྡན་པའི་ཕྱིར་རོ།།ལུས་aདང་ངག་གི་ལས་ནི་གཟུགས་ཡིན་ནོ།།དེ་ལྟ་བས་ན་དེ་དག་ནི་མཐོང་བས་སྤང་བར་བྱ་བ་མ་ཡིན་ཏེ།བདེན་པ་དག་ལ་ལོག་པར་མི་རྟོག་པའི་ཕྱིར་རོ།།དྲུག་པ་མ་ཡིན་པ་ལས་སྐྱེས་པ་ནི་དབང་པོ་ལྔ་ལས་སྐྱེས་པ་གང་ཡིན་པ་སྟེ།དེ་ཡང་མཐོང་བས་སྤང་བར་བྱ་བ་ནི་མེད་དོ།།ལྟ་བ་ནི་དུ།ལྟ་བ་མ་aཡིན་པ་ནི་དུ་ཞེ་ན།མིག་དང་ཆོས་ཀྱི་ཁམས་ཕྱོགས་ནི།ལྟ་བ་ཡིན་ཏེ།དེ་དག་གང་ཞེ་ན།སྨྲས་པ།རྣམ་པ་བརྒྱད།འཇིག་ཚོགས་ལ་ལྟ་བ་ལ་སོགས་པ་ལྟ་བ་ལྔ་པོ་དག་དང་།འཇིག་རྟེན་པའི་ཡང་དག་པའི་ལྟ་བ་དང་།སློབ་པའི་ལྟ་བ་དང་།མི་སློབ་པའི་ལྟ་བ་དང་།ཆོས་ཀྱི་ཁམས་རྣམ་པ་aབརྒྱད་པོ་འདི་དག་ནི་ལྟ་བ་ཡིན་ནོ།།ལྷག་མ་ནི་ལྟ་བ་མ་ཡིན་ནོ།།དེ་ལ་འཇིག་རྟེན་པའི་ཡང་དག་པའི་ལྟ་བ་ནི་ཡིད་ཀྱི་རྣམ་པར་ཤེས་པ་དང་མཚུངས་པར་ལྡན་པའི་ཤེས་རབ་དགེ་བ་ཟག་པ་དང་བཅས་པའོ།།སློབ་པའི་ཟག་པ་མེད་པའི་ལྟ་བ་ནི་སློབ་པའིའོ།།མི་སློབ་པའི་aནི་མི་སློབ་པའིའོ།།ཡང་ཅིའི་ཕྱིར་ཡིད་ཀྱི་རྣམ་པར་ཤེས་པ་དང་མཚུངས་པར་ལྡན་པ་ཁོ་ན་ལ་འཇིག་རྟེན་པའི་ཡང་དག་པའི་ལྟ་བ་ཞེས་བྱ་ཞེ་ན།འདི་ལྟར།རྣམ་ཤེས་ལྔ་དང་མཚུངས་སྐྱེས་བློ།།ངེས་རྟོགས་
160. མེད་ཕྱིར་ལྟ་བ་
161. ཡིན།།རྟོག་པར་བྱེད་པ་ནི་ལྟ་བ་ཡིན་ཏེ།ངེས་པར་སེམས་པ་ལ་aཞུགས་པ་དག་ཡིན་ན།རྣམ་པར་ཤེས་པ་ལྔ་དང་ལྷན་ཅིག་སྐྱེས་པའི་ཤེས་རབ་ནི་དེ་ལྟ་མ་ཡིན་ཏེ།དེ་ལྟ་བས་ན་འདི་ནི་ལྟ་བ་མ་ཡིན་ནོ།།དེ་ཉིད་ཀྱི་ཕྱིར་ཤེས་རབ་ཉོན་མོངས་པ་ཅན་ནམ།ཉོན་མོངས་པ་ཅན་མ་ཡིན་པ་
162. གཞན་ཡང་ལྟ་བ་མ་ཡིན་ནོ།།འོ་ན་མིག་ཀྱང་རྟོག་པར་བྱེད་པ་ཉིད་aམེད་ན་ཇི་ལྟར་ལྟ་བ་མ་
163. ཡིན་ཞེ་ན།གཟུགས་ལ་ལྟ་བའི་དོན་གྱིས་ཏེ།གང་གི་ཕྱིར།མིག་གིས་
164. གཟུགས་རྣམས་མཐོང་།གལ་ཏེ་མིག་གིས་གཟུགས་རྣམས་མཐོང་བར་གྱུར་ན།རྣམ་པར་ཤེས་པ་གཞན་དང་ལྡན་པས་ཀྱང་མཐོང་བར་འགྱུར་རོ་ཞེ་ན།མིག་ཐམས་ཅད་ཀྱིས་མཐོང་བ་aནི་མ་ཡིན་པ་ཉིད་དོ།།འོ་ན་ཅི་ཞེ་ན།རྟེན་བཅས་རྣམ་པར་ཤེས་པ་དང་བཅས་པ་ཞེས་བྱ་བའི་དོན་ཏོ།།གང་གི་ཚེ་རྣམ་པར་ཤེས་པ་དང་བཅས་པར་གྱུར་པ་དེའི་ཚེ་མཐོང་ངོ་།།དེ་ལྟ་
165. ན་འོ་ན་ནི་མིག་ལ་བརྟེན་པའི་རྣམ་པར་ཤེས་པ་དེ་ཁོ་ནས་མཐོང་བར་འགྱུར་རོ་ཞེ་ན།དེ་ལ་བརྟེན་པའི་རྣམ་aཤེས་མིན།།མཐོང་ངོ་ཞེས་ངེས་པར་བྱ་བའི་ནུས་པ་ནི་མེད་དོ།།ཅིའི་ཕྱིར་ཞེ་ན།གང་ཕྱིར་བར་དུ་ཆོད་པ་ཡི།།གཟུགས་ནི་མཐོང་བ་མིན་ཕྱིར་ལོ།།གང་གི་ཕྱིར་རྩིག་པ་ལ་སོགས་པས་བར་དུ་ཆོད་པའི་གཟུགས་མི་མཐོང་ངོ་
166. ཞེས་གྲག་གོ།།གལ་ཏེ་རྣམ་པར་ཤེས་པས་མཐོང་བར་གྱུར་aན་དེ་ནི་ཐོགས་
167. པ་མེད་པའི་ཕྱིར་རྩིག་པ་ལ་སོགས་པ་ལ་ཡང་ཐོགས་པ་མེད་པས་གཟུགས་བསྒྲིབས་པ་ཡང་མཐོང་བར་འགྱུར་རོ།།མཐོང་བ་ཡང་མ་ཡིན་ཏེ།དེ་བས་ན་རྣམ་པར་ཤེས་པས་མི་མཐོང་ངོ་།།ཇི་ལྟར་ཡང་མིག་གིས་མཐོང་བ་དེ་བཞིན་དུ་རྣ་བས་ཐོས་སོ།།སྣས་ཚོར་རོ།།ལྕེས་aམྱོང་ངོ་།།ལུས་ཀྱིས་རེག་གོ།།ཡིད་ཀྱིས་རྣམ་པར་ཤེས་སོ།།ཅི་མིག་གཅིག་གིས་གཟུགས་རྣམས་མཐོང་ངམ།འོན་ཏེ་གཉིས་ཀས་ཤེ་
168. ན།འདི་ལ་ངེས་པ་མེད་དེ།མིག་ནི་གཉིས་ཀ་དག་གིས་ཀྱང་།།མཐོང་སྟེ་གསལ་བར་མཐོང་ཕྱིར་རོ།།མིག་ནི་གཉིས་ཀས་ཀྱང་མཐོང་སྟེ།གཉིས་ཀ་aཕྱེ་ན་གསལ་བ་རབ་ཏུ་མཐོང་བར་འགྱུར་རོ།།རྟེན་རྣམ་པར་ཆད་པས་རྣམ་པར་ཆད་པ་མཐོང་བ་ཡང་མེད་དེ།རྣམ་པར་ཤེས་པ་ནི་
169. ཡུལ་ན་མི་གནས་པའི་ཕྱིར་རོ།།ཅི་མིག་ལ་སོགས་པ་རྣམས་ཡུལ་དང་ཕྲད་པ་ཞིག་གམ།འོན་ཏེ་མ་ཕྲད་པ་ཞིག་ཡིན་ཞེ་ན།།མིག་དང་ཡིད་དང་རྣ་aབ་ནི།།ཡུལ་དང་མ་ཕྲད།འདི་ལྟར་གཟུགས་རྒྱང་རིང་པོ་ནས་
170. མཐོང་ཞིང་མིག་དང་ཕྲད་པའི་མིག་སྨན་མི་མཐོང་ངོ་།།སྒྲ་རྒྱང་རིང་པོ་ནས་ཐོས་སོ།།ཡིད་ནི་གཟུགས་ཅན་མ་ཡིན་པའི་ཕྱིར་ཕྲད་པ་ཉིད་དུ་མི་ནུས་སོ།།ལྷག་མ་སྣ་དང་།ལྕེ་དང་།ལུས་ཞེས་བྱ་བ།གསུམ་གཞན་དུ།ཡུལ་དང་aཕྲད་པ་ཞེས་བྱ་བའི་ཐ་ཚིག་གོ།།ཡང་ཅི་མིག་ལ་སོགས་པ་དག་གིས་བདག་ཉིད་ཀྱི་ཚད་དང་མཉམ་པའི་དོན་ལ་འཛིན་ཏམ།འོན་ཏེ་མཉམ་པའམ་མི་མཉམ་པ་ཞིག་ལ་འཛིན་ཅེ་ན།རེ་ཞིག་གང་དག་ཡུལ་དང་ཕྲད་པར་བཤད་པ།སྣ་ལ་སོགས་པ་གསུམ་པོ་དེ་རྣམས་ཀྱིས་ནི།ཡུལ་ནི་མཉམ་aཔར་
171. འཛིན་པར་འདོད།།དབང་པོའི་རྡུལ་ཕྲ་རབ་རྣམས་ཇི་སྙེད་པ་དེ་སྙེད་ཀྱི་ཡུལ་གྱི་རྡུལ་ཕྲ་རབ་རྣམས་དང་ཕྲད་ནས་རྣམ་པར་ཤེས་པ་བསྐྱེད་དོ།།མིག་དང་རྣ་བ་དག་གིས་ནི་མ་ངེས་སོ།།ཡིད་ནི་ལུས་ཅན་མ་ཡིན་པས་ཚད་ཡོངས་སུ་མ་ཆད་པས་མི་དཔྱོད་དོ།།ད་ནི་གང་འདི་དག་རྣམ་པར་ཤེས་པའི་ཁམས་aདྲུག་བཤད་པ་ཇི་ལྟར་དེ་དག་གི་ཡུལ་ད་ལྟར་བ་དང་དུས་གསུམ་ཡིན་པ་ལྟར་རྟེན་ཀྱང་དེ་ལྟ་བུ་ཡིན་ནམ་ཞེ་ན།སྨྲས་པ་མ་ཡིན་ཏེ།ཐ་མའི་རྟེན་འདས།ཡིད་ཀྱི་རྣམ་པར་ཤེས་པའི་རྟེན་ནི་འགགས་
172. མ་ཐག་པའི་ཡིད་དོ།།ལྔ་རྣམས་ནི།དེ་དག་ལྷན་ཅིག་སྐྱེས་པའང་ཡིན།།དེ་ལ་མིག་གི་རྣམ་པར་ཤེས་aཔའི་ལྷན་ཅིག་སྐྱེས་པའི་རྟེན་ནི་མིག་ནས་ལུས་ཀྱི་རྣམ་པར་ཤེས་པའི་བར་དུ་ཡང་ལུས་ཡིན་ལ
173. །དེ་དག་གི་
174. འདས་པའི་རྟེན་ཡིད་ཡིན་ནོ།།ཡང་རྣམ་པར་ཤེས་པ་ནི་གཉིས་ཀ་ལ་རག་ལུས་ཏེ་སྐྱེ་ན་
175. ཅིའི་ཕྱིར་མིག་ལ་སོགས་པ་ཁོ་ན་ལ་བརྟེན་ཅེས་བྱ་བའི་གཟུགས་ལ་སོགས་པ་ནི་མ་ཡིན་ནོ་ཞེ་ན།དེ་དག་aགྱུར་པས་འགྱུར་ཉིད་ཕྱིར།།བརྟེན་ནི་
176. མིག་ལ་སོགས་པ་ཡིན།།མིག་ལ་སོགས་པ་རྣམས་གྱུར་པས་རྣམ་པར་ཤེས་པ་རྣམས་འགྱུར་བ་ཡིན་ཏེ།ཕན་པ་དང་གནོད་པ་དང་།གསལ་བ་དང་མི་གསལ་བ་ཉིད་ཀྱི་རྗེས་སུ་བྱེད་པའི་ཕྱིར་རོ།།གཟུགས་ལ་སོགས་པ་aརྣམས་གྱུར་པས་
177. དེ་དག་འགྱུར་བ་མ་ཡིན་ཏེ།དེའི་ཕྱིར་དེ་ཁོ་ན་རྟེན་ཡིན་ནོ།།ཡང་དེ་དག་གིས་ནི་གཟུགས་ལ་སོགས་པ་རྣམ་པར་ཤེས་ན།ཅིའི་ཕྱིར་མིག་ལ་སོགས་པ་རྣམ་པར་ཤེས་པ་ཞེས་བྱ་ལ།གཟུགས་ལ་སོགས་པའི་རྣམ་པར་ཤེས་པ་མ་ཡིན་ཞེ་ན།གང་གི་ཕྱིར་དེ་དག་གི་རྟེན་ནི་མིག་aལ་སོགས་པ་ཡིན་པ།དེ་ཕྱིར་ཐུན་མོང་མ་ཡིན་ཕྱིར།།དེ་དག་གིས་ནི་རྣམ་ཤེས་བསྟན།།མིག་ནི་རྣམ་པར་ཤེས་པ་གཞན་གྱི་རྟེན་དུ་འགྱུར་བར་མི་ནུས་ལ།གཟུགས་ནི་ཡིད་ཀྱི་རྣམ་པར་ཤེས་པའི་དམིགས་པར་ཡང་འགྱུར་ལ།མིག་གི་རྣམ་པར་ཤེས་པའི་དམིགས་པར་
178. ཡང་འགྱུར་ཏེ།aལུས་ཀྱི་བར་དུ་ཡང་དེ་དང་འདྲ་བར་རིག་པར་བྱའོ།།དེ་ལྟ་བས་ན་རྟེན་དུ་གྱུར་པའི་ཕྱིར་དང་།ཐུན་མོང་མ་ཡིན་པའི་ཕྱིར་དེ་དག་ཁོ་ནས་རྣམ་པར་ཤེས་པ་བསྟན་གྱི་གཟུགས་ལ་སོགས་པ་ནི་མ་ཡིན་ཏེ།དཔེར་ན་རྔ་བོ་ཆེའི་སྒྲ་དང་།ནས་ཀྱི་མྱུ་གུ་བཞིན་ནོ།།ཡང་ལུས་གང་ལ་གནས་ཏེ་མིག་གིས་
179. aགཟུགས་རྣམས་ལ་ལྟ་བ་ན།ཅི་ལུས་དང་མིག་དང་གཟུགས་དང་རྣམ་པར་ཤེས་པ་དེ་རྣམས་ས་གཅིག་པ་
180. ཁོ་ན་ཞིག་ཡིན་ནམ།འོན་ཏེ་གཞན་གྱིས་པ་ཡང་ཡིན་ཞེ་ན།སྨྲས་པ།ཐམས་ཅད་ལ་བྱེ་བྲག་ཡོད་དེ།དེ་ལ་ངེས་པ་འདི་ཡིན་ཏེ།ལུས་ལ་འོག་གི་མིག་མ་ཡིན།།ལས་དང་aམིག་དང་གཟུགས་རྣམས་ནི་འདོད་པ་ན་སྤྱོད་པ་ནས་
181. བསམ་གཏན་བཞི་པའི་བར་ས་ལྔ་པ་ཡིན་ནོ།།མིག་གི་རྣམ་པར་ཤེས་པ་ནི་འདོད་པ་ན་སྤྱོད་པ་དང་།བསམ་གཏན་དང་པོའི་ས་པ་དང་ས་གཉིས་པ་ཡིན་ནོ།།དེ་ལས་གང་སའི་
182. ལུས་ཡིན་པའི་ས་དེ་བའམ།ས་གོང་མའི་ཡིན་གྱི་ས་འོག་མའི་aམ་ཡིན་ནོ།།འདིའི་མིག་གི་ཡུལ་ནི་དེའི་ས་པ་འམ་ས་འོག་མའི་གཟུགས་ཡིན་གྱི།མིག་གི་
183. གོང་མའི་གཟུགས་མ་ཡིན།ས་གོང་མའི་གཟུགས་ས་འོག་མའི་མིག་གིས་མཐོང་བར་ནི་ནམ་ཡང་མི་ནུས་སོ།།རྣམ་པར་ཤེས་པའང་།ས་གོང་མའི་མ་ཡིན་ཏེ།གཟུགས་བཞིན་ནོ།།དེ་ཡི་aགཟུགས།ལུས་ཀྱིའང་གཉིས་ཀ་ཐམས་ཅད་དུ་དེའི་ཞེས་བྱ་བ་བཤད་མ་ཐག་པའི་མིག་གི་རྣམ་པར་ཤེས་པའི་ཡུལ་ནི་གོང་མ་དང་འོག་མ་དང་རང་གིས་པའི་གཟུགས་ཐམས་ཅད་དུ་ཡིན་ལ།ལུས་ཀྱིའང་གཟུགས་དང་རྣམ་པར་ཤེས་པ་ཐམས་ཅད་དུ་ཡིན་ནོ།།ཇི་ལྟར་མིག་འདི་རྒྱས་པར་བཤད་པ་aལྟར།རྣ་བའང་དེ་བཞིན།ལུས་ལ་གོང་མའི་རྣ་བ་མིན།།རྣ་བས་གོང་མའི་སྒྲ་མ་ཡིན།།རྣམ་པར་ཤེས་པའང་སྒྲ་ནི་འདིའི།།ལུས་ཀྱིའང་གཉིས་ཀ་ཐམས་ཅད་དུ།།གསུམ་དག་ནི།ཐམས་ཅད་རང་གི་ས་པ་ཉིད།།སྣ་དང་ལྕེ་དང་ལུས་ཀྱི་ཁམས་རྣམས་ཀྱི་ནི་ལུས་དང་ཡུལ་དང་རྣམ་པར་aཤེས་པ་རྣམས་རང་གིས་པ་ཁོ་ན་ཡིན་ནོ།།སྤྱིར་བསྟན་ནས་
184. དམིགས་ཀྱིས་བསལ་བ་གསུངས་པ་ནི།ལུས་ཀྱི་རྣམ་ཤེས་འོག་དང་ནི།།རང་གི་ས་པ་ལུས་དང་ལུས་ཀྱི་ཁམས་དང་རེག་བྱ་ནི་རྟག་ཏུ་རང་གི་ས་པ་ཁོ་ན་ཡིན་ནོ།།ལུས་ཀྱི་རྣམ་པར་ཤེས་པ་ནི་ཁ་ཅིག་གི་རང་གི་ས་པ་ཡིན་ཏེ་འདི་aལྟ་སྟེ།འདོད་པའི་ཁམས་དང་
185. བསམ་གཏན་དང་པོར་སྐྱེས་པ་རྣམས་ཀྱི་ལྟ་བུའོ།།ཁ་ཅིག་ནི་ས་འོག་མ་པ་
186. ཡིན་ཏེ།འདི་ལྟ་སྟེ།བསམ་གཏན་གཉིས་པ་ལ་སོགས་པར་སྐྱེས་པ་རྣམས་ཀྱི་ལྟ་བུའོ།།ཡིད་མ་ངེས་ཏེ།རེས་འགའ་ནི་ལུས་དང་།ཡིད་ཀྱི་རྣམ་པར་ཤེས་པ་དང་།ཆོས་aདག་དང་མཚུངས་པའི་ས་པའི་ཡིད་ཡིན་ལ།རེས་འགའ་ནི་ས་གོང་མ་དང་འོག་མ་པ་ཡིན་ཏེ།དེ་ཉིད་ཀྱི་ཕྱིར་ས་ལྔ་པའི་ལུས་ལ་ཡང་སྙོམས་པར་འཇུག་པ་དང་།སྐྱེ་བའི་ཚེ་ཡིད་
187. ལ་སོགས་པའི་ས་ཐམས་ཅད་པ་དག་ཡིན་ནོ།།འདི་དཔྱད་པར་བྱ་སྟེ།ཁམས་བཅོ་བརྒྱད་པོ་རྣམ་པར་ཤེས་པ་དྲུག་པོ་aརྣམས་ལས་གང་གིས་ཤེས་པར་བྱ་བ་ཡིན་ཞེ་ན།སྨྲས་པ།གཉིས་ཀྱི་རྣམ་ཤེས་ཕྱི་ཡི་
188. ལྔ།།གཟུགས་ལ་སོགས་པའི་ཡུལ་རྣམས་ནི་མིག་ལ་སོགས་པ་ལ་བརྟེན་
189. པའི་རྣམ་པར་ཤེས་པ་དང་།ཡིད་ཀྱི་རྣམ་པར་ཤེས་པས་ཤེས་པར་བྱ་བའོ།།ལྷག་མ་ཁམས་བཅུ་གསུམ་དག་ནི་ཡིད་ཀྱི་རྣམ་aཔར་ཤེས་པ་ཉིད་ཀྱིས་ཤེས་པར་བྱ་བའོ་ཞེས་བརྗོད་པར་འགྱུར་རོ།།ཁམས་བཅོ་བརྒྱད་པོ་དེ་དག་ལས་རྟག་པ་རྣམས་ནི་དུ།མི་རྟག་པ་རྣམས་ནི་དུ་ཞེ་ན།འདུས་མ་བྱས་ཆོས་རྟག་པའོ།།དེས་ན་ཆོས་ཀྱི་
190. ཁམས་ཀྱི་ཕྱོགས་གཅིག་རྟག་ལ་ལྷག་མ་རྣམས་ནི་མི་རྟག་པ་ཡིན་ནོ།།དབང་པོ་རྣམས་ནི་དུ།aདབང་པོ་མ་ཡིན་པ་རྣམས་ནི་དུ་ཞེ་ན།ཆོས་ཀྱི་ཕྱེད་དང་གང་དག་ནི།།བཅུ་གཉིས་ནང་གིར་བཤད་དབང་པོ།།དེ་ལ་ཆོས་ཞེས་
191. བྱ་བའི་ཕྱེད་ནི་སྲོག་གི་དབང་པོ་ལ་སོགས་པ་དབང་པོ་བཅུ་གཅིག་དང་།མི་ཤེས་པ་ཀུན་ཤེས་པར་བྱེད་པ་ལ་སོགས་པ་དབང་པོའི་ཆ་སྟེ།ཆོས་ཀྱི་ཁམས་aཀྱི་ཕྱོགས་གཅིག་ཡིན་པའི་ཕྱིར་རོ།།ནང་གི་བཅུ་གཉིས་ནི་མིག་
192. ལ་སོགས་པ་རང་གི་མིང་གིས་སྨོས་པ་ལྔ་དང་།ཡིད་ཀྱི་དབང་པོ་ནི་སེམས་ཀྱི་ཁམས་བདུན་ནོ།།ཕོ་དང་མོའི་དབང་པོ་དག་ནི་ལུས་ཀྱི་ཕྱོགས་གཅིག་གོ།།ལྷག་མ་ཁམས་ལྔ་པོ་དེ་དག་དང་ཆོས་ཀྱི་ཁམས་ཀྱི་ཕྱོགས་ནི་དབང་པོ་aམ་ཡིན་པ་ཞེས་བྱ་བར་གྲུབ་པོ།།ཕུང་པོ་དང་ཁམས་དང་སྐྱེ་མཆེད་བསྟན་པ་ཞེས་བྱ་སྟེ།མཛོད་ཀྱི་གནས་དང་པོའོ།།།།དབང་པོ་རྣམས་བཤད་པ་ལ།དབང་པོའི་དོན་ནི་དབང་ཕྱུག་དམ་པའོ།།འདི་དག་ལས་གང་ཞིག་གང་ལ་དབང་བྱེད་ཅེ་ན།ལྔ་པོ་རྣམས་ནི་དོན་བཞི་ལ་དབང་བྱེད།aརེ་ཞིག་མིག་དང་རྣ་བ་དག་རེ་རེ་ཞིང་དོན་བཞི་བཞི་ལ་དབང་བྱེད་པ་ནི་ལོང་བ་དང་འོན་པ་དག་ནི་མི་མཛེས་པའི་ངོ་བོ་ཡིན་པའི་ཕྱིར་ལུས་མཛེས་པར་བྱ་བ་དང་མཐོང་བ་དང་ཐོས་ནས་ཡང་བ་ཡོངས་སུ་སྤོང་བའི་ཕྱིར་ལུས་ཡོངས་སུ་སྲུང་བ་དང་།མིག་དང་རྣ་བའི་རྣམ་པར་ཤེས་པ་མཚུངས་པར་ལྡན་པ་དང་བཅས་པ་དག་aབསྐྱེད་
193. པ་དང་།གཟུགས་ལ་ལྟ་བ་དང་སྒྲ་ཉན་པ་དག་གི་ཐུན་མོང་མ་ཡིན་པའི་རྒྱུ་ཉིད་ལ་དབང་བྱེད་པའོ།།སྣ་དང་།ལྕེ་དང་།ལུས་ནི་སྔ་མ་བཞིན་དུ་ལུས་མཛེས་པར་བྱ་བ་ལ་དབང་བྱེད་པ་དང་།དེ་དག་གིས་ཁམ་
194. གྱི་ཟས་ལ་ཡོངས་སུ་ལོངས་སྤྱོད་པའི་ཕྱིར་ལུས་ཡོངས་སུ་སྲུང་བ་ལ་དབང་བྱེད་པ་དང་།aརང་ལ་བརྟེན་པའི་རྣམ་པར་ཤེས་པ་སྐྱེད་པ་དང་།རང་གི་ལུས་
195. ཉམས་སུ་མྱོང་བ་ལ་སྔར་བཞིན་དུ་དབང་བྱེད་པའོ།།བཞི་
196. རྣམས་གཉིས་ལའོ
197. །།རེ་ཞིག་ཕོ་དང་མོའི་དབང་པོ་དག་ནི་སེམས་ཅན་གྱི་བྱེ་བྲག་དང་།ཁྱད་པར་དག་ལ་དབང་བྱེད་དེ།དེ་ལ་སེམས་ཅན་གྱི་བྱེ་བྲག་ནི་མོ་དང་ཕོ་ཞེས་བྱ་བའོ
198. །།aསེམས་ཅན་གྱི་ཁྱད་པར་ནི་ནུ་མ་ལ་སོགས་པའི་དབྱིབས་དང་ང་རོ་དང་སྤྱོད་པ་གཞན་པ་ཉིད་དོ།།གཞན་དག་ན་རེ་ནི་ཀུན་ནས་ཉོན་མོངས་པ་དང་རྣམ་པར་བྱང་བདག་ལ་དབང་བྱེད་དེ།དེ་དང་མི་ལྡན་པ་ལ་སྡོམ་པ་མ་ཡིན་པ་ལ་སོགས་པ་མེད་པའི་ཕྱིར་རོ།།སྲོག་གི་དབང་པོ་ནི་རིས་མཐུན་པར་མཚམས་སྦྱོར་aབ་དང་།ཡང་དག་པར་འཛིན་པ་དག་ལ་དབང་བྱེད་དོ།།ཡིད་ཀྱི་དབང་པོ་ནི་ཡང་སྲིད་པར་མཚམས་སྦྱོར་བ་དང་།རང་གི་ངོ་བོ་དང་མཐུན་པར་བྱེད་པ་དག་ལ་དབང་བྱེད་དོ།།བདེ་བ་ལ་སོགས་པའི་དབང་པོ་ལྔ་གང་ཡིན་པ་དང་།དད་པ་ལ་སོགས་པ་བརྒྱད་གང་ཡིན་པ།
199. ལྔ་དང་བརྒྱད་པོ་དེ་རྣམས་aནི།།ཀུན་ནས་ཉོན་མོངས་རྣམ་བྱང་དང་།།གོ་རིམས་བཞིན་དུ་དབང་བྱེད་དེ།།བདེ་བ་ལ་སོགས་པ་ལྔ་པོ་དག་ནི་ཀུན་ནས་ཉོན་མོངས་པ་ལ་དབང་བྱེད་དེ།དེ་དག་ལ་འདོད་ཆགས་ལ་སོགས་པ་རྒྱས་པར་འགྱུར་བའི་ཕྱིར་རོ།།དད་པ་ལ་སོགས་པ་རྣམས་ནི།རྣམ་པར་བྱང་
200. བ་ལ་དབང་བྱེད་དེ།དེ་aདག་ནི་རྣམ་པར་བྱང་བར་བྱེད་པའི་
201. ཕྱིར་རོ།།གཞན་དག་ན་རེ།རང་གི་དོན་དང་ཐམས་ཅད་ལ།།དམིགས་པར་དབང་བྱེད་ཕྱིར་དབང་དྲུག།མིག་ལ་སོགས་པ་ལྔ་པོ་དག་ནི་རང་རང་གི་དོན་ལ་དམིགས་པར་བྱ་བ་ལ་དབང་བྱེད་དོ།།སྒྲ་ཐོས་པ་ཡང་མེད་པ་དེའི་ཕྱིར་
202. ཐུན་མོང་གི་རྒྱུ་ཡིན་པའི་ཕྱིར་ཡིད་ནི་aདོན་ཐམས་ཅད་ལ་དམིགས་པ་ལ་
203. དབང་བྱེད་དེ།།དེའི་ཕྱིར་དེ་དག་ནི་སོ་སོར་དབང་པོའོ།།མོ་ཉིད་ཕོ་ཉིད་ལ་དབང་ཕྱིར།།ལུས་ལས་མོ་དང་ཕོ་དབང་དག།རྣམ་པར་བཞག་སྟེ།དོན་ཐ་དད་པ་དག་ནི་མ་ཡིན་ནོ།།མོའི་ངོ་བོ་ནི་མོ་ཉིད་དོ།།ཕོའི་ངོ་བོ་ནི་ཕོ་ཉིད་དོ།།དེ་ལ་ཕོ་དང་མོ་དག་གི་ང་རོ་aལ་སོགས་པ་གཞན་པའོ།།རིས་གནས་ཀུན་ནས་ཉོན་མོངས་དང་།།རྣམ་པར་བྱང་ལ་དབང་བྱེད་ཕྱིར།།སྲོག་དང་ཚོར་བ་རྣམས་དང་ནི།།དད་སོགས་ལྔ་ཡང་དབང་པོར་འདོད།།སྲོག་གི་དབང་པོ་ནི་རིས་མཐུན་པར་གནས་པར་བྱ་བ་དང་།ཚོར་བ་རྣམས་ནི་ཀུན་ནས་ཉོན་མོངས་ལ་དང་།aདད་པ་ལ་སོགས་པ་ལྔ་པོ་དག་ནི་རྣམ་པར་བྱང་བ་ལ་དབང་བྱེད་དེ།འདི་ལྟར་དེ་དག་ནི་ཉོན་མོངས་པ་རྣམས་ཀྱང་རྣམ་པར་གནོན་
204. ལ་ལམ་ཡང་འདྲེན་པར་བྱེད་དོ།།མྱ་ངན་འདས་སོགས་གོང་ནས་གོང་།།ཐོབ་པ་ལ་ནི་དབང་བྱེད་ཕྱིར།།ཀུན་ཤེས་བྱེད་དང་ཀུན་ཤེས་དང་།།དེ་བཞིན་aཀུན་ཤེས་ལྡན་དབང་པོ།།དེ་ལ་ཀུན་ཤེས་བྱེད་པའི་དབང་པོ་ནི་ཀུན་ཤེས་པའི་དབང་པོ་
205. ཐོབ་པར་བྱ་བ་ལ་དང་།ཀུན་ཤེས་པའི་དབང་པོ་ནི་ཀུན་ཤེས་པ་དང་ལྡན་པའི་དབང་པོ་ཐོབ་པར་བྱ་བ་ལ་དང་།ཀུན་ཤེས་པ་དང་ལྡན་པའི་དབང་པོ་ནི་ཡོངས་སུ་མྱ་ངན་ལས་འདའ་བར་བྱ་བ་ལ་དབང་བྱེད་དོ།།aསོགས་པའི་སྒྲ་ནི་རྣམ་གྲངས་གཞན་དུ་བསྟན་པར་བྱ་བའི་ཕྱིར་ཏེ།མཐོང་བ་དང་བསྒོམ་པས་སྤང་བར་བྱ་བའི་ཉོན་མོངས་པ་སྤོང་བ་དང་།མཐོང་བའི་ཆོས་ལ་བདེ་བར་གནས་པ་ལ་དབང་བྱེད་པའི་ཕྱིར་དབང་པོ་གསུམ་དག་གོ།།དབང་བྱེད་པའི་ཕྱིར་དབང་པོ་ཉིད་ཡིན་aན་གོ།།མ་རིག་པ་ལ་སོགས་པ་ཁ་བསྐང་དགོས་པ་ནི་མ་ཡིན་ཏེ།གང་གི་ཕྱིར་འདི་ལྟར་འདི་ནི་སེམས་ཀྱི་བརྟེན་
206. དང་དེའི་བྱེ་བྲག།གནས་དང་ཀུན་ནས་ཉོན་མོངས་ཉིད།།ཚོགས་དང་རྣམ་བྱང་ཇི་སྙེད་པ།།དབང་པོ་རྣམས་ཀྱང་དེ་སྙེད་དུ།།འདོད་དེ།དེ་ལ་སེམས་ཀྱི་རྟེན་ནི་དབང་པོ་དྲུག་དག་ཡིན་ཏེ།སྐྱེ་aམཆེད་དྲུག་པོ་ཡང་སེམས་ཅན་གྱི་རྫས་ཀྱི་གཞི་ཡིན་ནོ།།མོ་དང་ཕོའི་དབང་པོ་དག་གིས་ནི་དེ་མོ་དང་ཕོར་བྱེ་བྲག་ཏུ་འབྱེད་དོ།།སྲོག་གི་དབང་པོས་ནི་གནས་པར་བྱེད་དོ།།ཚོར་བ་རྣམས་ཀྱིས་ནི་ཀུན་ནས་ཉོན་མོངས་པར་བྱེད་དོ།།དད་པ་ལ་སོགས་པ་ལྔས་ནི་རྣམ་པར་བྱང་བ་ལ་སོགས་པའི་ཚོགས་སོགས་
207. པར་བྱེད་དོ།།aགསུམ་གྱིས་ནི་རྣམ་པར་བྱང་བར་བྱེད་དེ།དེའི་ཕྱིར་མ་རིག་པ་ལ་སོགས་པ་ནི་དབང་པོ་ཉིད་དུ་མི་འདོད་དོ།།ཡང་ན་འཇུག་པའི་རྟེན་དང་ནི།།སྐྱེ་དང་གནས་དང་ཉེར་སྤྱོད་ལས།།བཅུ་བཞི་དེ་བཞིན་ལྡོག་པ་ལ།།དབང་པོ་རྣམས་ནི་གཞན་ཡིན་ནོ།།འཇུག་པའི་རྟེན་ནི་དབང་པོ་དྲུག་ཡིན་ནོ།།སྐྱེ་aབ་ནི་མོ་དང་པོའི་དབང་པོ་དག་ལས་ཏེ།དེ་ལས་སྐྱེ་བའི་ཕྱིར་རོ།།གནས་པ་ནི་སྲོག་གི་དབང་པོ་སྟེ།དེས་གནས་པར་བྱེད་པའི་ཕྱིར་རོ།།ཚོར་བ་རྣམས་ཀྱིས་ནི་ཉེ་བར་སྤྱོད་པར་བྱེད་དེ།དེའི་ཕྱིར་དེ་དག་ནི་དབང་པོ་བཅུ་བཞི་ཡིན་ནོ།།རྣམ་པ་དེ་ཉིད་ཀྱིས་གཞན་དག་ནི་ལྡོག་པ་ཡིན་ནོ།།གང་གི་ཕྱིར་ལྡོག་aཔའི་རྟེན་ནི་དད་པ་ལ་སོགས་པ་ཡིན་ནོ།།སྐྱེ་བ་ནི་ཀུན་ཤེས་པར་བྱེད་པའི་དབང་པོ་ཡིན་ནོ།།གནས་པ་ནི་ཀུན་ཤེས་པའི་དབང་པོ་ཡིན་ནོ
208. །།ཀུན་ཤེས་པ་དང་ལྡན་པའི་དབང་པོས་ནི་ཉེ་བར་སྤྱོད་པར་བྱེད་དོ།།དེའི་ཕྱིར་དབང་པོ་དག་ནི་དེ་སྙེད་ཅིག་ཡིན་ལ།དེ་ཉིད་
209. ཀྱི་ཕྱིར་དེ་དག་གི་གོ་རིམས་ཀྱང་དེ་ཡིན་ནོ།།aདེ་ལ་དབང་པོ་གང་དག་གཞན་དུ་མ་བསྟན་པ་དེ་དག་བསྟན་ཏེ།ལུས་ཚོར་སིམ་པ་མ་ཡིན་གང་།།སྡུག་བསྔལ་དབང་པོའོ།།སིམ་པ་མ་ཡིན་པ་ཞེས་བྱ་བ་ནི་གནོད་པར་བྱེད་པའོ།།སིམ་པ་ནི་བདེ་བའོ།།ལུས་ཀྱི་ཚོར་བ་སིམ་པ་ནི་བདེ་བའི་དབང་པོའོ།།སིམ་པ་ཞེས་བྱ་བ་ནི་ཕན་འདོགས་པ་སྟེ།aབསམ་གཏན་གསུམ་པ་ན།སེམས་ཀྱི་དེ་ནི་བདེ་དབང་པོ།།བསམ་གཏན་གསུམ་པ་
210. ནི་སེམས་ཀྱི་ཚོར་བ་སིམ་པ་དེ་ཉིད་བདེ་བའི་དབང་པོའོ།།གཞན་ན་དེ་ཡིད་བདེ་བ་ཡིན།།བསམ་གཏན་གསུམ་པ་ལས་གཞན་པ་འདོད་པའི་ཁམས་དང་བསམ་གཏན་དང་པོ་དང་
211. གཉིས་པ་ན་ནི་སེམས་ཀྱི་ཚོར་བ་སིམ་aཔ་གང་ཡིན་པ་དེ་ནི་ཡིད་བདེ་བའི་དབང་པོ་ཡིན་ནོ།།སེམས་ཀྱི་ཚིམ་
212. པ་མ་ཡིན་པ།།ཡིད་མི་བདེ་བའོ་བཏང་སྙོམས་ནི།།བར་མའོ།།སེམས་པ་ཡང་མ་ཡིན་སིམ་པ་མ་ཡིན་པ་ཡང་མ་ཡིན་པ་ནི་བར་མ་ཞེས་བརྗོད་དེ་བཏང་སྙོམས་ཀྱི་དབང་པོའོ།།ཅི་ལུས་ཀྱིའམ་སེམས་ཀྱི་ཞེས་བྱ་ཞེ་ན།སྨྲས་aཔ།གཉིས་གའི་
213. ཡིན་ནོ།།ཅིའི་ཕྱིར་འདི་བསྡུས་ནས་དབང་པོ་གཅིག་ཏུ་བྱས་ཤེ་ན།མི་རྟོག་ཕྱིར།སེམས་ཀྱི་བདེ་བ་དང་སྡུག་བསྔལ་བ་ནི་ཕལ་ཆེར་རྣམ་པར་རྟོག་པ་ལས་སྐྱེའི་ལུས་ཀྱིས་
214. ནི་མ་ཡིན་ནོ།།ཡུལ་གྱི་དབང་གིས་ནི་དགྲ་བཅོམ་པ་རྣམས་ལ་ཡང་སྐྱེ་བས་དེའི་ཕྱིར་དེ་དག་དབང་པོ་ཉིད་དུ་aཐ་དད་ཀྱི་ལུས་ཀྱི་དང་སེམས་ཀྱི་བཏང་སྙོམས་ནི་རྣམ་པར་མི་རྟོག་པ་ཁོ་ནར་རང་གི་ངང་གིས་སྐྱེ་བས་ལུས་ཀྱི་དང་སེམས་ཀྱི་ཞེས་བྱ་བ་དབང་པོ་གཅིག་ཏུ་བྱས་སོ།།མཐོང་བསྒོམ་མི་སློབ་ལམ་ལ་དགུ།།གསུམ་ཡིན།ཡིད་དང་བདེ་བ་དང་།ཡིད་བདེ་བ་དང་།བཏང་སྙོམས་རྣམས་དང་།དད་aཔ་ལ་སོགས་པ་ལྔ་དང་།དབང་པོ་དགུ་པོ་དེ་དག་ནི་མཐོང་བ་དང་།བསྒོམ་པ་དང་།མི་སློབ་པའི་ལམ་དག་ལ་དབང་པོ་གསུམ་དུ་བརྗོད་དོ།།མཐོང་བའི་ལམ་ལ་ནི་མི་ཤེས་པ་ཀུན་ཤེས་པར་བྱེད་པ་ཞེས་བྱའོ།།སྒོམ་པའི་ལམ་ལ་ནི་ཀུན་ཤེས་པ་ཡིན་ཏེ།ཕྲ་རྒྱས་
215. ལྷག་མ་སྤང་བའི་aཕྱིར་རོ།།མི་སློབ་པའི་ལམ་ལ་ནི་ཀུན་ཤེས་པ་དང་ལྡན་པའི་དབང་པོ་ཡིན་ཏེ།དེའི་ངང་ཚུལ་ཉིད་ཀྱི་ཕྱིར་རོ།།དབང་པོ་དེ་དག་ལ་ཟག་པ་དང་བཅས་པ་ནི་དུ།ཟག་པ་མེད་པ་རྣམས་ནི་དུ་ཞེ་ན།གསུམ་ནི་དྲི་མ་མེད།ཀུན་ཤེས་བྱེད་པའི་དབང་པོ་ལ་སོགས་པ་གསུམ་བཤད་aམ་ཐག་པ་དེ་ནི་ཟག་པ་མེད་པ་ཡིན་ཏེ།དྲི་མ་རྣམས་ནི་ཟག་པའི་རྣམ་གྲངས་ཡིན་པའི་ཕྱིར་རོ།།གཟུགས་ཅན་སྲོག་དང་སྡུག་བསྔལ་དག།ཟག་པ་དང་བཅས།དབང་པོ་གཟུགས་ཅན་བདུན་དང་།སྲོག་གི་དབང་པོ་དང་།སྡུག་བསྔལ་དང་ཡིད་མི་བདེ་བའི་དབང་པོ་དག་ནི་གཅིག་ཏུ་ཟག་aཔ་དང་བཅས་པ་ཡིན་ནོ།།དགུ་རྣམ་གཉིས།ཡིད་དང་།བདེ་བ་དང་།ཡིད་བདེ་བ་དང་།བཏང་སྙོམས་དག་དང་།དད་པ་ལ་སོགས་པ་ལྔ་དང་།དབང་པོ་དགུ་པོ་དེ་དག་ནི་ཟག་པ་དང་བཅས་པ་དང་ཟག་པ་མེད་པ་དག་གོ།།རྣམ་པར་སྨིན་པ་ཡིན་པ་
216. aརྣམས་ནི་དུ།མ་ཡིན་པ་རྣམས་ནི་དུ་ཞེ་ན།རི་ཞིག་གཅིག་ཏུ།སྲོག་ནི་རྣམ་སྨིན་བཅུ་གཉིས་གཉིས།།བཅུ་གཉིས་གང་ཞེ་ན།ཐ་མ་བརྒྱད་དང་ཡིད་མི་བདེ།མ་གཏོགས་པ་སྟེ།དད་པ་ལ་སོགས་པ་ཐ་མ་བརྒྱད་དང་།ཡིད་མི་བདེ་བ་
217. མ་གཏོགས་པ་སྲོག་གི་དབང་པོ་ལས་གཞན་aབཅུ་གཉིས་ནི་རྣམ་པ་གཉིས་ཏེ།རྣམ་པར་སྨིན་པ་དང་།རྣམ་པར་སྨིན་པ་མ་ཡིན་པའོ།།དེ་ལ་མིག་ལ་སོགས་པ་བདུན་རྒྱས་པ་ལས་བྱུང་བ་རྣམས་ནི་རྣམ་པར་སྨིན་པ་མ་ཡིན་ནོ།།ལྷག་མ་རྣམས་ནི་རྣམ་པར་སྨིན་པའོ།།ཡིད་དང་སྡུག་བསྔལ་བ་དང་།བདེ་བ་དང་།ཡིད་བདེ་བ་དང་།aབཏང་སྙོམས་ཀྱི་དབང་པོ་རྣམས་ནི་དགེ་བ་དང་།ཉོན་མོངས་པ་ཅན་རྣམས་དང་།སྤྱོད་ལམ་པ་དང་།བཟོའི་གནས་པ་དང་།སྤྲུལ་པ་རྣམས་ནི་ཅི་རིགས་པར་རྣམ་པར་སྨིན་པ་མ་ཡིན་ནོ།།ལྷག་མ་རྣམས་ནི་རྣམ་པར་སྨིན་པ་ཡིན་པའོ།།དབང་པོ་རྣམས་ལ་རྣམ་པར་སྨིན་པ་དང་
218. བཅས་པ་ནི་དུ།རྣམ་aཔར་སྨིན་པ་མེད་པ་རྣམས་ནི་དུ་ཞེ་ན།གང་འདི་ཡིད་མི་བདེ་བར་བཤད་མ་ཐག་པ།དེ་གཅིག་ནི།རྣམ་པར་སྨིན་བཅས།དེ་གཅིག་པུ་ནི་རྣམ་པར་སྨིན་པ་དང་བཅས་པ་
219. ཁོ་ན་ཡིན་ནོ།།ནི་ཞེས་བྱ་བའི་སྒྲ་ནི་ཁོ་ན་ཞེས་བྱ་བའི་དོན་དང་།རིམ་པ་བཞིན་དུ་སྦྱར་བར་རིག་པར་བྱའོ།།བཅུ་རྣམ་གཉིས།aརྣམ་པར་སྨིན་པ་དང་བཅས་པ་དག་ཀྱང་ཡིན།རྣམ་པར་སྨིན་པ་མེད་པ་དག་ཀྱང་ཡིན་ནོ
220. །།བཅུ་གང་ཞེ་ན།ཡིད་དང་ཚོར་གཞན་དད་ལ་སོགས།།ཚོར་གཞན་ཞེས་སྨོས་པས་ནི་ཡིད་མི་བདེ་བ་ལས་གཞན་པའི་གཟུང་ངོ་།།དེ་ལ་ཡིད་དང་བདེ་བ་དང་།ཡིད་བདེ་བ་དང་།བཏང་སྙོམས་མི་དགེ་བ་aདང་།དགེ་བ་ཟག་པ་དང་བཅས་པ་རྣམས་ནི་
221. རྣམ་པར་སྨིན་པ་དང་བཅས་པ་དག་ཡིན་ནོ།།ཟག་པ་མེད་པ་རྣམས་དང་ལུང་དུ་མ་བསྟན་པ་རྣམས་ནི་རྣམ་པར་སྨིན་པ་མེད་པ་དག་ཡིན་ནོ།།སྡུག་བསྔལ་གྱི་དབང་པོ་ནི་དགེ་བ་དང་མི་དགེ་བ་ནི་རྣམ་པར་སྨིན་པ་དང་བཅས་པ་ཡིན་ནོ།།ལུང་དུ་མ་བསྟན་པ་ནི་རྣམ་པར་སྨིན་aཔ་མེད་པ་ཡིན་ནོ།།དད་པ་ལ་སོགས་པ་ཟག་པ་དང་བཅས་པ་རྣམས་ནི་རྣམ་པར་སྨིན་པ་དང་བཅས་པ་དག་ཡིན་ནོ།།ཟག་པ་མེད་པ་རྣམས་ནི་རྣམ་པར་སྨིན་པ་མེད་པ་དག་ཡིན་ནོ།།གཞན་ནི་རྣམ་པར་སྨིན་པ་མེད་པ་དག་ཡིན་ཞེས་བྱ་བར་གྲུབ་པོ།།དགེ་བ་ལ་སོགས་པའི་དྲི་བ་ལ།དགེ་བ་བརྒྱད།aདད་པ་ལ་སོགས་པ་གཅིག་ཏུ་དགེ་བ་རྣམས་སོ།།ཡིད་མི་བདེ་བ།རྣམ་གཉིས།དགེ་བ་ཡང་ཡིན།མི་དགེ་བ་ཡང་ངོ་།།ཡིད་དང་ཚོར་གཞན་ནི།རྣམ་གསུམ།དགེ་བ་དང་།མི་དགེ་བ་དང་།ལུང་དུ་མ་བསྟན་པ་དག་གོ།།གཞན་ནི་རྣམ་པ་གཅིག།བརྒྱད་པོ་དག་ནི་ལུང་དུ་མ་བསྟན་པ་ཁོ་aནའོ།།ཁམས་ཀྱི་དྲི་བ་ལ།དྲི་མེད་མ་གཏོགས་འདོད་པར་གཏོགས།།གཅིག་ཏུ་ཟག་པ་མེད་པ་མ་གཏོགས་པའི་ལྷག་མ་ནི་སྲིད་པས་འདོད་པར་གཏོགས་པའོ།།ཕོ་མོའི་དབང་དང་སྡུག་བསྔལ་དག།མ་གཏོགས་གཟུགས་གཏོགས།དྲི་མ་མེད་པ་ཡང་མ་གཏོགས་ཞེས་བྱ་བར་སྦྱར་ཏེ།སྡུག་aབསྔལ་དག།ཅེས་བྱ་བ་ནི་སྡུག་བསྔལ་དང་།ཡིད་མི་བདེ་བ་དག་གོ།།གཟུགས་ཅན་དང་།བདེ་བའང་མ་གཏོགས་གཟུགས་མེད་གཏོགས།།ཇི་སྐད་བཤད་པ་མ་གཏོགས་པའི་ལྷག་མ་ཅི་ཞེ་ན།ཡིད་དང་།སྲོག་དང་།བཏང་སྙོམས་ཀྱི་དབང་པོ་དག་དང་།དད་པ་ལ་སོགས་པ་ལྔ་པོ་aཡང་ངོ་།།སྤོང་བའི་དྲི་བ་ལ།ཡིད་དང་ཚོར་བ་གསུམ་རྣམ་གསུམ།།ཚོར་བ་གསུམ་ནི་བདེ་བ་དང་།ཡིད་བདེ་བ་དང་།བཏང་སྙོམས་རྣམས་སོ།།གཉིས་ཀྱིས་སྤང་བྱ་ཡིད་མི་བདེ།།ཡིད་མི་བདེ་བ་ནི་མཐོང་བ་དང་བསྒོམ་པ་གཉིས་ཀྱིས་སྤང་བར་བྱ་བ་ཡིན་ནོ།།དགུ་ནི་བསྒོམ་པས་སྤང་བར་བྱ་aཞེས་པའི་དབང་དུ་བྱས་ཏེ།མིག་ལ་སོགས་པ་དང་བརྒྱད་པ་སྲོག་དང་སྡུག་བསྔལ་གྱི་དབང་པོ་ནི་བསྒོམ་པས་སྤང་བར་བྱ་བ་དག་ཁོ་ན་ཡིན་ནོ།།ལྔ་པོ་ནི་སྤང་བར་བྱ་བ་ཡིན་
222. ཡང་།དད་པ་ལ་སོགས་པ་ལྔ་ནི་ཟག་པ་དང་བཅས་པ་དང་།ཟག་པ་མེད་པའི་ཕྱིར་བསྒོམ་པས་སྤང་བར་བྱ་བ་དག་aམ་ཡིན་པ་ཡང་ངོ་།།གསུམ་མིན་གཞན་གསུམ་ནི་སྤང་བྱ་མ་ཡིན་པ་ཉིད་དེ།ཟག་པ་མེད་པའི་ཕྱིར་རོ།།རྣམ་པའི་བྱེ་བྲག་བཤད་ཟིན་ནས་རྙེད་པ་བརྗོད་པར་བྱ་སྟེ།འདོད་པར་དང་པོ་རྣམ་སྨིན་གཉིས།།རྙེད་དེ།ལུས་ཀྱི་དབང་པོ་དང་།སྲོག་གི་དབང་པོའོ།།དེ་དག་ཀྱང་།རྫུས་
223. ཏེ་aསྐྱེ་བས་མིན།རྫུས་
224. ཏེ་སྐྱེ་བ་བཀག་པས་སྒོ་ང་ལས་སྐྱེ་བ་དང་།མངལ་ནས་སྐྱེ་བ་དང་།དྲོད་གཤེར་ལས་སྐྱེས་བ་དག་གིས་རྙེད་བར་རིག་པར་བྱའོ།།ཡིད་དང་བཏང་སྙོམས་དག་ཀྱང་ཉིང་མཚམས་སྦྱོར་བའི་ཚེ་ཉོན་མོངས་པ་ཅན་ཡིན་པའི་ཕྱིར་རྣམ་པར་སྨིན་པ་ལས་བྱུང་aབ་དག་མ་ཡིན་ནོ།།ཡང་རྫུས་
225. ཏེ་སྐྱེ་བ་དག་གིས་དུ་ཞིག་འཐོབ་
226. ཅེ་ན།དེ་ཡིས་
227. དྲུག་གམ།གལ་ཏེ་མཚན་མ་མེད་པ་ཞིག་ཡིན་ན་སྟེ།འདི་ལྟར་བསྐལ་པ་དང་པོ་པ་རྣམས་ལྟ་བུའོ།།དེ་དག་གིས་མིག་དང་།རྣ་བ་དང་།སྣ་དང་།ལྕེ་དང་།ལུས་དང་།སྲོག་གི་དབང་པོ་རྣམས་འཐོབ་བོ།།བདུན་aནམ་
228. ནི།གལ་ཏེ་མཚན་གཅིག་པ་ཞིག་ཡིན་ན་སྟེ།འདི་ལྟར་ལྟ་ལ་སོགས་པ་དག་ནའོ།།བརྒྱད་ནི་གལ་ཏེ་མཚན་གཉིས་པ་ཞིག་ཡིན་ནའོ།།ཇི་ལྟར་ངན་སོང་དག་ནའོ།།རེ་ཞིག་འདོད་པའི་ཁམས་ན་ནི་དེ་ལྟ་བུ་ཡིན་ནོ།།གཟུགས་ན་དྲུག་གོ།།འདོད་པའི་ཁམས་ན་མཚན་མ་མེད་པ་དག་aགིས་རྙེད་པ་གང་དག་ཡིན་པ་ཉིད་དོ།།གོང་མར་གཅིག།གཟུགས་མེད་པའི་ཁམས་སུ་དང་པོ་ཉིད་དུ་སྲོག་གི་དབང་པོ་གཅིག་ཁོ་ན་རྣམ་པར་སྨིན་པ་ཐོབ་
229. བོ།།རྙེད་པ་བཤད་ཟིན་ནས་གཏོང་བ་བརྗོད་པ།གཟུགས་མེད་དག་ཏུ་འཆི་བ་ནི།།སྲོག་དང་ཡིད་དང་བཏང་སྙོམས་ཉིད།།འགག་པར་འགྱུར་རོ་aགཟུགས་ན་བརྒྱད།།གཟུགས་ཀྱི་ཁམས་སུ་འཆི་བ་ན་གསུམ་པོ་དེ་དག་དང་།མིག་ལ་སོགས་པ་ལྔ་དང་དབང་པོ་བརྒྱད་འགག་གོ།།འདོད་པར་བཅུའམ་དགུའམ་བརྒྱད།།མཚན་གཉིས་པའི་ནི་བརྒྱད་པོ་དེ་དག་དང་ཕོ་དང་མོའི་དབང་པོ་དང་བཅུ་འགག་གོ།།མཚན་གཅིག་པ་ཞིག་ཡིན་ན་དགུའོ།།མཚན་མེད་aཔ་ཞིག་ཡིན་ན་བརྒྱད་དོ།།རིམ་གྱིས་
230. འཆི་བ་དག་ལ་བཞི།རིམ་གྱིས་
231. འཆི་ན་ལུས་དང་སྲོག་དང་ཡིད་དང་།བཏང་སྙོམས་ཀྱི་དབང་པོ་དག་འགག་གོ།།ཉོན་མོངས་པ་ཅན་དང་ལུང་དུ་མ་བསྟན་པའི་སེམས་ཀྱིས་འཆི་བ་ལ་ནི་ཚུལ་དེའོ།།དགེ་བའི་སེམས་ཀྱིས་ཀྱང་།དགེ་ལ་ཐམས་ཅད་དག་ཏུ་ལྔ།།ཐམས་aཅད་དུ་ཇི་སྐད་བཤད་པའི་དབང་པོ་རྣམས་དང་ལྷག་པར་དད་པ་ལ་སོགས་པའི་དབང་པོ་ལྔ་ནི་དགེ་བའི་སེམས་ཀྱིས་འཆི་བ་ལ་རིག་བར་བྱའོ།།དབང་པོའི་སྐབས་སུ་དབང་པོའི་ཆོས་ཐམས་ཅད་དཔྱད་པར་བྱ་སྟེ།དགེ་སྦྱོང་གི་ཚུལ་གྱི་
232. འབྲས་བུ་གང་ཞིག་དབང་པོ་དུ་དག་གིས་འཐོབ་ཅེ་ན།འབྲས་བུ་aཐ་མ་གཉིས་དགུས་འཐོབ།།རྒྱུན་དུ་ཞུགས་པ་དང་དགྲ་བཅོམ་པ་ཉིད་ཀྱི་འབྲས་བུ་དག་ནི་དབང་པོ་དགུས་ཐོབ་བོ།།དེ་ལ་རྒྱུན་དུ་ཞུགས་པའི་འབྲས་བུ་ནི་དད་པ་ལ་སོགས་པ་དང་།ཀུན་ཤེས་པ་དང་ལྡན་པའི་དབང་པོ་མ་གཏོགས་པ་དང་།ཡིད་དང་བཏང་སྙོམས་ཀྱི་དབང་པོ་དག་དང་དགུས་འཐོབ་aཔོ།།ཟག་པ་མེད་པ་གཉིས་ཀྱང་བྲལ་བས་ཐོབ་
233. པ་འདྲེན་པ་དང་གནས་པར་བྱེད་པ་ཉིད་ཀྱི་ཕྱིར་རིམ་པ་བཞིན་དུ་རིག་པར་བྱའོ།།དགྲ་བཅོམ་པ་ཉིད་ནི་དད་པ་ལ་སོགས་པ་དང་།ཀུན་ཤེས་བྱེད་པའི་དབང་པོ་མ་གཏོགས་པ་དག་དང་།ཡིད་ཀྱི་དབང་པོ་དང་།བདེ་བ་དང་།བཏང་སྙོམས་ཀྱི་aདབང་པོ་རྣམས་
234. ལས་གང་ཡང་རུང་བ་ཞིག་དང་།དགུས་འཐོབ་བོ།།གཉིས་ནི་བདུན་དང་བརྒྱད་དང་དགུས།།དེ་ལ་རེ་ཞིག་གལ་ཏེ།ལན་ཅིག་ཕྱིར་འོང་བའི་འབྲས་བུ་མཐར་གྱིས་ཐོབ་
235. ལ།དེ་ཡང་འཇིག་རྟེན་པའི་ལམ་གྱིས་ཐོབ་
236. ན་ནི་དད་པ་ལ་སོགས་པ་ལྔ་དང་།བཏང་སྙོམས་དང་།aཡིད་ཀྱི་དབང་པོ་དང་དབང་པོ་བདུན་དག་གིས་འཐོབ་པོ།།འོན་ཏེ་འཇིག་རྟེན་ལས་འདས་པས་
237. ནི་ཀུན་ཤེས་པའི་དབང་པོ་བརྒྱད་པ་ཡིན་ནོ།།ཅི་སྟེ་ཕལ་ཆེར་ལ་འདོད་ཆགས་དང་བྲལ་བ་ཞིག་གིས་འཐོབ་ན་ནི་དེ་དགུས་འཐོབ་སྟེ།དེ་གང་དག་ཁོ་ནས་རྒྱུན་དུ་ཞུགས་པའི་འབྲས་བུ་འཐོབ་པ་aཁོ་ན་བཞིན་ནོ།།གལ་ཏེ་ཕྱིར་མི་འོང་བའི་འབྲས་བུ་མཐར་གྱིས་ཐོབ་
238. ལ།དེ་འཇིག་རྟེན་དང་འཇིག་རྟེན་ལས་འདས་པ་དག་གིས་ཐོབ་
239. ན་ལན་ཅིག་ཕྱིར་འོང་བའི་འབྲས་བུ་བཞིན་དུ་བདུན་དང་བརྒྱད་ཀྱིས་འཐོབ་བོ།།ཅི་སྟེ་འདོད་ཆགས་དང་བྲལ་བ་ཞིག་གིས་ཐོབ་
240. ན་ནི་དེ་དགུས་འཐོབ་སྟེ།རྒྱུན་དུ་aཞུགས་པའི་འབྲས་བུ་ཇི་ལྟ་བ་བཞིན་ནོ།།ཡང་འདིར་རྟེན་གྱི་བྱེ་བྲག་ལས་བདེ་བ་དང་།ཡིད་བདེ་བ་དང་།བཏང་སྙོམས་ཀྱི་དབང་པོ་རྣམས་ལས་གང་ཡང་རུང་བ་ཞིག་ཡིན་ནོ།།འོ་ན་ཆོས་མངོན་པ་ལས་དབང་པོ་དུ་ཞིག་གིས་དགྲ་བཅོམ་པ་ཉིད་
241. འཐོབ་ཅེ་ན།སྨྲས་པ།བཅུ་གཅིག་གིས་aཞེས་བཤད་པ་ཇི་ལྟར་དགུ་དག་གིས་ཤེ་
242. ན།དེ་ནི་དགུ་ཁོ་ནས་འཐོབ་སྟེ།བཅུ་གཅིག་དག་གིས་དགྲ་བཅོམ་ཉིད།།འགའ་ཞིག་སྲིད་ཕྱིར་བཤད་པ་ཡིན།།གང་ཟག་འགའ་ཞིག་གིས་ཡོངས་སུ་ཉམས་ཤིང་ཡོངས་སུ་ཉམས་ནས་བདེ་བ་དང་།ཡིད་བདེ་བ་དང་།བཏང་སྙོམས་ཀྱི་དབང་པོ་aདག་གིས་དགྲ་བཅོམ་པ་ཉིད་འཐོབ་པ་སྲིད་པ་ཡོད་པས་དེའི་ཕྱིར་བཅུ་གཅིག་དག་གིས་ཞེས་གསུངས་སོ།།དབང་པོ་གང་ཞིག་དང་ལྡན་ན་གདོན་མི་ཟ་བར་དབང་པོ་དུ་དག་དང་ལྡན་པ་ཞེས་བྱ་བ་འདི་དཔྱད་པར་བྱ་སྟེ།དེ་ལ།བཏང་སྙོམས་དང་
243. ནི་སྲོག་དང་ནི།།ཡིད་
244. དང་ལྡན་aལ་ངེས་གསུམ་ལྡན།།དེ་ནི་གདོན་མི་ཟ་བར་གསུམ་ཁོ་ན་སྟེ།འདི་དག་ནི་ཕན་ཚུན་མེད་ན་མི་ལྡན་པ་ཡིན་གྱི་
245. ལྷག་མ་རྣམས་དང་ནི་མ་ངེས་ཏེ།ལྡན་པ་ཡང་ཡོད།མི་ལྡན་པ་ཡང་ཡོད་དོ།།བདེ་ལུས་ལྡན་ལ་
246. བཞི་དག་དང་།།གང་བདེ་བ་དང་ལུས་དག་དང་ལྡན་པ་དེ་ནི་དབང་པོ་བཞི་སྟེ།དེ་གསུམ་aདང་འདི་དག་གི་
247. གཅིག་ལྷག་པས་སོ།།མིག་སོགས་ལྡན་པ་ལྔ་དང་ལྡན།།གང་ཞིག་མིག་གི་དབང་པོ་
248. ལྡན་པ་དེ་ནི་གདོན་མི་ཟ་བར་བཏང་སྙོམས་དང་།སྲོག་དང་།ཡིད་དང་།ལུས་ཀྱི་དབང་པོ་དག་དང་དེ་དང་དབང་པོ་ལྔ་དང་ལྡན་ཏེ།རྣ་བ་དང་།སྣ་དང་།ལྕེའི་དབང་པོ་དག་དང་ལྡན་པ་ཡང་དེ་དང་འདྲ་བར་རིག་aཔར་བྱའོ།།ཡིད་བདེ་ལྡན་ཡང་།གང་ཞིག་ཡིད་བདེ་བའི་དབང་པོ་དང་ལྡན་པ་དེ་ཡང་གདོན་མི་ཟ་བར་བཏང་སྙོམས་དང་།སྲོག་དང་།ཡིད་དང་།བདེ་བ་དང་།ཡིད་བདེ་བ་དང་།དབང་པོ་ལྔ་དང་ལྡན་ནོ།།སྡུག་བསྔལ་ལྡན།བདུན་དང་།གང་ཞིག་སྡུག་བསྔལ་གྱི་དབང་པོ་དང་ལྡན་པ་དེ་ནི་གདོན་མི་ཟ་བར་ལུས་དང་།aསྲོག་དང་།ཡིད་དག་དང་།ཚོར་བའི་དབང་པོ་བཞི་དང་བདུན་དང་ལྡན་ནོ།།མོའི་དབང་སོགས་ལྡན།བརྒྱད་དང་།གང་ཞིག་མོའི་དབང་པོ་དང་ལྡན་པ་དེ་ནི་གདོན་མི་ཟ་བར་བདུན་པོ་དེ་དག་དང་མོའི་དང་བརྒྱད་དང་ལྡན་ནོ།།སོགས་ཞེས་བྱ་བའི་སྒྲས་ནི་ཕོའི་
249. དབང་པོ་དང་།ཡིད་མི་བདེ་བ་དང་།དད་པ་aལ་སོགས་པ་གཟུང་
250. སྟེ།དེ་དག་དང་ལྡན་པ་ནི་རེ་རེ་ཞིང་ཡང་བརྒྱད་དང་ལྡན་པ་ཡིན་ཏེ།བདུན་པོ་དེ་དག་དང་།ཕོའི་དབང་པོ་དང་ལྡན་ནོ།།ཡིད་མི་བདེ་བའི་དབང་པོ་ཡང་དེ་དང་འདྲའོ།།དད་པ་ལ་སོགས་པ་དང་ལྡན་པ་ནི་ལྔ་པོ་དེ་
251. དག་དང་།བཏང་སྙོམས་དང་།སྲོག་དང་།ཡིད་དང་ལྡན་ནོ།།ཀུན་ཤེས་aལྡན་པ་ཡི།།དབང་པོ་ལྡན་ལ་བཅུ་གཅིག་ལྡན།།གང་ཞིག་ཀུན་ཤེས་པའི་དབང་པོ་དང་ལྡན་པ་དེ་ནི་གདོན་མི་ཟ་བར་བདེ་བ་དང་།ཡིད་བདེ་བ་དང་།བཏང་སྙོམས་དང་།སྲོག་དང་
252. །ཡིད་དང་དད་པ་ལ་སོགས་པ་དག་དང་།ཀུན་ཤེས་པའི་དབང་པོ་དང་།བཅུ་གཅིག་དང་ལྡན་ནོ།།དེ་བཞིན་དུ་ཀུན་aཤེས་པ་དང་ལྡན་པའི་དབང་པོ་དང་ལྡན་པ་ཡང་བཅུ་པོ་དེ་དག་ཉིད་དང་ཀུན་ཤེས་པ་དང་ལྡན་པའི་དབང་པོ་དང་ལྡན་ནོ།།ཀུན་ཤེས་བྱེད་པའི་དབང་ལྡན་ལ།།བཅུ་གསུམ་ངག་དང་ལྡན་པ་ཡིན།།ཡིད་དང་།སྲོག་དང་།ལུས་ཀྱི་དབང་པོ་དག་དང་།ཚོར་བའི་དབང་པོ་བཞི་དག་དང་།དད་པ་ལ་སོགས་པ་aདང་།ཀུན་ཤེས་པར་བྱེད་པའི་དབང་པོ་དང་ལྡན་ནོ།།གང་ཞིག་ནང་ན་ཉུང་བ་དང་ལྡན་པ་དེ་དབང་པོ་ཇི་སྙེད་ཅིག་དང་ལྡན་ཞེ་ན།དགེ་མེད་ནང་ན་ཉུང་ལྡན་པ།།ལུས་ཚོར་སྲོག་ཡིད་བརྒྱད་དང་ལྡན།།དགེ་བའི་རྩ་བ་ཀུན་དུ་ཆད་པ་སྟེ།དེ་ནང་ན་ཉུང་བ་དག་དང་ལྡན་ན་ཚོར་བ་ལྔ་དག་དང་།ལུས་དང་།aཡིད་དང་།སྲོག་དང་།དབང་པོ་བརྒྱད་དང་ལྡན་ནོ།།ཇི་ལྟར་དགེ་བ་མེད་པ་ལྟར།།གཟུགས་མེད་བྱིས་པའང་དེ་བཞིན་ཏེ།།བཏང་སྙོམས་སྲོག་ཡིད་དགེ་རྣམས་དང་།།སོ་སོའི་སྐྱེ་བོ་བཏང་སྙོམས་དང་།།སྲོག་དང་།ཡིད་དང་།དད་པ་ལ་སོགས་པ་ལྔ་དང་ལྡན་ནོ།།ཡང་གང་ཞིག་ནང་ན་aདབང་པོ་མང་པོ་དང་ལྡན་པ་དེ་ཇི་སྙེད་ཅིག་དང་ལྡན་ཞེ་ན།མང་པོར་ལྡན་ན་བཅུ་དགུ་སྟེ།།དྲི་མ་མེད་རྣམས་མ་གཏོགས་སོ།།མཚན་གཉིས།ཟག་པ་མེད་པ་གསུམ་མ་གཏོགས་པ་མཚན་གཉིས་པ་ནི་བཅུ་དགུ་དང་ལྡན་ནོ།།གཞན་ཡང་གང་ཞིག་ཅེ་ན།འཕགས་པ་ཆགས་བཅས་ཏེ།aམཚན་གཅིག་དྲི་མེད་གཉིས་མ་གཏོགས།།སློབ་པ་འདོད་ཆགས་དང་མ་བྲལ་བ་མཚན་གཅིག་པ་ཀུན་ཤེས་པ་དང་ལྡན་པའི་དབང་པོ་དང་གཉིས་པོ་ལས་གང་ཡང་རུང་བ་གཅིག་
253. དང་ལྡན་པ་མ་གཏོགས་པ་བཅུ་དགུ་དང་ལྡན་པའོ།།དབང་པོ་རྣམས་ཀྱི་རབ་ཏུ་དབྱེ་བ་རྒྱས་པར་བཤད་ཟིན་ནས།འདི་aདཔྱད་པར་བྱ་སྟེ།ཀྱི་
254. འདུས་བྱས་ཀྱི་ཆོས་འདི་དག་ཇི་ལྟར་མཚན་ཉིད་ཐ་དད་པ་དེ་བཞིན་དུ་ཐ་དད་པར་སྐྱེ་བ་ཞིག་ཡིན་ནམ།འོན་ཏེ་ཁ་ཅིག་ངེས་པར་ལྷན་ཅིག་སྐྱེ་བ་ཡང་ཡོད་ཅེ་ན།སྨྲས་པ།ཡོད་དེ།ཆོས་འདི་དག་ཐམས་ཅད་ནི་གཟུགས་དང་།སེམས་དང་སེམས་ལས་བྱུང་བ་དག་དང་།aསེམས་དང་ལྡན་པ་མ་ཡིན་པ་དག་དང་།འདུས་མ་བྱས་པ་དང་ལྔར་
255. འགྱུར་རོ།།དེ་ལ་འདུས་མ་བྱས་ལ་ནི་སྐྱེ་བ་མེད་པ་ཉིད་དོ།།ཆོས་གཟུགས་ཅན་རྣམས་ཀྱི་ངེས་པ་ནི་འདི་ཡིན་ཏེ།འདོད་ན་དབང་པོ་མེད་པ་དང་།སྒྲ་མེད་ཕྲ་རབ་རྡུལ་རྫས་བརྒྱད།།ཐམས་ཅད་ལས་ཕྲ་བའི་གཟུགས་ནི་བསགས་aཔའི་རྡུལ་ཕྲ་རབ་ཅེས་བྱ་སྟེ།དེ་འདོད་པའི་ཁམས་ན་སྒྲ་ཡང་མེད་དབང་པོ་ཡང་མེད་པ་ཞིག་ཡིན་ན་ནི་རྫས་བརྒྱད་དང་ལྡན་པར་སྐྱེ་སྟེ།འབྱུང་བ་ཆེན་པོ་བཞི་དང་།གཟུགས་དང་།དྲི་དང་།རོ་དང་།རེག་བྱ་རྣམས་སོ།།ལུས་དབང་ལྡན་ལ་རྫས་དགུའོ།།གང་རྫས་བརྒྱད་དང་།ལུས་aཀྱི་དབང་པོ་ཡོད་པ་དེ་ནི་དེ་ཉིད་དང་དགུའོ།།དབང་པོ་གཞན་ལྡན་རྫས་བཅུའོ།།གང་ལ་མིག་ལ་སོགས་པ་གང་ཡང་རུང་བ་ཞིག་ཡོད་པ་དེ་ཁོ་ན་དང་བཅུ་པའོ།།དེ་དག་སྒྲ་དང་བཅས་པ་ཞིག་ཏུ་སྐྱེ་ན་ཡང་རྫས་དགུ་དང་།བཅུ་དང་།
256. བཅུ་གཅིག་དང་ལྡན་ནོ།།རྫས་ཀྱི་སྒྲ་
257. ཡང་འདིར་འགྱུར་
258. བའི་རིགས་ཀྱི་དོན་aཏོ།།དེ་བཞིན་དུ་གཟུགས་ལ་སོགས་པ་སོ་སོར་འབྱུང་བ་བཞི་ལ་བརྟེན་པར་འདོད་དོ།།གཟུགས་ལ་སོགས་པ་རྫས་ཀྱི་སྒྲ་ནི་སྐྱེ་མཆེད་ཀྱི་དོན་ཅན་ནོ།།དེ་ལྟ་ན་ཡང་དབྱིབས་ལ་སོགས་པར་
259. གྲུབ་བོ།།གཟུགས་ཅན་རྣམས་ཀྱི་ངེས་པར་ལྷན་ཅིག་འབྱུང་བ་བཤད་ཟིན་ནས་ལྷག་མ་རྣམས་ཀྱི་བརྗོད་པར་བྱ་སྟེ།སེམས་aདང་སེམས་བྱུང་ངེས་ལྷན་ཅིག།ཐམས་ཅད་འདུས་བྱས་མཚན་ཉིད་དང་།།ཐོབ་པའམ།ཐོབ་པ་དང་ནི་སེམས་ཅན་དུ་སྟོན་པ་ཁོ་ན་དང་ལྷན་ཅིག་སྐྱེའི་གཞན་དང་ནི་མ་ཡིན་ནོ་ཞེས་བྱེ་བྲག་ཏུ་བྱ་བའི་ཕྱིར་འམ་
260. ཞེས་བྱ་བའི་སྒྲ་སྨོས་སོ།།སེམས་ལས་བྱུང་བ་རྣམས་ཞེས་བརྗོད་པ་སེམས་ལས་བྱུང་བ་དེ་དག་གང་ཞེ་ན།aསེམས་བྱུང་རྣམ་ལྔ་སྟེ།ས་མང་
261. ལ་སོགས་ཐ་དད་ཕྱིར།།འདི་ལྟ་སྟེ།ས་མང་པོ་
262. དག་དང་།དགེ་བའི་ས་མང་པོ་པ་རྣམས་དང་།ཉོན་མོངས་པའི་ས་མང་པོ་པ་རྣམས་དང་།མི་དགེ་བའི་ས་མང་པོ་པ་རྣམས་དང་།ཉོན་མོངས་པ་ཆུང་ངུའི་ས་པ་རྣམས་སོ།།ཚོར་དང་སེམས་པ་འདུ་ཤེས་དང་།།aའདུན་
263. དང་རེག་དང་བློ་གྲོས་དྲན།།ཡིད་ལ་བྱེད་དང་མོས་པ་དང་།།ཏིང་ངེ་འཛིན་སེམས་ཐམས་ཅད་ལ།།དེ་ལ་ཚོར་བ་ནི་བཤད་ཟིན་ཏོ།།སེམས་པ་ནི་སེམས་མངོན་པར་འདུ་བྱེད་པའོ།།འདུ་ཤེས་ནི་བརྗོད་ཟིན་ཏོ།།འདུན་པ་ནི་བྱེད་འདོད་པའོ།།རེག་པ་ནི་ཡུལ་དང་དབང་པོ་དང་རྣམ་པར་ཤེས་aཔ་འདུན་
264. པ་ལས་སྐྱེས་པའི་རེག་པའོ།།བློ་གྲོས་ནི་ཤེས་རབ་སྟེ།ཆོས་རབ་ཏུ་རྣམ་པར་འབྱེད་པའོ།།དྲན་པ་ནི་དམིགས་པ་མ་བརྗེད་
265. པའོ།།ཡིད་ལ་བྱེད་པ་ནི་སེམས་ཀྱི་འཇུག་པའོ།།མོས་པ་ནི་འདོད་པའོ།།ཏིང་ངེ་འཛིན་ནི་སེམས་རྩེ་གཅིག་པ་ཉིད་དོ།།འདི་དག་ནི་ས་ཐམས་ཅད་ལ་འབྱུང་ངོ་།།དད་དང་aབག་ཡོད་ཤིན་ཏུ་སྦྱངས།།བཏང་སྙོམས་ངོ་ཚ་ཤེས་ཁྲེལ་ཡོད།།རྩ་བ་གཉིས་རྣམ་མི་
266. འཚེ་དང་།།བརྩོན་འགྲུས་རྟག་ཏུ་དགེ་ལ་འབྱུང་།།དེ་ལ་དད་པ་ནི་སེམས་དང་བའོ།།བག་ཡོད་པ་ནི་དགེ་བའི་ཆོས་རྣམས་བསྒོམ་པ་སྟེ།དེ་དག་ལ་གཅེས་སུ་འཛིན་པས་ཀུན་དུ་སྲུང་བ་ཞེས་བྱ་བའི་དོན་ཏོ།།aཤིན་ཏུ་སྦྱངས་པ་ནི་སེམས་ལས་སུ་རུང་བ་ཉིད་དོ།།བཏང་སྙོམས་ནི་སེམས་མཉམ་པ་ཉིད་དང་སེམས་
267. ལྷུན་གྱིས་གྲུབ་པ་ཉིད་དོ།།ངོ་ཚ་ཤེས་པ་དང་ཁྲེལ་ཡོད་པ་ནི་འོག་ནས་འཆད་པར་འགྱུར་རོ།།རྩ་བ་གཉིས་ནི་ཆགས་པ་མེད་པ་དང་།ཞེ་སྡང་མེད་པ་དག་གོ།།གཏི་མུག་མེད་པ་ཡང་ཡོད་མོད་ཀྱི་aདེ་ཡང་ཤེས་རབ་སྟེ།ས་མང་པོ་པར་བཤད་དོ།།རྣམ་པར་མི་འཚེ་བ་ནི་རྣམ་པར་ཐོ་མི་འཚམས་
268. པའོ།།བརྩོན་འགྲུས་ནི་དགེ་བ་ལ་སེམས་མངོན་པར་སྤྲོ་བའོ།།འདི་དག་ནི་དགེ་བའི་སེམས་ཐམས་ཅད་ལ་འབྱུང་བའོ།།རྨོངས་དང་བག་མེད་ལེ་ལོ་དང་།།མ་དད་པ་དང་རྨུགས་དང་རྒོད།།ཉོན་aམོངས་ཅན་ལ་རྟག་ཏུ་འབྱུང་།།དེ་ལ་རྨོངས་པ་ནི་མི་ཤེས་པ་དང་མི་གསལ་བའོ།།བག་མེད་པ་ནི་བག་ཡོད་བའི་མི་མཐུན་པའོ།།ལེ་ལོ་ནི་བརྩོན་འགྲུས་ཀྱི་མི་མཐུན་བའི་ཕྱོགས་སོ།།མ་དད་པ་ནི་དད་པའི་མི་མཐུན་པའོ།།རྨུགས་པ་ནི་སེམས་ལས་སུ་མི་རུང་བའོ།།རྒོད་པ་ནི་སེམས་རྣམ་aཔར་མ་ཞི་བ་སྟེ།འདི་དག་ནི་ཉོན་མོངས་པ་ཅན་གྱི་སེམས་ཐམས་ཅད་ལ་
269. འབྱུང་ངོ་།།མི་དགེ་ལ་ནི་ཁྲེལ་མེད་དང་།།ངོ་ཚ་མེད་པའོ།།དེ་དག་གི་མཚན་ཉིད་ནི་འོག་ནས་འཆད་དོ།།ཁྲོ་བ་དང་།ཁོན་དུ་འཛིན་དང་གཡོ་དང་ནི།།ཕྲག་དོག་འཚིག་འཆབ་སེར་སྣ་དང་།།སྒྱུ་
270. དང་རྒྱགས་aདང་རྣམ་
271. འཚེ་ནི།།ཉོན་མོངས་ཆུང་ངུའི་ས་པ་རྣམས།འདི་དག་ནི་མ་རིག་པ་ཙམ་དང་།བསྒོམ་པས་སྤང་བར་བྱ་བ་དང་།ཡིད་ཀྱི་ས་པ་ཁོ་ན་དང་མཚུངས་པར་ལྡན་པའི་ཕྱིར་ཉོན་མོངས་པ་ཆུང་ངུའི་ས་པར་བརྗོད་དོ།།འདི་དག་གི་རྒྱས་པར་བཤད་པ་ནི་ཕྱིས་འཆད་དོ།།སེམས་གང་ཞིག་aལ་སེམས་ལས་བྱུང་བ་དུ་ཞིག་གདོན་མི་ཟ་བར་འབྱུང་བ་
272. བརྗོད་པར་བྱ་སྟེ།རེ་ཞིག་འདོད་པ་ན་སྤྱོད་པའི་སེམས་ནི་རྣམ་པ་ལྔ་སྟེ་དགེ་བ་ལ་སོགས་པའོ།།དེ་ལ།འདོད་པའི་དགེ་བའི་སེམས་ལ་ནི།།རྟོག་དང་དཔྱོད་དང་བཅས་པའི་ཕྱིར།།སེམས་ལས་བྱུང་བ་ཉི་ཤུ་གཉིས།།ས་མང་པོ་པ་aབཅུ་དང་།དགེ་བའི་མང་པོ་པ་བཅུ་དང་།རྟོག་པ་དང་།དཔྱོད་པ་དག་གོ།།ལ་ལ་དག་ཏུ་འགྱོད་པ་བསྣན།།དེ་ལ་གང་དགེ་བ་མ་བྱས་པ་དང་།མི་དགེ་བ་བྱས་ནས་གདུང་བ་གང་ཡིན་པ་སྟེ།དེ་ནི་མི་དགེ་བ་བྱས་པ་ལ་དམིགས་པའི་ཡིད་ལ་གཅགས་པ་དགེ་བ་aལ་འགྱོད་པའོ།།དེ་ནི་གང་ལ་ཡོད་པ་དེ་ལ་སེམས་ལས་བྱུང་བ་ཉི་ཤུ་རྩ་གསུམ་འབྱུང་ངོ་།།མི་དགེ་ལ་ནི་མ་འདྲེས་དང་།།ལྟ་དང་ལྡན་པའང་ཉི་ཤུ་འབྱུང་།།མ་འདྲེས་པ་ཞེས་བྱ་བ་ནི་སེམས་གང་ལ་མ་རིག་པ་འབའ་ཞིག་པ་སྟེ
273. །དེ་ལ་ས་མང་པོ་པ་བཅུ་དང་།ཉོན་མོངས་པའི་ས་མང་པོ་པ་དྲུག་དང་།མི་དགེ་aབའི་ས་མང་པོ་པ་གཉིས་དང་།རྟོག་པ་དང་།དཔྱོད་པའོ།།མི་དགེ་བའི་ལྟ་བ་དང་ལྡན་པ་ཡང་ཉི་ཤུ་འབྱུང་སྟེ།གང་ཁོ་ན་མ་འདྲེས་པ་ལའོ།།ལྟ་བ་ཡང་མི་དགེ་བ་འཇིག་ཚོགས་དང་།མཐར་འཛིན་པ་མ་གཏོགས་པ་ཤེས་རབ་ཀྱི་རང་བཞིན་ཡིན་པས་བསྣན་པ་མ་ཡིན་ནོ།།ཉོན་མོངས་བཞི་དང་ཁྲོ་aསོགས་དང་།།འགྱོད་པ་དང་ནི་ཉི་ཤུ་གཅིག།དེ་ལ་ཉོན་མོངས་པ་བཞི་ནི་འདོད་ཆགས་དང་།ཁོང་ཁྲོ་དང་།ང་རྒྱལ་དང་།ཐེ་ཚོམ་མོ།།ཁྲོ་བ་ལ་སོགས་པ་ནི་བཤད་ཟིན་ཏོ།།འགྱོད་པ་ནི་མི་དགེ་བ་སྟེ་དགེ་བ་ལས་བཟློག་པས་སོ།།འདི་དག་གང་ལ་ཡོད་པ་དེ་ནི་ཉི་ཤུ་རྩ་གཅིག་ཡིན་ཏེ།འདི་དག་ཁོ་aན་ལས་གང་ཡང་རུང་བ་ཅིག་ལྷག་པར་བྱས་ནས་སོ།།བསྒྲིབས་ལ་བཅོ་བརྒྱད།འདོད་པའི་ཁམས་ན་འཇིག་ཚོགས་ལ་ལྟ་བ་དང་།མཐར་འཛིན་པར་ལྟ་བ་དང་མཚུངས་པར་ལྡན་པའི་སེམས་ནི་བསྒྲིབས་པ་སྟེ།དེ་ལ་སེམས་ལས་བྱུང་བ་བཅོ་བརྒྱད་འབྱུང་སྟེ།ས་མང་པོ་པ་བཅུ་དང་།ཉོན་མོངས་པའི་aས་མང་པོ་པ་དྲུག་དང་།རྟོག་པ་དང་།དཔྱོད་པའོ།།ལུང་མ་བསྟན།གཞག་ལ་བཅུ་གཉིས་དག་ཏུ་འདོད།།མ་བསྒྲིབས་ལ་ལུང་དུ་མ་བསྟན་པའི་སེམས་ལ་ས་མང་པོ་པ་བཅུ་དང་།རྟོག་པ་དང་།དཔྱོད་པ་ཞེས་བྱ་བ་བཅུ་གཉིས་སོ།།གཉིད་
274. ནི་ཀུན་ལ་མི་འགལ་ཕྱིར།།གང་ལ་ཡོད་པ་དེས་བསྣན་aཏོ།།གཉིད་ནི་ཇི་སྐད་བཤད་པ་ཐམས་ཅད་དང་མི་འགལ་ཏེ།དེའི་ཕྱིར་གང་ལ་ཡོད་པ་དེ་ལ་དེས་བསྣན་
275. པར་རིག་པར་བྱའོ།།གང་དེ་ལྟར་འདོད་པའི་ཁམས་ལ་སེམས་བྱུང་ངེས་པར་བཤད་པ།དེ་ལས་འགྱོད་གཉིད་མི་དགེ་རྣམས།།བསམ་གཏན་དང་པོ་དག་ན་མེད།།བསམ་གཏན་དང་པོ་ན་ནི་aཇི་སྐད་བཤད་པ་དེ་ལས་འགྱོད་པ་དང་།གཉིད་དང་།གང་ཡང་ཅུང་ཟད་མི་དགེ་བ་གཡོབ་ལ་སོགས་པ་ཐམས་ཅད་དུ་མེད་དེ།གཞན་ཐམས་ཅད་ནི་དེ་དང་འདྲའོ།།བསམ་གཏན་དང་པོ་ན་མེད་པ་གང་དག་ཡིན་པ་དེ་དག་ཁོ་ན་དང་།རྟོག་པའང་བསམ་གཏན་ཁྱད་པར་ཅན།།དེའི་གང་
276. ན་དཔྱོད་aཔ་ཡང་
277. མེད་དེ་ལྷག་མ་ནི་དེ་དང་འདྲའོ།།ད་ནི་གཞུང་ལས་བྱུང་བ་ཁ་ཅིག་གི་ཐ་དད་དུ་བྱ་བ་འབྱུང་བ་བརྗོད་པར་བྱ་སྟེ།ངོ་ཚ་མེད་པ་དང་།ཁྲེལ་མེད་པ་
278. ཐ་དད་དུ་བྱ་བ་ཅི་ཞིག་ཡོད་ཅེ་ན།མ་གུས་ངོ་ཚ་མེད།ཡོན་ཏན་རྣམས་དང་ཡོན་ཏན་ཅན་རྣམས་ལ་མ་གུས་པ་ཉིད་ནི་བཀུར་པ་མེད་པ་ཉིད་aདེ་ངོ་ཚ་མེད་པའོ།།ཁྲེལ་མེད།ཁ་ན་མ་ཐོ་འཇིགས་མི་ལྟ།།ཁ་ན་མ་ཐོ་བ་ཞེས་བྱ་བ་ནི་དམ་པ་རྣམས་ཀྱིས་སྨད་པ་སྟེ།དེ་ལ་འཇིག་
279. པར་མི་ལྟ་བ་ནི་ཁྲེལ་མེད་པའོ།།འདིར་འཇིགས་པ་ནི་མི་འདོད་པའི་འབྲས་བུ་སྟེ།འདི་ལས་འཇིགས་པར་འགྱུར་བའི་ཕྱིར་རོ།།བཟློག་པ་ནི་ངོ་ཚ་ཤེས་aཔ་དང་ཁྲེལ་ཡོད་པ་ཡིན་པར་རིག་པར་བྱའོ།།དགའ་བ་དང་གུས་པ་ལ་ཐ་དང་དུ་བྱ་བ་ཅི་ཞིག་ཡོད་ཅེ་ན།དགའ་དང་།དགའ་བ་ནི་རྣམ་པ་གཉིས་དང་།།ཉོན་མོངས་པ་ཅན་ནི་སྲེད་
280. པ་སྟེ།དཔེར་ན་བུ་དང་ཆུང་མ་ལ་སོགས་པ་ལྟ་བུའོ།།ཉོན་མོངས་པ་ཅན་མ་ཡིན་པ་ནི་དད་པ་སྟེ།དཔེར་ན་aསྟོན་པ་དང་བླ་མ་དང་ཡོན་ཏན་ཅན་རྣམས་ལ་བྱ་བ་བཞིན་ནོ།།གུས་ཉིད་ངོ་ཚ་ཤེས།གུས་པ་ནི་ངོ་ཚ་ཤེས་པ་ཇི་སྐད་བཤད་པ་བཞིན་ནོ།།དེ་གཉིས་འདོད་དང་གཟུགས་དག་ན།།གཟུགས་མེད་པ་ཡི་ཁམས་ན་ནི།།གང་ཟག་ལ་དམིགས་པའི་དགའ་བ་དང་གུས་པ་དག་མེད་དོ།།aརྣམ་པར་རྟོག་པ་དང་།དཔྱོད་པ་དག་ལ་ཐ་དད་དུ་བྱ་བ་ཅི་ཡོད་ཅེ་ན།རྟོག་དང་དཔྱོད་པ་རྩིང་ཞིབ་ཉིད།།སེམས་ཀྱིའོ་ཞེས་འོག་ནས་འཆད་དེ།རྟོག་པ་ནི་སེམས་རྩིང་བའོ།།དཔྱོད་པ་ནི་སེམས་ཞིབ་པའོ།།ང་རྒྱལ་དང་རྒྱགས་པ་དག་ལ་ཐ་དད་དུ་བྱ་བ་ཅི་ཞིག་ཡོད་ཅེ་ན།ང་aརྒྱལ་ཁེངས་པ་རྒྱགས་པ་ནི།།རང་གི་ཆོས་ལ་ཆགས་པ་ཡི།།སེམས་ནི་ཡོངས་སུ་གཏུགས་པའོ།།ཕ་རོལ་པོ་ལས་གང་ཡང་རུང་བའི་ཁྱད་པར་ཞིག་ཡོངས་སུ་བཏགས་ནས་སེམས་ཁེངས་པ་ནི་ང་རྒྱལ་ལོ།།རྒྱགས་པ་ནི་རང་གི་ཆོས་ཁོ་ན་ལ་ཆགས་པའི་སེམས་ཡོངས་སུ་གཏུགས་པ་aགང་ཡིན་པའོ།།སེམས་ལས་བྱུང་བ་རྣམས་སེམས་
281. དང་བཅས་ཏེ་བཤད་ཟིན་ཏོ།།གསུང་རབ་ལས་འདི་དག་གི་
282. ཐ་སྙད་དུ་འདོགས་པའི་ཕྱིར་དེ་དག་གི་མིང་འདི་དག་བརྗོད་དེ།སེམས་དང་ཡིད་དང་རྣམ་ཤེས་ནི།།དོན་གཅིག་འབྱེད་པས་ན་སེམས་སོ།།གོ་བས་ན་ཡིད་aདོ།།རྣམ་པར་ཤེས་པས་ན་རྣམ་པར་ཤེས་པའོ།།སེམས་དང་སེམས་བྱུང་དང་།རྟེན་དང་དམིགས་དང་རྣམ་བཅས་དང་།།མཚུངས་པར་ལྡན་པའང་དོན་གཅིག་སྟེ།།སེམས་དང་སེམས་ལས་བྱུང་བ་དེ་དག་ཉིད་དབང་པོ་ལ་བརྟེན་
283. པའི་ཕྱིར་རྟེན་དང་བཅས་པ་དག་ཅེས་བྱའོ།།ཡུལ་ལ་འཛིན་པའི་ཕྱིར་aདམིགས་པ་དང་བཅས་པ་དག་གོ།།དམིགས་པ་དེ་ཉིད་ལ་སེམས་རྣམ་པ་རེ་རེ་ནས་བྱེ་བྲག་ཏུ་གཅོད་པའི་ཕྱིར་རྣམ་པ་དང་བཅས་པ་དག་གོ།།མཉམ་པར་ལྡན་པའི་ཕྱིར་མཚུངས་པར་ལྡན་པ་དག་གོ།།རྣམ་པ་གང་དག་གིས་མཚུངས་པར་ལྡན་ཞེ་ན།གསུངས་པ།རྣམ་པ་ལྔ།མཚུངས་པ་རྣམ་པ་aལྔ་པོ་རྟེན་
284. དང་།དམིགས་པ་དང་།རྣམ་པ་དང་།དུས་དང་།རྫས་མཚུངས་པ་དག་གིས་མཚུངས་པར་ལྡན་ནོ།།རྫས་མཚུངས་པ་ཡང་ཇི་ལྟར་སེམས་གཅིག་ཁོ་ན་ཡིན་པ་དེ་ཁོ་ན་བཞིན་དུ་སེམས་ལས་བྱུང་བ་རྣམས་ཀྱང་རེ་རེ་ཡིན་པའོ།།སེམས་དང་སེམས་ལས་བྱུང་བ་དག་བཤད་ཟིན་ཏོ།།མི་ལྡན་པ་ཡི་aའདུ་བྱེད་རྣམས།།ཐོབ་དང་མ་ཐོབ་སྐལ་མཉམ་དང་།།འདུ་ཤེས་མེད་སྙོམས་འཇུག་དག་དང་།།སྲོག་དང་མཚན་ཉིད་རྣམས་དང་ནི།།མིང་གི་ཚོགས་ལ་སོགས་པ་ཡང་།།འདུ་བྱེད་འདི་དག་ནི་སེམས་དང་མཚུངས་པར་ལྡན་པ་ཡང་མ་ཡིན་ལ།གཟུགས་ཀྱི་རང་བཞིན་ཡང་མ་ཡིན་པས་aསེམས་དང་ལྡན་པ་མ་ཡིན་པ་དག་ཅེས་བྱའོ།།དེ་ལ་རེ་ཞིག།ཐོབ་པ་རྙེད་དང་ལྡན་པའོ།།ཐོབ་པ་ནི་རྣམ་པ་གཉིས་ཏེ།མ་ཐོབ་པ་དང་།རྣམ་པར་ཉམས་པ་ལས་
285. རྙེད་པ་དང་།ཐོབ་ནས་ལྡན་པའོ།།བཟློག་པ་ནི་མ་ཐོབ་པའོ་ཞེས་བྱ་བར་གྲུབ་པོ།།འདི་དག་ཀྱང་གང་གི་ཡིན་ཞེ་ན།ཐོབ་དང་མ་ཐོབ་aརང་རྒྱུད་དུ།།གཏོགས་པ་རྣམས་ཀྱིའོ།།གཞན་གྱི་རྒྱུད་དུ་
286. གཏོགས་པ་རྣམས་ཀྱི་ནི་
287. མ་ཡིན་ཏེ།གཞན་དག་དང་ནི་འགའ་ཡང་ལྡན་པ་མེད་དོ།།རྒྱུད་དུ་མ་གཏོགས་པ་རྣམས་ཀྱི་ནི་ཡང་མ་ཡིན་ཏེ།སེམས་ཅན་དུ་མི་བགྲང་བ་དག་ནི་འགའ་ཡང་ལྡན་པ་མེད་དོ།།སླར་ཡང་ཐོབ་པ་དང་མ་aཐོབ་པ་དག་ནི
288. །འགོག་
289. གཉིས་ཀྱི།སོ་སོར་བརྟགས་པ་མ་ཡིན་པས་འགོག་པ་ནི་སེམས་ཅན་ཐམས་ཅད་དང་ལྡན་ནོ།།སོ་སོར་བརྟགས་པ་དང་ནི་འགའ་ཞིག་གོ།།ཐོབ་པ་དེ་ཡང་ནི།དུས་གསུམ་པ་ཡི་རྣམ་པ་གསུམ།།ཆོས་འདས་པ་རྣམས་ཀྱི་ཐོབ་པ་འདས་པ་ཡང་
290. ཡོད།མ་འོངས་aཔ་དང་།ད་ལྟར་བྱུང་བ་ཡང་ཡོད་ལ།དེ་བཞིན་དུ་མ་འོངས་པ་དང་།ད་ལྟར་བྱུང་བ་རྣམས་ཀྱི་ཡང་སོ་སོར་རྣམ་པ་གསུམ་མོ།།དགེ་ལ་སོགས་ཀྱི་དགེ་ལ་སོགས།།དགེ་བ་དང་མི་དགེ་བ་དང་།ལུང་དུ་མ་བསྟན་པ་རྣམས་ཀྱི་ཐོབ་པ་ནི་རིམ་པ་བཞིན་དུ་དགེ་བ་དང་།མི་དགེ་བ་དང་།aལུང་དུ་མ་བསྟན་པ་དེ་
291. ཁོ་ན་ཡིན་ནོ།།དེར་གཏོགས་རྣམས་ཀྱི་རང་ཁམས་པ།།འདོད་པ་དང་།གཟུགས་དང་།གཟུགས་མེད་པ་ན་སྤྱོད་
292. པ་རྣམས་ཀྱི་ཐོབ་པ་ནི་རང་གི་ཁམས་པ་ཁོ་ནའོ།།མ་གཏོགས་རྣམས་ཀྱི་རྣམ་པ་བཞི།།ཟག་པ་མེད་པ་རྣམས་ཀྱི་ཐོབ་པ་ནི་རྣམ་པ་བཞི་aསྟེ།སོ་སོར་བརྟགས་པས་འགོག་པའི་ནི་གཟུགས་དང་།གཟུགས་མེད་པ་ན་སྤྱོད་
293. པའང་ཡིན་ལ།ཟག་པ་མེད་པའང་ཡིན་ཏེ།ལམ་གྱི་དབང་གིས་སོ།།ལམ་གྱི་བདེན་པའི་ནི་ཟག་པ་མེད་པ་ཉིད་དོ།།སོ་སོར་བརྟགས་པ་མ་ཡིན་པས་འགོག་པའི་ནི་ཁམས་གསུམ་པ་aམ་
294. ཡིན་ཏེ་སྐྱེ་བའི་དབང་གིས་སོ།།དེ་ནི་བསྡུས་ནས་
295. རྣམ་པ་བཞིར་འགྱུར་རོ།།སློབ་པ་རྣམས་ཀྱི་ཐོབ་པ་ནི་ཐོབ་པའི་སློབ་པ་ཁོ་ན་ཡིན་ནོ།།མི་སློབ་པ་རྣམས་ཀྱི་ཐོབ་པ་ནི་མི་སློབ་པ་ཉིད་དོ།།སློབ་དང་མི་སློབ་མིན་གྱི་གསུམ།།དེ་དག་ཀྱང་ཟག་པ་དང་བཅས་པ་དང་འདུས་མ་aབྱས་པའོ།།དེ་ལ་ཟག་པ་དང་བཅས་པ་རྣམས་ཀྱི་དང་སོ་སོར་བརྟགས་པ་མ་ཡིན་པས་འགོག་པའི་དང་།འཕགས་པ་མ་ཡིན་པས་ཐོབ་པ་སོ་སོར་བརྟགས་པས་འགོག་པའི་ཐོབ་པ་ནི་སློབ་པ་ཡང་མ་ཡིན་མི་སློབ་པ་ཡང་མ་ཡིན་ནོ།།དེ་ཉིད་ཀྱི་སློབ་པས་ཐོབ་པ་ནི་སློབ་པའོ།།མི་སློབ་aཔས་ཐོབ་བ་ནི་མི་སློབ་པའོ།།མཐོང་བ་དང་བསྒོམ་པས་སྤང་བར་བྱ་བ་རྣམས་ཀྱི་ཐོབ་པ་ནི་དེའི་རིགས་དག་ཁོ་ནས་སོ།།སྤང་བྱ་མིན་པའི་རྣམ་གཉིས་འདོད།།ཟག་པ་མེད་པ་རྣམས་ལ་སོ་སོར་བརྟགས་པ་མ་ཡིན་པའི་འགོག་པ་དང་།འཕགས་པ་མ་ཡིན་པས་ཐོབ་བ་སོ་སོར་བརྟགས་པས་aའགོག་པའི་ཐོབ་པ་ནི་བསྒོམ་པས་སྤང་བར་བྱ་བའོ།།དེ་ཉིད་འཕགས་པའི་ལམ་གྱིས་ཐོབ་པ་དང་།ལམ་གྱི་བདེན་པའི་ནི་ཟག་པ་མེད་པ་སྟེ།སྤང་བར་བྱ་བ་མ་ཡིན་པའོ།།དུས་གསུམ་པ་ཡི་རྣམ་པ་གསུམ།།ཞེས་སྤྱིར་བསྟན་པ་གང་ཡིན་པ་དེའི་དམིགས་aཀྱིས་གསལ་
296. བ་ནི་འདི་ཡིན་ཏེ།ལུང་བསྟན་མིན་ཐོབ་ལྷན་ཅིག་སྐྱེས།།མ་བསྒྲིབས་ལ་ལུང་དུ་མ་བསྟན་པ་རྣམས་ཀྱི་ཐོབ་པ་ནི་ལྷན་ཅིག་སྐྱེས་པ་ཁོ་ནའོ།།མངོན་ཤེས་སྤྲུལ་པ་མ་གཏོགས་པ།།མངོན་པར་ཤེས་པ་དང་ལུང་དུ་མ་བསྟན་པ་གཉིས་དང་སྤྲུལ་པའི་སེམས་མ་གཏོགས་པའོ།།aདེ་དག་ནི་སྦྱོར་བའི་ཁྱད་པར་གྱིས་འགྲུབ་པས་སྟོབས་དང་ལྡན་པའི་ཕྱིར་སྔར་དང་ཕྱིས་དང་ལྷན་ཅིག་སྐྱེས་པ་ཡང་ཡོད་དོ།།ཅི་མ་བསྒྲིབས་ལ་ལུང་དུ་མ་བསྟན་པ་ཁོ་ནའི་ཐོབ་པ་དང་ལྷན་ཅིག་སྐྱེས་པ་ཡིན་ནམ་ཞེ་ན།སྨྲས་པ་བསྒྲིབས་པའི་གཟུགས་ཀྱི་ཐོབ་པ་ནི་ལྷན་ཅིག་སྐྱེས་པ་ཁོ་ནའོ།།aཆེན་པོས་ཀྱང་རྣམ་པར་རིག་བྱེད་མ་ཡིན་པ་མི་སློང་བས་
297. སྟོབས་ཆུང་བར་གྲུབ་པའི་ཕྱིར་རོ།།དུས་གསུམ་པ་ཡི་རྣམ་པ་གསུམ།།ཞེས་བྱ་བའི་དམིགས་བསལ་ནི།འདོད་པ་ན།གཟུགས་ཀྱི་སྔར་ནི་སྐྱེ་བ་མེད།།ལྷན་ཅིག་སྐྱེ་བ་དང་།དུས་ཕྱིས་སྐྱེ་བ་ནི་ཡོད་དོ།།aཐོབ་པའི་རྣམ་པའི་བྱེ་བྲག་ནི་བཤད་ཟིན་ཏོ།།མ་ཐོབ་མ་བསྒྲིབས་ལུང་མ་བསྟན།།མ་ཐོབ་པ་ཐམས་ཅད་ནི་མ་བསྒྲིབས་ལ་ལུང་དུ་མ་བསྟན་པ་ཁོ་ན་ཡིན་ནོ།།འདས་མ་སྐྱེས་ཀྱི་དེ་རྣམ་གསུམ།།ད་ལྟར་བྱུང་བ་མ་ཐོབ་པ་ནི་མེད་དེ།འདས་པ་དང་།མ་འོངས་པ་དག་ནི་དུས་aགསུམ་པ་ཡིན་ནོ།།འདོད་སོགས་གཏོགས་དང་དྲི་མེད་ཀྱིའང་།།རྣམ་པ་གསུམ་ཞེས་བྱ་བར་སྦྱར་ཏེ།འདོད་པར་གཏོགས་པ་རྣམས་ཀྱི་
298. ནི་འདོད་པ་དང་།གཟུགས་དང་གཟུགས་མེད་པ་ན་སྤྱོད་པའི་ཡིན་ཏེ།རིགས་པའི་དབང་གིས་སོ།།གཟུགས་དང་།aགཟུགས་མེད་པར་གཏོགས་པ་རྣམས་དང་།ཟག་པ་རྣམས་ཀྱི་ཡང་དེ་དང་འདྲའོ།།མ་ཐོབ་པ་ཟག་པ་མེད་པ་ནི་མེད་དེ།འདི་ལྟར།ལམ་མ་ཐོབ་པ་སོ་སོ་ཡི།།སྐྱེ་བོར་འདོད་དོ།།གང་གི་ཕྱིར་སོ་སོའི་སྐྱེ་བོ་ཉིད་ནི་ཟག་པ་མེད་པ་ཡིན་པར་མི་འོས་སོ།།ཡང་མ་ཐོབ་པ་ནི་ཇི་aལྟར་ཉམས་ཤེ་ན།ཆོས་གང་གི་མ་ཐོབ་པ་གང་ཡིན་པ་དེ་ནི།དེ་ཐོབ་པ་དང་།ས་འཕོས་ནས་ནི་རྣམ་ཉམས་འགྱུར།།རེ་ཞིག་འདི་ལྟ་སྟེ།འཕགས་པའི་ལམ་གྱི་མ་རྙེད་པ་ནི་སོ་སོའི་སྐྱེ་བོ་ཉིད་དེ།དེ་ནི་རྙེད་པ་དང་།ས་འཕོས་པ་ལས་རྣམ་པར་ཉམས་པར་འགྱུར་ཏེ།གཞན་དག་aགི་ཡང་དེ་བཞིན་དུ་སྦྱར་བར་བྱའོ།།ཡང་སྐལ་བ་མཉམ་པ་འདི་ཅི་ཞེ་ན།སྐལ་མཉམ་སེམས་ཅན་འདྲ་བའོ།།སྐལ་བ་མཉམ་པ་ཉིད་ནི་སེམས་ཅན་རྣམས་ཀྱི་འདྲ་བ་ཡིན་ཏེ།དེ་ཡང་ཐ་དད་པ་མ་ཡིན་པ་དང་།ཐ་དད་པ་སྟེ།དེ་དག་ཁོ་ནའི་ས་དང་།ཁམས་དང་།འགྲོ་བ་དང་།སྐྱེ་aགནས་ལ་སོགས་པའི་དབྱེ་བས་སོ།།ཡང་འདུ་ཤེས་མེད་བ་པ་ཞེས་བྱ་བ་འདི་ཅི་ཞེ་ན།འདུ་ཤེས་མེད་པ་པ་འདུ་ཤེས།།མེད་པར་སེམས་དང་སེམས་བྱུང་རྣམས།།འགོག་པའོ།།གང་གིས་མ་འོངས་པའི་སེམས་དང་སེམས་ལས་བྱུང་བ་རྣམས་འགོག་པ་དེ་ནི་འདུ་ཤེས་མེད་པ་པ་ཞེས་aབྱ་བའི་རྫས་སོ།།དེ་ཡང་གཅིག་ཏུ་རྣམ་
299. སྨིན།འདུ་ཤེས་མེད་པའི་སྙོམས་པར་འཇུག་པའིའོ།།གང་དག་ན་འདུ་ཤེས་མེད་པའི་སེམས་ཅན་རྣམས་འཁོད་པའི་སེམས་ཅན་དེ་དག་གང་ཞེ་ན།དེ་འབྲས་ཆེ།ལྷ་དེ་དག་ནི་འབྲས་བུ་ཆེ་བ་ཞེས་བྱ་བ་ཡིན་ཏེ།དེ་དག་གི་ཕྱོགས་གཅིག་ནི་འདུ་ཤེས་མེད་aཔ་པ་ཡིན་ཏེ།བསམ་གཏན་ཁྱད་པར་ཅན་བཞིན་ནོ།།འདུ་ཤེས་མེད་པ་པ་བཤད་ཟིན་ཏོ།།ཇི་ལྟར་སེམས་དང་སེམས་ལས་བྱུང་བ་རྣམས་འགོག་པ་ལ་འདུ་ཤེས་མེད་པར་བཤད་པ།དེ་བཞིན་འདུ་ཤེས་མེད་སྙོམས་འཇུག།སེམས་དང་སེམས་ལས་བྱུང་བ་རྣམས་ཀྱི་འགོག་པ་ཞེས་བྱ་བ་ཙམ་སྟེ།དེ་aབཞིན་ཞེས་བྱ་བའི་སྒྲས་འདྲེན་ཏོ།།སྙོམས་པར་འཇུག་པ་དེ་ནི།བསམ་གཏན་ཐ་མར།འདི་བསམ་གཏན་བཞི་པ་ལ་སྙོམས་པར་ཞུགས་པ་ཡིན་ནོ།།དེ་ལ་ཡང་སྙོམས་པར་འཇུག་པ་ནི།འབྱུང་འདོད་པས།འདི་ལ་
300. ངེས་པར་འབྱུང་འདོད་ཅིང་སྙོམས་པར་འཇུག་གོ།།འདུ་ཤེས་མེད་པ་པ་ནི་རྣམ་པར་སྨིན་aཔ་ཡིན་པའི་ཕྱིར་ལུང་མ་བསྟན་པ་ཞེས་བྱ་བར་གྲུབ་བོ།།འདི་ནི་དགེ་བའོ།།དགེ་བ་ཡིན་ཡང་།སྐྱེས་ནས་མྱོང་གྱུར་ཉིད།མཐོང་བའི་ཆོས་དང་ལན་གྲངས་གཞན་ལ་མྱོང་བར་འགྱུར་བ་ཡང་མ་ཡིན་ལ།མ་ངེས་པ་ཡང་མ་ཡིན་ནོ།།དེ་ཡང་སོ་སོའི་སྐྱེ་བོ་ཁོ་ནའི་ཡིན་པར་འདོད་ཀྱི
301. །འཕགས་aཔའི་མ་ཡིན།འཕགས་པ་རྣམས་ནི་འདི་ལ་ལྟུང་བའི་གནས་ལྟ་བུར་གཟིགས་པས་སྙོམས་པར་མི་འཇུག་གོ།།འདི་ནི་སེམས་མེད་པ་ཡིན་ཡང་མངོན་པར་འདུ་བྱ་བ་ཆེན་པོས་བསྒྲུབ་པར་བྱ་བ་ཡིན་པའི་ཕྱིར།དུས་གཅིག་ཐོབ།ད་ལྟར་གྱི་དུས་ཁོ་ན་ཐོབ་
302. པོ།།སྐད་aཅིག་མ་གཉིས་པ་ལ་སོགས་པར་ནི་ཇི་སྲིད་དུ་ཐོབ་པ་འདས་པ་དང་ལྡན་པ་ཡིན་ནོ།།འདུ་ཤེས་མེད་པའི་སྙོམས་པར་འཇུག་པ་ཇི་ལྟ་བར།འགོག་པ་ཞེས་པའང་དེ་བཞིན་ཉིད།།སེམས་དང་སེམས་ལས་བྱུང་བ་རྣམས་འགོག་པའོ་ཞེས་བྱ་བ་ཙམ་དང་འབྲེལ་བར་བྱའོ།།ཁྱད་པར་དུ།aའདི་གནས་
303. དོན་དུ།ཞི་བར་གནས་པའི་འདུ་ཤེས་མངོན་
304. དུ་བཏང་བའི་ཡིད་ལ་བྱེད་པས་འདི་ལ་སྙོམས་པར་འཇུག་གོ།།ཡང་དེ་ནི་བསམ་གཏན་བཞི་བའི་ས་པ་ཡིན་གྱི།འདི་ནི་སྲིད་རྩེར་སྐྱེས།འདི་ནི་དགེ་བའོ།།དགེ་བ་ཁོ་ན་ཡིན་གྱི་ཉོན་མོངས་པ་ཅན་ཡང་མ་ཡིན་ལ་ལུང་དུ་མ་aབསྟན་པ་ཡང་མ་ཡིན་ནོ།།དགེ་བ་ཡིན་ཡང་།གཉིས་སུ་མྱོང་འགྱུར་དང་།མ་ངེས།སྐྱེས་ནས་མྱོང་བར་འགྱུར་བ་དང་།ལན་གྲངས་གཞན་ལས་མྱང་
305. བར་འགྱུར་བའི་ཕྱིར་དུས་
306. གཉིས་སུ་འགྱུར་བ་དང་།རྣམ་པར་སྨིན་པའི་ཕྱིར་མ་ངེས་པ་ཡང་མ་ཡིན་ནོ།།དེ་ཡང་མཐའ་གཅིག་ཏུ་aའཕགས་པའི།འཕགས་པའི་ཡང་འདི་ནི་འདོད་ཆགས་དང་བྲལ་བས་ཐོབ་
307. པར་བྱ་བ་མ་ཡིན་ཏེ།འོན་ཀྱང་སྦྱོར་བས་འཐོབ
308. །འདི་ནི་སྦྱོར་བས་ཐོབ་
309. པར་བྱ་བ་ཁོ་ན་ཡིན་པས་འདས་པ་ཡང་མི་ཐོབ་
310. ལ་མ་འོངས་པ་ཡང་མི་ཐོབ་
311. སྟེ།དེ་
312. ནི་སེམས་ཀྱི་སྟོབས་ཀྱིས་ཐོབ་
313. པའི་ཕྱིར་རོ།།ཅི་བཅོམ་ལྡན་aའདས་ཀྱི་ཡང་སྦྱོར་བ་ལས་བྱུང་བ་ཡིན་ན་མ(ནམ)ཞེ་ན།སྨྲས་པ་མ་ཡིན་ནོ།།འོན་ཀྱང་།ཐུབ་པའི་བྱང་ཆུབ་ཀྱིས་ཐོབ་བྱ།།སངས་རྒྱས་བཅོམ་ལྡན་འདས་རྣམས་ཀྱིས་ནི་འདི་ཟད་པ་མཁྱེན་པ་དང་།དུས་མཉམ་དུ་བརྙེས་སོ།།ནུབ་ཕྱོགས་པ་དག་ན་རེ་དེ་ནི་དང་པོ་ཁོ་ནར་བྱང་ཆུབ་སེམས་aདཔའ་སློབ་པའི་གནས་སྐབས་ན་སྐྱེད་
314. པར་བྱེད་དོ་ཞེས་ཟེར་རོ།།ཁ་ཆེ་བ་རྣམས་ན་རེ།དང་པོར་མ་ཡིན།ཅིའི་ཕྱིར་ཞེ་ན།སྐད་ཅིག་མ།སུམ་ཅུ་རྩ་བཞིས་ཐོབ་ཕྱིར་རོ།།བྱང་ཆུབ་སེམས་དཔའ་ནི་སེམས་ཀྱི་སྐད་ཅིག་མ་སུམ་ཅུ་རྩ་བཞིས་བྱང་ཆུབ་རྗེས་སུ་ཐོབ་
315. སྟེ།བདེན་པ་མངོན་པར་aརྟོགས་པ་ན་བཅུ་དྲུག་དང་།སྲིད་པའི་རྩེ་མོའི་འདོད་ཆགས་དང་བྲལ་བ་ན་ཉོན་མོངས་པའི་རྣམ་པ་དགུ་སྤོང་བར་བྱེད་པའི་བར་ཆད་མེད་པ་དང་རྣམ་པར་གྲོལ་བའི་ལམ་
316. དགུ་དགུ་སྐྱེ་བའི་ཕྱིར་བཅོ་བརྒྱད་དེ།དེའི་ཕྱིར་བར་སྐབས་འདིར་མི་འདྲ་བའི་སེམས་མི་སྲིད་པས་འགོག་པའི་སྙོམས་པར་འཇུག་པ་མི་aརུང་ངོ་།།སྙོམས་པར་འཇུག་པ་འདི་གཉིས་ཀྱི་རྣམ་པའི་བྱེ་བྲག་མང་པོ་ཞིག་ཡོད་མོད་ཀྱི།གཉིས་ཀ་འདོད་དང་གཟུགས་རྟེན་ཅན།།སྙོམས་པར་འཇུག་པ་འདི་གཉིས་ཀ་ཡང་འདོད་པའི་ཁམས་དང་གཟུགས་ཀྱི་ཁམས་སུ་བསྐྱེད་
317. དོ།།ཡང་།འགོག་པ་དང་པོར་མིའི་ནང་དུ།འགོག་པའི་སྙོམས་aཔར་འཇུག་པ་ནི་དང་པོར་མི་དག་གི་ནང་དུ་སྐྱེད་དོ།།ཕྱིས་ནི་སྔར་ཡོངས་སུ་ཉམས་པ་དེ་དག་གིས་གཟུགས་ཀྱི་ཁམས་སུ་ཡང་སྐྱེད་དོ།།སྙོམས་པར་འཇུག་པ་དག་བཤད་ཟིན་ཏོ།།སྲོག་ནི་ཚེ་ཡིན།ཚེ་ཞེས་བྱ་བའི་ཆོས་དེ་གང་ཡིན་པ་དེ་ཡང་མི་ཤེས་པས།དྲོད་དང་ནི།རྣམ་ཤེས་རྟེན་aགང་ཡིན་པའོ།།གང་དྲོད་དང་རྣམ་པར་ཤེས་པའི་རྟེན་དུ་གྱུར་པའི་ཆོས་གནས་པའི་རྒྱུ་གང་ཡིན་པ་དེ་ནི་ཚེ་ཡིན་ནོ།།སྲོག་བཤད་ཟིན་ཏོ།།མཚན་ཉིད་དག་ནི་སྐྱེ་བ་དང་།།རྒ་དང་གནས་དང་མི་རྟག་ཉིད།།བཞི་པོ་འདི་རྣམས་ནི་འདུས་བྱས་ཀྱི་མཚན་ཉིད་དག་ཡིན་ཏེ།གང་ལ་འདི་aདག་ཡོད་པའི་ཆོས་དེ་ནི་འདུས་བྱས་སུ་མངོན་ནོ།།བཟློག་པ་ནི་འདུས་མ་བྱས་པའོ།།སྐྱེ་བ་ལ་སོགས་པ་དེ་དག་ཀྱང་
318. འདུས་བྱས་ཡིན་པའི་ཕྱིར་སྐྱེ་བ་ལ་སོགས་པ་གཞན་ཡོད་པར་འགྱུར་རོ་ཞེ་ན།ཡོད་པ་དེ་
319. ཁོ་ན་སྟེ།དེ་དག་སྐྱེ་བའི་སྐྱེ་
320. ལ་སོགས།།དེ་དག་ལ་ཡང་སྐྱེ་བའི་སྐྱེ་བ་དང་།རྒ་aབའི་རྒ་བ་དང་།གནས་པའི་གནས་པ་དང་།མི་རྟག་པ་ཉིད་ཀྱི་མི་རྟག་པ་ཉིད་དོ་ཞེས་བྱ་བ་རྗེས་སུ་མཐུན་པའི་མཚན་ཉིད་བཞི་ཡོད་དོ།།རེ་རེ་ལ་ཡང་མཚན་ཉིད་བཞི་པ་དང་།མཐར་ཐུག་པ་མེད་པར་འགྱུར་རོ་ཞེ་ན།མི་འགྱུར་ཏེ།འདི་ལྟར།དེ་ཆོས་བརྒྱད་དང་གཅིག་ལ་འཇུག།ཆོས་aབདག་ཉིད་གཏོགས་པར་མཚན་ཉིད་དང་རྗེས་སུ་མཐུན་པའི་མཚན་ཉིད་བརྒྱད་དང་ལྷན་ཅིག་ཏུ་དགུ་སྐྱེ་ལ།དེ་ལ་སྐྱེ་བས་ནི་བདག་ཉིད་མ་གཏོགས་པ་ཆོས་གཞན་བརྒྱད་སྐྱེད་པར་བྱེད་དོ།།སྐྱེ་བའི་སྐྱེ་བས་ནི་དེ་ཁོ་ན་སྐྱེད་པར་བྱེད་དོ།།དེ་བཞིན་དུ་གནས་པ་ལ་སོགས་པས་གནས་པ་དང་།སྐྱེད་aཔ་དང་ཉམས་པར་བྱེད་པ་ཞེས་བརྗོད་པར་བྱའོ།།གལ་ཏེ་མ་འོངས་པའི་སྐྱེ་བ་
321. བསྐྱེད་པར་བྱ་བ་སྐྱེད་པ་ཡིན་ན
322. །མ་འོངས་པ་ཐམས་ཅད་ཅིག་ཅར་ཅིའི་ཕྱིར་མི་སྐྱེད་ཅེ་ན།འདི་ལྟར་རྒྱུ་དང་རྐྱེན་དག་མེད་པར་ནི།སྐྱེ་བ་བསྐྱེད་བྱ་སྐྱེད་བྱེད་མིན།།རྒྱུ་དང་རྐྱེན་ཚོགས་པ་aམེད་པར་ནི་སྐྱེ་བ་སྐྱེད་པར་བྱེད་
323. པ་མ་ཡིན་པའི་ཕྱིར་རོ།།མཚན་ཉིད་དག་ནི་བཤད་ཟིན་ཏོ།།མིང་གི་ཚོགས་ལ་སོགས་པ་ནི།།མིང་དང་ངག་དང་ཡི་གེའི་
324. ཚོགས།།སོགས་པ་སྨོས་པ་ནི་ཚིག་དང་ཡི་གེའི་ཚོགས་གཟུང་ངོ་།།དེ་ལ་མིང་བྱེད་པས་ནི་མིང་སྟེ།དཔེར་ན་གཟུགས་སྒྲ་ཞེས་བྱ་བ་ལ་སོགས་aཔ་ལྟ་བུའོ།།ངག་ནི་ཚིག་སྟེ་ཇི་ཙམ་གྱིས་དོན་ཡོངས་སུ་རྫོགས་པའོ།།ཡི་གེ་ནི་ཡི་གེ་སྟེ།མིང་ལ་སོགས་པ་དེ་དག་གི་ཚོགས་ནི་མིང་ལ་སོགས་པའི་ཚོགས་དག་ཡིན་ཏེ།མང་བའི་དོན་གང་ཡིན་པའོ།།ཡང་ཅི་
325. མིང་གི་ཚོགས་ལ་སོགས་པ་འདི་དག་ལྡན་པའམ།སེམས་ཅན་དུ་སྟོན་པའམ།aསེམས་ཅན་མ་ཡིན་པར་སྟོན་པའམ།རྣམ་པར་སྨིན་པ་ལས་སྐྱེས་པའམ།རྒྱས་པ་ལས་བྱུང་བའམ།རྒྱུ་མཐུན་པ་ལས་བྱུང་བ་འམ།དགེ་བའམ།མི་དགེ་བའམ།ལུང་དུ་མ་བསྟན་པ་གཅིག་ཅེས་བརྗོད་པར་བྱ་ཞེ་ན།སྨྲས་པ།འདོད་དང་གཟུགས་གཏོགས་སེམས་ཅན་སྟོན།།aརྒྱུ་མཐུན་ལུང་བསྟན་མིན།འདོད་པར་གཏོགས་པ་དང་།གཟུགས་སུ་གཏོགས་པ་འདི་དག་ནི་སྟོན་པའོ།།གང་ཞིག་རྗོད་
326. པར་བྱེད་པ་དེ་དག་དང་ལྡན་གྱི་བརྗོད་པར་བྱ་བ་གང་ཡིན་པ་དང་ནི་མ་ཡིན་ནོ།།རྒྱུ་མཐུན་པ་ལས་བྱུང་བ་དང་།མ་བསྒྲིབས་
327. ལ་ལུང་དུ་མ་བསྟན་པ་དག་ཡིན་ནོ།།aཇི་ལྟར་འདི་དག་སེམས་ཅན་དུ་སྟོན་པ་དང་།རྒྱུ་མཐུན་པ་ལས་བྱུང་བ་དང་།མ་བསྒྲིབས་ལ་
328. ལུང་དུ་མ་བསྟན་པ་དག་ཡིན་པ་དེ་བཞིན་དུ།སྐལ་མཉམ
329. །དེ་ནི་རྒྱུ་མཐུན་པ་ལས་བྱུང་བ་འབའ་ཞིག་མ་ཡིན་གྱི།རྣམ་པར་སྨིན་པའང་ཡིན།ཁམས་གསུམ་པ་སྟེ།འདོད་པ་དང་གཟུགས་དང་།aགཟུགས་མེད་པ་ན་སྤྱོད་པ་ཡིན་ན།།ཐོབ་རྣམ་གཉིས།རྒྱུ་མཐུན་པ་ལས་བྱུང་བ་དང་།རྣམ་པར་སྨིན་པ་ལས་སྐྱེས་པ་དག་ཡིན་ནོ།།མཚན་ཉིད་རྣམས་ཀྱང་།རྣམ་པ་གཉིས་ཏེ།ཐོབ་པ་བཞིན་ནོ།།སྙོམས་འཇུག་དང་།མི་ལྡན་པ་དག་རྒྱུ་མཐུན་པ།།སེམས་མེད་པའི་སྙོམས་པར་འཇུག་aཔ་གཉིས་དང་མི་ལྡན་པ་རྣམས་ནི་རྒྱུ་མཐུན་པ་ལས་བྱུང་བ་དག་ཁོ་ན་ཡིན་ནོ།།འདི་དག་ནི་ལྷག་མ་བརྗོད་པར་བྱ་བ་བཤད་ཟིན་ཏོ།།རྒྱུ་དང་རྐྱེན་དག་མེད་པར་ནི།།སྐྱེ་བ་བསྐྱེད་བྱ་སྐྱེད་བྱེད་མིན།།ཞེས་གང་བཤད་པ་དེ་དག་གིས་རྒྱུ་དང་
330. རྐྱེན་རྣམས་གང་ཞེ་ན།བྱེད་རྒྱུ་ལྷན་ཅིག་འབྱུང་བ་དང་།།aསྐལ་མཉམ་མཚུངས་པར་ལྡན་པ་དང་།།ཀུན་དུ་འགྲོ་དང་རྣམ་སྨིན་དང་།།རྒྱུ་ནི་རྣམ་པ་དྲུག་ཏུ་འདོད།།དེ་ལ་རང་ལས་གཞན་པ་བྱེད་རྒྱུའི་རྒྱུ།རང་གི་ངོ་བོ་མ་གཏོགས་པ་ཆོས་ཐམས་ཅད་ནི་ཆོས་འདུས་བྱས་ཀྱི་བྱེད་རྒྱུ་སྟེ།སྐྱེ་བ་ལ་གེགས་མི་བྱེད་པའི་ངོ་བོར་གནས་པའི་ཕྱིར་རོ།།ལྷན་aཅིག་འབྱུང་གང་ཕན་ཚུན་འབྲས།།ཆོས་གང་དག་ཕན་ཚུན་གྱི་འབྲས་བུ་ཡིན་པ་དེ་དག་ནི་ཕན་ཚུན་ལྷན་ཅིག་འབྱུང་བའི་རྒྱུའོ།།དཔེ་ཇི་ལྟ་བུ་ཞེ་ན།འབྱུང་བཞིན་སེམས་ཀྱི་རྗེས་འཇུག་དང་།།སེམས་དང་མཚན་ཉིད་མཚན་གཞི་བཞིན།།འབྱུང་བ་ཆེན་པོ་བཞི་དག་ནི་ཕན་ཚུན་ལྷན་ཅིག་aའབྱུང་བའི་རྒྱུ་ཡིན་ནོ།།སེམས་ནི་སེམས་ཀྱི་རྗེས་སུ་འཇུག་པའི་ཆོས་རྣམས་ཀྱི་ཡིན་ལ།དེ་དག་ཀྱང་དེའིའོ།།འདུས་བྱས་ཀྱི་མཚན་ཉིད་རྣམས་ནི་མཚན་གཞིའི་ཡིན་ལ་དེ་ཡང་དེ་དག་གི་ཡིན་ནོ།།སེམས་ཀྱི་རྗེས་སུ་འཇུག་པའི་ཆོས་དེ་
331. དག་ཀྱང་གང་ཞེ་ན།སེམས་ལས་བྱུང་དང་སྡོམ་aགཉིས་དང་།།སེམས་དང་དེ་དག་གི་མཚན་ཉིད།།སེམས་ཀྱི་རྗེས་འཇུག།སེམས་ལས་བྱུང་བ་ཐམས་ཅད་དང་།བསམ་གཏན་གྱི་སྡོམ་པ་དང་།ཟག་པ་མེད་པའི་སྡོམ་པ་དང་།དེ་དག་དང་།སེམས་ཀྱི་སྐྱེ་བ་ལ་སོགས་པ་གང་ཡིན་པའི་ཆོས་དེ་དག་ནི་སེམས་ཀྱི་རྗེས་སུ་འཇུག་པ་ཞེས་བྱའོ།།aདེ་དག་ཇི་ལྟར་སེམས་ཀྱི་རྗེས་སུ་འཇུག་ཅེ་ན།མདོར་བསྡུ་ན།དུས་དང་ནི།འབྲས་སོགས་དགེ་ལ་སོགས་པས་སོ།།རེ་ཞིག་དུས་ལས་ནི།སེམས་དང་ལྷན་ཅིག་སྐྱེ་བ་དང་།།གནས་པ་དང་།འགག་པ་གཅིག་པ་ཉིད་དང་།དུས་གཅིག་ཏུ་གཏོགས་པ་ཉིད་ཀྱིས་སོ།།འབྲས་བུ་ལ་སོགས་aཔས་ནི།འབྲས་བུ་དང་།རྣམ་པར་སྨིན་པ་དང་།རྒྱུ་མཐུན་པ་གཅིག་པ་ཉིད་ཀྱིས་ཏེ།དགེ་བ་ལ་སོགས་པས་ནི་དགེ་བ་ལ་སོགས་པའི་སེམས་ལ་དགེ་བ་ལ་སོགས་པ་ཉིད་ཀྱིས་སོ།།ལྷན་ཅིག་འབྱུང་བའི་རྒྱུ་བཤད་ཟིན་ཏོ།།སྐལ་མཉམ་རྒྱུ་ནི་འདྲ་བའོ།།ཆོས་འདྲ་བ་རྣམས་ནི་aཆོས་འདྲ་བ་རྣམས་ཀྱི་སྐལ་པ་མཉམ་པའི་རྒྱུ་སྟེ།འདི་ལྟ་སྟེ།དགེ་བའི་ཕུང་པོ་ལྔ་པོ་དག་ནི་དགེ་བ་རྣམས་ཀྱི་ཡིན་ནོ།དེ་བཞིན་དུ་ཉོན་མོངས་པ་
332. ཅན་དང་ལུང་དུ་མ་བསྟན་པ་དག་གོ།།ཅི་ཐམས་ཅད་ཡིན་ནམ་ཞེ་ན།མ་ཡིན་ཏེ།རང་རིས་ས་པའོ།།རིས་ནི་ལྔ་སྟེ།aསྡུག་བསྔལ་མཐོང་བས་སྤང་བར་བྱ་བ་ནས་བསྒོམ་པས་སྤང་བར་བྱ་བའི་
333. བར་རོ།།ས་ནི་དགུ་སྟེ།འདོད་པའི་ཁམས་དང་།བསམ་གཏན་དང་གཟུགས་མེད་པ་བརྒྱད་དོ།།འདི་དག་ནི་རང་གི་རིས་དག་དང་རང་གི་ས་པ་ཡིན་ཏེ།རང་གི་རིས་རྣམས་ཀྱི་སྐལ་བ་མཉམ་པའི་རྒྱུ་སྟེ།དེ་aདག་ཀྱང་ཐམས་ཅད་མ་ཡིན་ནོ།།འོན་ཀྱང་།སྔར་སྐྱེས་པ་
334. རྣམས་སྔར་སྐྱེས་པ་རྣམས་ནི་ཕྱི་མ་སྐྱེས་པ་དང་མ་སྐྱེས་པ་རྣམས་ཀྱི་སྐལ་བ་མཉམ་པའི་རྒྱུ་ཡིན་ན
335. །།མ་འོངས་པ་ཁོ་ན་སྐལ་བ་མཉམ་པའི་རྒྱུ་མ་
336. ཡིན་ནོ།།སྐལ་བ་མཉམ་པའི་རྒྱུ་ནི་རང་གི་ས་པ་ཡིན་ནོ་ཞེས་བཤད་པ་གང་ཡིན་པ་aདེ་ཇི་ལྟར་ངེས་སམ་ཞེ་ན།དེ་ཟག་པ་དང་བཅས་པ་ནི་ངེས་སོ།།ས་དགུའི་ལམ་ནི་ཕན་ཚུན་དུ།སྐལ་པ་མཉམ་པའི་རྒྱུ་ཡིན་ནོ་ཞེས་བྱ་བར་སྐབས་དང་སྦྱར་ཏེ།མི་ལྕོགས་པ་མེད་པ་དང་།བསམ་གཏན་ཁྱད་པར་ཅན་དང་།བསམ་གཏན་བཞི་དང་།གཟུགས་མེད་པ་གསུམ་དག་གི་ལམ་aགྱི་བདེན་པ་ནི་ཕན་ཚུན་དུ་
337. སྐལ་པ་མཉམ་པའི་རྒྱུ་ཡིན་ནོ།།འདི་ནི་ས་དེ་དག་ཏུ་གློ་བུར་དུ་འོངས་པ་ཡིན་ལ་ཁམས་དེ་དག་ཏུ་གཏོགས་པ་མ་ཡིན་ཏེ།དེ་ཡང་།མཉམ་དང་ཁྱད་པར་ཅན་གྱི་ཡིན།།ཆུང་ངུའི་རྒྱུ་ནི་མ་ཡིན་ནོ།།ཅི་ལམ་ཁོ་ན་མཉམ་པ་དང་ཁྱད་པར་ཅན་དག་གི་སྐལ་བ་མཉམ་པའི་aརྒྱུ་ཡིན་ནམ་ཞེ་ན།སྨྲས་པ།མ་ཡིན་ཏེ།འཇིག་རྟེན་པ་དག་ཀྱང་།སྦྱོར་བྱུང་དེ་གཉིས་ཁོ་ནའི་ཡིན།།ཐོས་དང་བསམས་
338. བྱུང་ལ་སོགས་པ།།ཐོས་པ་དང་།བསམས་
339. པ་དང་།བསྒོམས་པ་ལས་བྱུང་བ་སྦྱོར་བ་ལས་བྱུང་བའི་ཡོན་ཏན་དེ་དག་ཀྱང་མཉམ་པ་དང་ཁྱད་པར་ཅན་དག་ཁོ་ནའི་aརྒྱུ་ཡིན་གྱི་དམན་པ་རྣམས་ཀྱི་ནི་མ་ཡིན་ནོ།།སྐལ་བ་མཉམ་པའི་རྒྱུ་བཤད་ཟིན་ཏོ།།མཚུངས་ལྡན་རྒྱུ་ནི་སེམས་དག་དང་།།སེམས་བྱུང་རྟེན་མཚུངས་ཅན་རྣམས་སོ།།གང་དག་ལ་རྟེན་མཚུངས་པ་ཐ་མི་དད་པར་ཡོད་པའི་སེམས་དང་སེམས་ལས་བྱུང་བ་དེ་དག་ནི་ཕན་ཚུན་མཚུངས་པར་aལྡན་པའི་རྒྱུ་ཡིན་ནོ།།ཀུན་འགྲོ་ཞེས་བྱ་ཉོན་མོངས་ཅན།།རྣམས་ཀྱི་རང་སར་ཀུན་འགྲོ་ལྔ།།ཀུན་དུ་འགྲོ་བའི་ཆོས་སྔར་སྐྱེས་པ་རྣམས་
340. ནི་ཉོན་མོངས་པའི་ཆོས་ཕྱི་མ་རྣམས་ཀྱི་ཀུན་དུ་འགྲོ་བའི་རྒྱུ་ཡིན་ནོ།།དེ་དག་ཀྱང་འོག་ཏུ་བཤད་པར་བྱའོ།།འདི་ནི་ཉོན་མོངས་བ་ཅན་གྱི་ཆོས་ཀྱི་
341. aཐུན་མོང་གི་རྒྱུ་ཡིན་པས་ན།སྐལ་བ་མ་ཉམ་པའི་རྒྱུ་ལོགས་ཤིག་ཏུ་རྣམ་པར་གཞག་སྟེ།རིས་གཞན་དག་གི་ཡང་རྒྱུ་ཡིན་པའི་ཕྱིར་རོ།།ཀུན་དུ་འགྲོ་བའི་རྒྱུ་བཤད་ཟིན་ཏོ།།རྣམ་སྨིན་རྒྱུ་ནི་མི་དགེ་དང་།།དགེ་བ་ཟག་བཅས་རྣམས་ཁོ་ན།།ལུང་མ་བསྟན་པ་མ་ཡིན་ཏེ།སྟོབས་aཆུང་བའི་ཕྱིར་ས་བོན་རུལ་བ་བཞིན་ནོ།།ཟག་པ་མེད་པ་མ་ཡིན་ཏེ།སྲེད་པས་མངོན་པར་མ་བརླན་པའི་ཕྱིར་མངོན་པར་མ་བརླན་པའི་ས་བོན་དྲུང་
342. པོ་བཞིན་ནོ།།རྒྱུ་རྣམས་བཤད་ཟིན་ཏོ།།དུས་ངེས་པ་མ་བཤད་པས་དེ་བརྗོད་པ།ཀུན་འགྲོ་
343. སྐལ་མཉམ་དུས་གཉིས་པ།།འདས་aཔ་དང་ད་ལྟར་བྱུང་བ་ཁོ་ནའོ།།གསུམ་པོ་དག་ནི་དུས་གསུམ་པ།།ལྷན་ཅིག་འབྱུང་བ་དང་མཚུངས་པར་ལྡན་པ་རྣམས་དང་།རྣམ་པར་སྨིན་པའི་རྒྱུ་དག་ནི་དུས་གསུམ་པ་ཡིན་ནོ།།རྒྱུ་དེ་དག་གང་ཡིན་པའི་འབྲས་བུ་དེ་དག་གང་ཞེ་ན།འདུས་བྱས་བྲལ་བཅས་འབྲས་བུ་ཡིན།།དེ་aལྟ་ན་འོ་ན་ནི་འདུས་མ་བྱས་འབྲས་བུ་ཡིན་པའི་ཕྱིར་དེ་དག་གི་འབྲས་བུ་ཡིན་པའི་རྒྱུར་ཡང་འགྱུར་ལ།རྒྱུ་ཡིན་པའི་ཕྱིར་དེ་དག་གི་རྒྱུ་ཡིན་པའི་འབྲས་བུར་ཡང་འགྱུར་རོ།།འདུས་བྱས་ཁོ་ན་ལ་རྒྱུ་དང་འབྲས་བུ་ཡོད་ཀྱི།འདུས་མ་བྱས་ལ་དེ་དག་མེད།།རྒྱུ་རྣམ་པ་དྲུག་མི་སྲིད་པའི་ཕྱིར་དང་།aའབྲས་བུ་རྣམ་པ་ལྔ་མི་སྲིད་པའི་ཕྱིར་རོ།།ཡང་འབྲས་བུ་འདི་དག་ལས་འབྲས་བུ་གང་ཞིག་རྒྱུ་གང་གི་ཡིན་ཞེ་ན།རྣམ་སྨིན་འབྲས་བུ་ཐ་མའི་ཡིན།།རྣམ་པར་སྨིན་པའི་རྒྱུ་ནི་རྣམ་པར་སྨིན་པའི་འབྲས་བུའོ།།བདག་པོའི་འབྲས་བུ་དང་པོའི་ཡིན།།བྱེད་རྒྱུའི་
344. ནི་བདག་པོའི་འབྲས་བུའོ།།aརྒྱུ་མཐུན་སྐལ་མཉམ་ཀུན་འགྲོ་བའི
345. །།འདི་གཉིས་དང་འདྲ་བའི་འབྲས་བུ་ཡིན་པའི་ཕྱིར་རྒྱུ་མཐུན་པའི་འབྲས་བུ་ཡིན་ནོ།།སྐྱེས་བུ་པ་ནི་གཉིས་ཀྱི་ཡིན།།སྐྱེས་བུ་བྱེད་པའི་འབྲས་བུ་ནི་ལྷན་ཅིག་འབྱུང་བ་དང་མཚུངས་པར་ལྡན་པའི་རྒྱུ་དག་གི་
346. ཡིན་ནོ།།ཡང་རྣམ་པར་སྨིན་པའི་འབྲས་བུ་aའདི་ཅི་ཡིན།བདག་པོའི་འབྲས་བུའི་བར་དུ་ཡང་ཅི་ཞིག་ཡིན་ཞེ་ན།རྣམ་སྨིན་ལུང་དུ་མ་བསྟན་ཆོས།།སེམས་ཅན་བརྗོད་ལུང་བསྟན་ཕྱིས་འབྱུང་།།ཅིའི་ཕྱིར་སེམས་ཅན་དུ་སྟོན་པ་མ་ཡིན་པའི་དོན་ལས་ལས་སྐྱེས་པ་མ་ཡིན་ནམ་ཞེ་ན།ཐུན་མོང་བའི་ཕྱིར་རོ།།aལུང་བསྟན་ཕྱིས་འབྱུང་བ་ནི་དགེ་བ་དང་མི་དགེ་བ་ལས་འབྱུང་བའོ།།རྒྱུ་མཐུན་རྒྱུ་དང་འདྲ་བའོ།།རྒྱུ་དང་འདྲ་བའི་ཆོས་གང་ཡིན་པ་དེ་ནི་རྒྱུ་མཐུན་པའི་འབྲས་བུའོ།།བྲལ་བ་བློ་ཡིས་ཟད་པའོ།།སོ་སོར་བརྟགས་པས་འགོག་པ་ནི་བྲལ་བའི་འབྲས་བུའོ།།གང་གི་སྟོབས་ཀྱིས་གང་སྐྱེ་aབའི
347. །།འབྲས་དེ་སྐྱེས་
348. བུའི་བྱེད་ལས་སྐྱེས།།དཔེར་ན་ས་འོག་མའི་སྦྱོར་བའི་སེམས་ཀྱིས་ས་གོང་མའི་ཏིང་ངེ་འཛིན་དང་།ཟག་པ་དང་བཅས་པའམ
349. །ཟག་པ་མེད་པ་ཞེས་བྱ་བ་ལ་སོགས་པའོ།།སྔོན་བྱུང་མ་ཡིན་འདུས་བྱས་ནི།།འདུས་བྱས་ཁོ་ནའི་བདག་པོའི་འབྲས།།སྔར་བྱུང་aབ་ལས་གཞན་པའི་འདུས་བྱས་ཀྱི་ཆོས་ནི་འདུས་བྱས་ཐམས་ཅད་ཀྱི་བདག་པོའི་འབྲས་བུ་ཡིན་ནོ།།ཡང་རྒྱུ་འདི་དག་ལས་གང་ཞིག་དུས་གང་དུ་འབྲས་བུ་འཛིན་ཏམ་འབྱིན་ཅེ་ན།ལྔ་པོ་ད་ལྟ་འབྲས་བུ་འཛིན།།ཡོངས་སུ་བཟུང་ཟིན་པའི་ཕྱིར་འདས་པ་རྣམས་ཀྱང་མ་ཡིན་ལ།སྐྱེས་བུ་བྱེད་aཔ་མེད་པའི་ཕྱིར་མ་འོངས་པ་རྣམས་ཀྱང་མ་ཡིན་ནོ།།གཉིས་ནི་རབ་ཏུ་འབྱིན་པར་བྱེད།།ལྷན་ཅིག་འབྱུང་བ་དང་།མཚུངས་པར་ལྡན་པའི་རྒྱུ་དག་ནི་ད་ལྟར་འབྲས་བུ་འབྱིན་པར་བྱེད་དོ།།ད་ལྟར་གྱི་དང་འདས་པ་དག།གཉིས་ཁོ་ན་སྐལ་པ་མཉམ་པ་དང་།ཀུན་དུ་འགྲོ་བའི་aརྒྱུ་དག་གོ།།ད་ལྟར་བདག་ཀྱང་མཇུག་ཐོགས་སུ་སྒྲུབ་པའི་ཕྱིར་ཏེ།དེ་ཡང་ཕྱིས་འདས་པ་དག་གོ།།གཅིག་ནི་འདས་པས་འབྱིན་པར་འགྱུར།།འདི་ལྟར་ལྷན་ཅིག་གམ་དེ་མ་ཐག་ཏུ་རྣམ་པར་སྨིན་པའི་འབྲས་བུ་ནི་མེད་དོ།།དེ་ལ་ཆོས་གང་ཞིག་རྒྱུ་དུས་དག་
350. གིས་སྐྱེད་པར་བྱེད་ཅེ་ན།aསྨྲས་པ།མདོར་བསྡུ་ན།ཆོས་རྣམས་ནི་རྣམ་པ་བཞི་པོ་དག་ཡིན་ཏེ།ཆོས་ཉོན་མོངས་པ་ཅན་རྣམས་དང་།རྣམ་པར་སྨིན་པ་ལས་སྐྱེས་པ་རྣམས་དང་།ཟག་པ་མེད་པའི་དང་པོ་རྣམས་དང་།དེ་དག་གི་ལྷག་མ་རྣམས་ནི་རྣམ་པར་སྨིན་པ་ལས་མ་གཏོགས་པའི་ལུང་དུ་མ་aབསྟན་པ་རྣམས་དང་།ཟག་པ་མེད་པའི་སྐད་ཅིག་མ་དང་པོ་མ་གཏོགས་པའི་དགེ་བ་རྣམས་སོ།།དེ་དག་ནི།ཉོན་མོངས་ཅན་དང་རྣམ་སྨིན་སྐྱེས།།ལྷག་དང་དང་པོ་འཕགས་རིམ་བཞིན།།རྣམ་སྨིན་ཀུན་འགྲོ་དེ་གཉིས་དང་།།སྐལ་མཉམ་མ་གཏོགས་ལྷག་ལས་སྐྱེས།།ཆོས་ཉོན་aམོངས་པ་རྣམས་ནི་རྣམ་པར་སྨིན་པའི་རྒྱུ་མ་གཏོགས་པ་ལྷག་མ་རྣམས་ལས་
351. སྐྱེའོ།།རྣམ་པར་སྨིན་པ་ལས་སྐྱེས་པ་རྣམས་ནི་ཀུན་འགྲོའི་རྒྱུ་མ་གཏོགས་པ་ལྷག་མ་
352. རྣམས་ལས་སོ།།ཆོས་ལྷག་མ་རྣམས་ནི་རྣམ་པར་སྨིན་པ་དང་།ཀུན་དུ་འགྲོ་བའི་རྒྱུ་དེ་དག་མ་གཏོགས་པ་ལྷག་མ་aརྣམས་ལས་སོ།།ཟག་པ་མེད་པའི་དབང་པོ་རྣམས་ནི་དེ་དག་དང་སྐལ་བ་མཉམ་པའི་རྒྱུ་མ་གཏོགས་པ་ལྷག་མ་རྣམས་ལས་སྐྱེའོ།།ཆོས་བསྟན་པ་དེ་
353. དག་གང་ཡིན་སྙོམ་
354. པ་ལ།སེམས་དང་སེམས་ལས་བྱུང་བ་ཡིན
355. །།འོ་ན་གང་དག་སེམས་དང་ལྡན་པ་མ་ཡིན་པ་དང་།གཟུགས་aཅན་གྱི་ཆོས་དེ་དག་ཇི་ལྟ་བུ་ཞེ་ན།མཚུངས་ལྡན་མ་གཏོགས་གཞན་དེ་བཞིན།།མཚུངས་པར་ལྡན་པའི་རྒྱུ་གཅིག་པུ་མ་གཏོགས་པ་ཆོས་ཉོན་མོངས་པ་ཅན་ལ་སོགས་པ་སེམས་དང་སེམས་ལས་བྱུང་བ་རྣམས་ཇི་ལྟ་བ་དེ་ཁོ་ན་བཞིན་དུ་སྐྱེ་སྟེ།རྒྱུ་རྒྱ་ཆེར་བཤད་པ་རྫོགས་སོ།།།།aརྐྱེན་རྣམས་གང་ཞེ་ན།རྐྱེན་ནི་བཞི་པོ་དག་ཏུ་གསུངས།།གང་ནས་གསུངས་ཤེ་ན།མདོ་ལས་རྐྱེན་ཉིད་ནི་བཞི་སྟེ་ཞེས་བྱ་བ་ལ་སོགས་པའོ།།དེ་ལ་རྒྱུ་ཞེས་བྱ་བ་རྒྱུ་ལྔ་ཡིན།།བྱེད་རྒྱུའི་རྒྱུ་མ་གཏོགས་པ་རྒྱུ་ལྔ་ནི་རྒྱུའི་རྐྱེན་ཡིན་ནོ།།སེམས་དང་སེམས་བྱུང་སྐྱེས་པ་རྣམས།།ཐ་མ་མིན་aམཚུངས་དེ་མ་ཐག།དགྲ་བཅོམ་པའི་ཐ་མ་མ་གཏོགས་པ་སེམས་དང་སེམས་ལས་བྱུང་བ་སྐྱེས་པ་རྣམས་ནི་མཚུངས་པ་དེ་མ་ཐག་པའི་རྐྱེན་ཡིན་ནོ།།དམིགས་པ་ཆོས་རྣམས་ཐམས་ཅད་དོ།།ཅི་རིགས་པར་མིག་གི་རྣམ་པར་ཤེས་པ་ལ་སོགས་པ་རྣམས་ཀྱི་ནི་གཟུགས་ལ་སོགས་པའོ།།aཡིད་ཀྱི་རྣམ་པར་ཤེས་པའི་ནི་ཆོས་ཐམས་ཅད་དོ།།བྱེད་རྒྱུ་ཞེས་བྱ་
356. བདག་པོར་བཤད།།བྱེད་པའི་རྒྱུ་གང་ཡིན་པ་དེ་ནི་བདག་པོའི་རྐྱེན་ཡིན་ནོ།།ཡང་རྐྱེན་འདི་དག་བྱ་བ་བྱེད་པས་ན་གནས་སྐབས་གང་གི་ཆོས་ལ་བྱེད་ཅེ་ན།རེ་ཞིག་རྒྱུའི་རྐྱེན་རྣམ་པ་ལྔར་
357. བཤད་པ་དེ་ལས།aརྒྱུ་གཉིས་པོ་དག་འགག་པ་ལ
358. །བྱ་བ་བྱེད་དོ།།འགག་པ་ཞེས་བྱ་བ་ནི་ད་ལྟར་ཡིན་ཏེ།འགག་པ་ལ་མངོན་དུ་ཕྱོགས་པའི་ཕྱིར་རོ།།དེ་ལ་ལྷན་ཅིག་འབྱུང་བ་དང་མཚུངས་པར་ལྡན་པའི་རྒྱུ་དག་བྱ་བ་བྱེད་དེ།དེ་གཉིས་ནི་ལྷན་ཅིག་འབྱུང་བའི་འབྲས་བུ་ལ་བྱ་aབ་བྱེད་པའི་ཕྱིར་རོ།།གསུམ་པོ་ནི་སྐྱེ་བ་
359. ལའོ་ཞེས་བྱ་བ་ནི་མ་འོངས་པ་སྟེ།སྐྱེ་བ་ལ་མངོན་དུ་ཕྱོགས་པའི་ཕྱིར་རོ།།དེ་ལ་ནི་སྐལ་བ་མཉམ་པ་དང་།ཀུན་དུ་འགྲོ་བ་དང་།རྣམ་པར་སྨིན་པའི་རྒྱུ་རྣམས་བྱ་བ་བྱེད་དེ།རྒྱུའི་རྐྱེན་ནི་དེ་ཙམ་ཞིག་ཡིན་ནོ།།དེ་ལས་གཞན་པ་ཡི།།རྐྱེན་དག་དེ་aལས་བཟློག་པ་ཡིན།།མཚུངས་པ་དེ་མ་ཐག་པའི་རྐྱེན་ནི་སྐབས་འབྱེད་
360. པའི་ཕྱིར་སྐྱེ་བ་ལ་བྱ་བ་བྱེད་དོ།།དམིགས་པའི་རྐྱེན་ནི་ད་ལྟར་གྱི་སེམས་དང་སེམས་ལས་བྱུང་བ་རྣམས་ཀྱིས་འཛིན་པའི་ཕྱིར་འགག་པ་ལ་བྱ་བ་བྱེད་དོ།།བདག་པོའི་རྐྱེན་ནི་གནས་སྐབས་ཐམས་ཅད་དུ་མི་སྒྲིབ་པའི་ངོ་བོར་aགནས་པས་འདིའི་བྱ་བ་དེ་
361. ནི་དེ་ཉིད་ཡིན་ནོ།།རྐྱེན་རྣམས་
362. བྱེད་པ་དང་བཅས་པ་བཤད་ཟིན་ཏོ།།ཡང་ཆོས་གང་ཞིག་རྐྱེན་དུ་ཞིག་གིས་བསྐྱེད་ཅེ་ན།བཞི་ཡིས་སེམས་དང་སེམས་བྱུང་རྣམས།།སེམས་དང་སེམས་ལས་བྱུང་བ་རྣམས་ནི་ཅི་རིགས་པར་རྐྱེན་བཞི་པོས་སྐྱེད་
363. དོ།།aགསུམ་གྱིས་སྙོམས་པར་འཇུག་པ་གཉིས།།དམིགས་པའི་རྐྱེན་མ་གཏོགས་པ་སྙོམས་པར་འཇུག་པ་འདི་དག་ནི་སེམས་ཀྱི་མངོན་པར་འདུ་བྱེད་པ་ལས་སྐྱེ་བའི་ཕྱིར་སེམས་ཀྱི་དེ་མ་ཐག་པ་ཅན་དག་ཡིན་ནོ།།གཞན་ནི་གཉིས་པོ་དག་ལས་སྐྱེ
364. །།ཆོས་གཞན་ལྡན་པ་མ་ཡིན་པ་aརྣམས་དང་།གཟུགས་ཅན་རྣམས་ནི་རྒྱུ་དང་།བདག་པོའི་རྐྱེན་དག་ལས་སྐྱེའོ
365. །།རྒྱུ་དང་རྐྱེན་དག་ཁོ་ན་ལས་ཆོས་ཐམས་ཅད་ཀྱང་སྐྱེའོ།།དབང་ཕྱུག་སོགས་མིན་རིམ་སོགས་ཕྱིར།།དབང་ཕྱུག་ལ་སོགས་པ་གཅིག་ཁོ་ན་རྒྱུ་ཡིན་ན་འགྲོ་བ་ཐམས་ཅད་ཅིག་ཅར་འབྱུང་བར་aའགྱུར་
366. བ་ཞིག་ན་དངོས་པོ་རྣམས་རིམ་གྱིས་འབྱུང་བར་ཡང་སྣང་ངོ་།།དབང་ཕྱུག་དག་ཀྱང་ཐོག་མ་མེད་པས་ཀྱང་གཞན་ལ་མ་ལྟོས་
367. པས་འབྱིན་པ་ཐོག་མ་མེད་པར་འགྱུར་བ་དང་འབྱིན་པ་ལ་དགོས་པ་མེད་པའི་ཕྱིར་དབང་ཕྱུག་ལ་སོགས་པ་ནི་རྒྱུ་མ་ཡིན་ནོ།།ཡང་གཞན་ནི་གཉིས་aཔོ་དག་ལས་སྐྱེ་ཞེས་གང་བཤད་པ་དེ་ཇི་ལྟར་ན་
368. འབྱུང་བ་རྣམས་འབྱུང་བ་རྣམས་ཀྱི་རྒྱུའི་
369. རྐྱེན་ཡིན་ཞེ་ན།དེའི་རྒྱུ་འབྱུང་བ་རྣམ་པ་གཉིས།།འབྱུང་བའི་རྒྱུ་ཞེས་བྱ་བའི་ཐ་ཚིག་གོ།།སྐལ་བ་མཉམ་པ་དང་།ལྷན་ཅིག་འབྱུང་བའི་རྒྱུ་དག་གིས་སོ།།འབྱུང་ལས་གྱུར་པའི་aརྣམ་པ་ལྔ།།འབྱུང་བ་རྣམས་འབྱུང་བ་ལས་གྱུར་པའི་རྒྱུ་རྣམ་པ་ལྔ་ཡིན་ཏེ།སྐྱེད་
370. པའི་རྒྱུ་ཡིན་ཏེ།དེ་ལས་སྐྱེ་བའི་ཕྱིར་རོ།།བརྟེན་པའི་རྒྱུ་ཡིན་ཏེ།སྐྱེས་པ་འབྱུང་བའི་རྗེས་སུ་མཐུན་པར་བྱེད་པའི་ཕྱིར་རོ།།གནས་པའི་རྒྱུ་ཡིན་ཏེ།རྟེན་དུ་གྱུར་པའི་ཕྱིར་aརོ།།རྟོན་པའི་རྒྱུན་
371. ཡིན་ཏེ།རྒྱུན་མི་འཆད་པའི་རྒྱུ་ཡིན་པའི་ཕྱིར་རོ།།ཉེ་བར་འཕེལ་བའི་རྒྱུ་ཡིན་ཏེ།དེ་ནི་བྱེད་རྒྱུ་ཁོ་ན་རྣམ་པ་ལྔ་རུ་ཕྱེ་བའོ།།འབྱུང་གྱུར་
372. རྣམ་གསུམ་ཕན་ཚུན་དུ།།ལྷན་ཅིག་འབྱུང་བ་དང་།སྐལ་བ་མཉམ་པ་དང་།རྣམ་པར་སྨིན་པའི་རྒྱུ་དག་གིས་aསོ།།དེ་ལ་ལྷན་ཅིག་འབྱུང་བའི་རྒྱུ་ནི་ལུས་དང་ངག་གི་
373. ལས་སེམས་ཀྱི་རྗེས་སུ་འཇུག་པ་ཕན་ཚུན་དུ་ཡིན་གྱི་གཞན་ནི་མ་ཡིན་ནོ།།
374. སྐལ་པ་མཉམ་པའིའོ།།རྣམ་པར་སྨིན་པའི་རྒྱུ་ནི་ལུས་དང་ངག་གི་ལས་གང་གི་རྣམ་པར་སྨིན་པ་མིག་ལ་སོགས་པ་གང་ཡིན་པའོ།།འབྱུང་བ་aརྣམས་ཀྱི་དེ་རྣམས་གཅིག།འབྱུང་བ་ལས་གྱུར་པའི་གཟུགས་འབྱུང་བ་རྣམས་ཀྱི་ནི་རྣམ་པར་སྨིན་པའི་རྒྱུ་ཁོ་ན་ཡིན་ཏེ།ལུས་དང་ངག་གི་ལས་གང་གིས་འབྱུང་བ་རྣམས་རྣམ་པར་སྨིན་པའོ།།སེམས་དང་སེམས་ལས་བྱུང་བ་རྣམས་བྱེ་བྲག་མེད་པར་མཚུངས་པ་དེ་མ་ཐག་པའི་རྐྱེན་དུ་aབཤད་ཀྱི་སེམས་གང་གི་མཇུག་ཐོགས་སུ་གང་འབྱུང་བ་མ་བཤད་པས་དེ་བརྗོད་པ།མདོར་བསྡུ་ན་སེམས་བཅུ་གཉིས་པོ་འདི་ལྟ་སྟེ།འདོད་ཡིད་དགེ་དང་མི་དགེ་དང་།།བསྒྲིབས་པ་དང་ནི་མ་
375. བསྒྲིབས་པ།།འདོད་པའི་ཁམས་ན་སེམས་བཞི་སྟེ།།དགེ་བ་དང་མི་དགེ་བ་དང་།aབསྒྲིབས་ལ་ལུང་དུ་མ་བསྟན་པ་དང་།མ་བསྒྲིབས་ལ་ལུང་དུ་མ་བསྟན་པའོ།།གཟུགས་དང་གཟུགས་མེད་པ་དག་ན།།མི་དགེ་ལས་གཞན།བཅུ་པོ་དེ་དག་ནི་ཟག་པ་དང་བཅས་པའི་སེམས་ཡིན་ནོ།།ཟག་མེད་གཉིས།སློབ་པ་དང་མི་སློབ་པ་སྟེ།དེ་ལྟར་ན་
376. དེ་དག་ནི་aསེམས་བཅུ་གཉིས་ཡིན་ནོ།།དེ་ལ།འདོད་སེམས་དགེ་བ་ལས་སེམས་དགུ།།མཇུག་ཐོགས་སུ་ཞེས་འོག་ནས་འཆད་པར་འགྱུར་རོ།།འདི་ལྟ་སྟེ།རང་གི་ས་པ་བཞི་དང་།གཟུགས་ན་སྤྱོད་པ་གཉིས་དང་།སྙོམས་པར་འཇུག་པའི་ཚེ་དགེ་བ་དང་།aཉིང་མཚམས་སྦྱོར་བའི་ཚེ་བསྒྲིབས་པའོ།།གཟུགས་མེད་པ་ན་སྤྱོད་པ་ནི་བསྒྲིབས་པ་ཁོ་ནའོ།།སློབ་པ་དང་མི་སློབ་པ་ཞེས་སོ།།དེ་ནི་བརྒྱད་པོ་ཁོ་ན་ལས།འདོད་པ་ན་སྤྱོད་པའི་དགེ་བའི་སེམས་དེ་ཡང་ནི་བརྒྱད་ཀྱི་མཇུག་ཐོགས་སུ་འབྱུང་སྟེ།རང་གི་ས་པ་བཞི་དང་།གཟུགས་aན་སྤྱོད་པ་གཉིས་ལས་ཏེ།ལྡང་བའི་ཚེ་དགེ་བ་དང་།ཉོན་མོངས་པ་ཅན་གྱི་སྙོམས་པར་འཇུག་པས་གཟིར་བའི་ཚེ་ས་འོག་མའི་དགེ་བ་ལ་བརྟེན་པའི་ཕྱིར་བསྒྲིབས་པ་དང་།ལྡང་བའི་ཚེ་སློབ་པ་དང་མི་སློབ་པ་དག་ལས་སོ།།མི་དགེ་བ་ནི་བཅུ་དག་ལས།།སློབ་པ་དང་མི་སློབ་པ་aམ་གཏོགས་པའོ།།དེ་ལས་བཞི་སྟེ།རང་གི་ས་པ་དག་ཁོ་ནའོ།།ཇི་ལྟར་འདོད་པའི་ཁམས་ཀྱི་མི་དགེ་བའི་སེམས་ཀྱི་བཤད་པ།བསྒྲིབས་དེ་བཞིན།མི་དགེ་བ་ཇི་ལྟ་བ་བཞིན་ནོ།།མ་བསྒྲིབས་པ་ནི་ལྔ་དག་ལས།།མ་བསྒྲིབས་ལ་ལུང་དུ་མ་བསྟན་པའི་སེམས་ནི་ལྔ་ལས་ཏེ།aརང་གི་ས་པ་བཞི་དང་།གཟུགས་ན་སྤྱོད་པའི་དགེ་བ་ལས་སྤྲུལ་པའི་སེམས་སོ།།དེ་ལས་མཇུག་ཐོགས་སེམས་བདུན་ནོ།།རང་གི་བཞི་དང་།གཟུགས་ན་སྤྱོད་པ་གཉིས་ཏེ།སྤྲུལ་པའི་སེམས་ཀྱི་མཇུག་ཐོགས་སུ་དགེ་བ་དང་།ཉིང་མཚམས་སྦྱོར་བའི་ཚེ་ཉོན་མོངས་aཔ་ཅན་དང་།དེ་བཞིན་དུ་གཟུགས་མེད་པ་ན་སྤྱོད་པའི་ཉོན་མོངས་པ་ཅན་ནོ།།གཟུགས་ན་དགེ་ལས་བཅུ་གཅིག་གོ།།གཟུགས་མེད་པ་ན་སྤྱོད་པ་མ་བསྒྲིབས་ལ་ལུང་དུ་མ་བསྟན་པ་མ་གཏོགས་པའོ།།དེ་ནི་དགུ་ཡི་མཇུག་ཐོགས་སུ།།འདོད་པ་ན་སྤྱོད་པའི་aཉོན་མོངས་པ་ཅན་གཉིས་དང་།གཟུགས་མེད་པ་ན་སྤྱོད་པའི་མ་བསྒྲིབས་ལ་ལུང་དུ་མ་བསྟན་པ་མ་གཏོགས་སོ།།བསྒྲིབས་པ་བརྒྱད་ལས།འདོད་པ་ན་སྤྱོད་པའི་ཉོན་མོངས་པ་ཅན་གཉིས་དང་།སློབ་པ་དང་།མི་སློབ་པ་གཉིས་མ་གཏོགས་སོ།།དེ་ལས་
377. དྲུག་aབསྒྲིབས་པ་ལས་རང་གི་ས་པ་གསུམ་དང་།འདོད་པ་ན་སྤྱོད་པའི་
378. མ་བསྒྲིབས་ལ་ལུང་དུ་མ་བསྟན་པ་མ་གཏོགས་སོ།།མ་བསྒྲིབས་པ་ནི་གསུམ་ལས་སོ།།མ་བསྒྲིབས་པ་ནི་རང་གི་ས་པ་དག་ཁོ་ན་ལས་སོ།།དེ་ལས་དྲུག་སྟེ།རང་གི་ས་པ་གསུམ་
379. དང་།འདོད་པ་ན་སྤྱོད་aཔའི་ཉོན་མོངས་པ་ཅན་དག་དང་།གཟུགས་མེད་པ་ན་སྤྱོད་པ་ཡང་ངོ་།།གཟུགས་ཀྱི་ཁམས་ཀྱི་མ་བསྒྲིབས་ལ་ལུང་དུ་མ་བསྟན་པ་ཇི་སྐད་བཤད་པ་ལྟར།གཟུགས་མེད་པའང་དེའི་ཚུལ་ལོ།།དེ་ན་ཡོད་པའི་ཡང་རང་གི་ས་པ་གསུམ་ཁོ་ན་ལས་འབྱུང་ལ།དེ་ལས་ཀྱང་aརང་གི་ས་པ་གསུམ་པོ་དང་ས་འོག་མ་པའི་ཉོན་མོངས་པ་ཅན་རྣམས་དང་དྲུག་འབྱུང་ངོ་།།དགེ་བ་ལས་སེམས་དགུ་དག་གོ།།གཟུགས་མེད་པ་ན་སྤྱོད་པའི་དགེ་བའི་སེམས་ལས་ནི་སེམས་
380. དགུ་འབྱུང་སྟེ།འདོད་པ་ན་སྤྱོད་པའི་དགེ་བ་དང་།འདོད་པ་དང་གཟུགས་ན་སྤྱོད་པའི་aམ་བསྒྲིབས་ལ་ལུང་དུ་མ་བསྟན་པ་དག་མ་གཏོགས་སོ།།དེ་དྲུག་གོ
381. །།རང་གི་ས་པ་གསུམ་དང་།གཟུགས་ན་སྤྱོད་པའི་དགེ་བ་དང་།སློབ་པ་དང་མི་སློབ་པ་དག་ལས་སོ།།བསྒྲིབས་པ་ལ་བདུན།རང་གི་ས་པ་གསུམ་དང་།གཟུགས་ན་སྤྱོད་པའི་དགེ་བ་དང་།བསྒྲིབས་པ་དང་།aའདོད་པ་ན་སྤྱོད་པའི་ཉོན་མོངས་པ་ཅན་གཉིས་སོ།།དེ་དེ་བཞིན།དེ་ཡང་བདུན་ཁོ་ན་ལས་འབྱུང་སྟེ།འདོད་པ་དང་གཟུགས་ན་སྤྱོད་པའི་ཉོན་མོངས་པ་ཅན་རྣམས་དང་།སློབ་པ་དང་མི་སློབ་པ་དག་མ་གཏོགས་སོ།།སློབ་པ་བཞི་ལས།ཁམས་གསུམ་པའི་དགེ་བ་དང་སློབ་པ་ལས་སོ།།aདེ་ལས་ལྔ།བཞི་པོ་དེ་དག་ཉིད་དང་།མི་སློབ་པའོ།།མི་སློབ་པ་ནི་ལྔ་ལས་སོ།།བཤད་མ་ཐག་པའི་ལྔ་པོ་དེ་ཉིད་ལས་སོ།།དེ་ལས་སེམས་ནི་བཞི་དག་གོ།།ཁམས་གསུམ་པའི་དགེ་བ་དག་
382. དང་།མི་སློབ་པའོ།།སེམས་བཅུ་གཉིས་རྫོགས་སོ།།།།
383. ཡང་བཅུ་aགཉིས་དེ་དག་ཉི་ཤུར་ཡང་།།བཤད་དེ།གསུམ་དུ་སྐྱེས་ནས་ཐོབ་པ་དང་།།སྦྱོར་བྱུང་དགེ་རྣམ་
384. གཉིས་ཕྱེ་ནས།།ཁམས་གསུམ་པོ་
385. དག་ཏུ་སྐྱེས་ནས་ཐོབ་པ་དང་།སྦྱོར་བ་ལས་བྱུང་བའི་དགེ་བའི་སེམས་རྣམ་པ་གཉིས་སུ་དབྱེའོ།།རྣམ་སྨིན་སྐྱེས་དང་སྦྱོར་
386. ལམ་པ།།བཟོ་ཡི་གནས་aདང་སྤྲུལ་པ་དང་།།འདོད་ན་ལུང་བསྟན་མིན་རྣམས་
387. བཞི།།གཟུགས་ན་བཟོ་མ་གཏོགས་པའོ།།གཟུགས་ཀྱི་ཁམས་ན་བཟོའི་གནས་མ་གཏོགས་ཏེ།དེ་ན་བཟོ་མེད་པའི་ཕྱིར་རོ།།དེ་ལྟར་བཅུ་གཉིས་པོ་དེ་དག་ཉི་ཤུར་འགྱུར་རོ།།ཡང་སེམས་ཉི་ཤུ་པོ་འདི་དག་ལས་aགང་གི་མཇུག་ཐོགས་སུ་གང་ཞིག་འབྱུང་བ་དེ་བརྗོད་དེ།འདོད་ན་སྦྱོར་བའི་སེམས་ལས་བཅུ།།མངོན་པར་ཤེས་པའི་འབྲས་བུ་མ་གཏོགས་པ་རང་གི་ས་པ་བདུན་དང་།གཟུགས་ན་སྤྱོད་པའི་སྦྱོར་བ་ལས་བྱུང་བ་དང་།སློབ་པ་དང་མི་སློབ་པའོ།།དེ་ཡང་བརྒྱད་ཀྱི་མཇུག་ཐོགས་སུ་རང་གི་དགེ་aབ་དང་།ཉོན་མོངས་པ་ཅན་དག་དང་།གཟུགས་ན་སྤྱོད་པའི་སྦྱོར་བ་ལས་བྱུང་
388. བ་དང་།ཉོན་མོངས་པ་ཅན་དག་དང་།སློབ་པ་དང་མི་སློབ་པ་དག་ལས་སོ།།སྐྱེས་ནས་ཐོག་པའི་མཇུག་ཐོགས་སུ་
389. དགུ།མངོན་པར་ཤེས་པའི་འབྲས་བུ་མ་གཏོགས་པ་རང་གི་ས་པ་བདུན་དང་།གཟུགས་aདང་གཟུགས་མེད་པ་ན་སྤྱོད་པའི་ཉོན་མོངས་པ་ཅན་དག་གོ།།དེ་ཡང་བཅུ་གཅིག་མཇུག་ཐོགས་སུ།།བཅུ་གཅིག་གི་མཇུག་ཐོགས་སུ་འབྱུང་ཞེས་བྱ་བའི་དོན་ཏོ།།སྔ་མ་བཞིན་དུ་རང་གི་ས་པ་བདུན་དང་།གཟུགས་ན་སྤྱོད་པའི་སྦྱོར་བ་ལས་བྱུང་བ་དང་།།ཉོན་མོངས་པ་ཅན་དག་དང་།aསློབ་པ་དང་མི་སློབ་པ་དག་ལས་སོ།།ཉོན་མོངས་
390. ཅན་སེམས་གཉིས་ལས་བདུན།།སྔ་བཞིན་
391. རང་གི་དག་ཁོ་ནའོ།།དེ་དག་བཅུ་བཞིའི་སེམས་མཇུག་ཐོགས།།རང་གི་ས་པ་བདུན་དང་།སྦྱོར་བ་ལས་བྱུང་བ་དང་།མངོན་པར་ཤེས་པའི་འབྲས་བུ་མ་གཏོགས་པ་གཟུགས་ན་སྤྱོད་པ་བཞི་aདང༑སྦྱོར་བ་ལས་བྱུང་བ་མ་གཏོགས་པ་གཟུགས་མེད་པ་ན་སྤྱོད་པ་གསུམ་ལས་སོ།།སྤྱོད་ལམ་རྣམ་སྨིན་སྐྱེས་ཕྱིས་
392. བརྒྱད།།སྦྱོར་བ་ལས་བྱུང་བ་དང་།མངོན་པར་ཤེས་པའི་འབྲས་བུ་དག་མ་གཏོགས་པ་རང་གི་ས་པ་
393. དྲུག་དང་།གཟུགས་དང་གཟུགས་མེད་པ་ན་སྤྱོད་པའི་ཉོན་མོངས་aཔ་ཅན་དག་གོ།།དེ་དག་བདུན་པོ་ཉིད་ལས་སོ།།སྔར་བཞིན་དུ་རང་གི་ས་པ་
394. བདུན་ཁོ་ན་ལས་སོ།།བཟོའི་གནས་ལས་དྲུག།སྦྱོར་བ་ལས་བྱུང་བ་དང་།མངོན་པར་ཤེས་པའི་འབྲས་བུ་དག་མ་གཏོགས་པ་རང་གི་རྣམས་ཁོ་ནའོ།།དེ་ཡང་།བདུན་ལས།མངོན་པར་ཤེས་པའི་འབྲས་བུ་aམ་གཏོགས་པ་རང་གི་དག་ཁོ་ན་ལས་སོ།།སྤྲུལ་སེམས་ཕྱི་ནས་གཉིས།མངོན་པར་ཤེས་པའི་འབྲས་བུ་རང་ཉིད་དང་།གཟུགས་ན་སྤྱོད་པའི་སྦྱོར་བ་ལས་བྱུང་བའོ།།དེ་ཡང་གཉིས་ལས་བྱུང་།དེ་ཁོ་ན་ལས་སོ།།འདོད་པ་ལས་
395. སྐྱེས་པ།བརྒྱད་པོ་དག་གོ།།གཟུགས་གཏོགས་aབརྗོད།སྦྱོར་བ་ལས་བྱུང་ལས་
396. བཅུ་གཉིས།།འདོད་པ་ན་སྤྱོད་པའི་དགེ་བ་དག་དང་།མངོན་པར་ཤེས་པའི་འབྲས་བུ་དང་།རང་གི་དྲུག་དང་།གཟུགས་མེད་པའི་སྦྱོར་བ་ལས་བྱུང་བ་དང་།སློབ་པ་དང་།མི་སློབ་པའོ།།དེ་ཡང་སེམས་བཅུའི་མཇུག་
397. ཐོགས་སུ།འདོད་པ་ན་aསྤྱོད་པའི་སྦྱོར་བ་ལས་བྱུང་བ་དང་།མངོན་པར་ཤེས་པའི་འབྲས་བུ་དག་དང་།སྤྱོད་ལམ་པ་དང་།རྣམ་པར་སྨིན་པ་ལ་
398. སྐྱེས་པ་དག་མ་གཏོགས་པ་རང་གི་བཞི་དང་།གཟུགས་མེད་པ་ན་སྤྱོད་པའི་སྦྱོར་བ་ལས་བྱུང་བ་དང་།ཉོན་མོངས་པ་ཅན་དག་དང་།སློབ་པ་དང་མི་སློབ་པ་aདག་ལས་སོ།།སྐྱེས་ནས་ཐོབ་པའི་མཇུག་ཐོགས་བརྒྱད།།འདོད་པ་ན་སྤྱོད་པའི་ཉོན་མོངས་པ་ཅན་དག་དང་།མངོན་པར་ཤེས་པའི་འབྲས་བུ་མ་གཏོགས་པ་རང་གི་ལྔ་དང་།གཟུགས་མེད་པ་ན་སྤྱོད་པའི་ཉོན་མོངས་པ་ཅན་ནོ།།དེ་ནི་ལྔ་ལས།མཇུག་ཐོགས་སུ་མངོན་aཔར་ཤེས་པའི་འབྲས་བུ་མ་གཏོགས་པ་རང་གི་དག་ཁོ་ན་ལས་སོ།།བསྒྲིབས་ལས་དགུ།འདོད་པ་ན་སྤྱོད་པའི་དགེ་བ་དང་།ཉོན་མོངས་པ་ཅན་དག་སྟེ།བཞི་དང་།མངོན་པར་ཤེས་པའི་འབྲས་བུ་མ་གཏོགས་པ་རང་གི་ལྔའོ།།དེ་ཡང་སེམས་ནི་བཅུ་གཅིག་ལས།འདོད་aཔ་ན་སྤྱོད་པའི་སྐྱེས་ནས་ཐོབ་པ་དང་།སྤྱོད་ལམ་པ་དང་།རྣམ་པར་སྨིན་པ་ལས་
399. སྐྱེས་པ་དག་དང་།མངོན་པར་ཤེས་པའི་འབྲས་བུ་མ་གཏོགས་པ་རང་གི་ལྔ་དང་།སྦྱོར་བ་ལས་བྱུང་བ་མ་གཏོགས་པ་གཟུགས་མེད་པ་ན་སྤྱོད་པ་གསུམ་ལས་སོ།།རྣམ་སྨིན་སྐྱེས་དང་སྤྱོད་ལམ་aལས།།བདུན་ནོ།།འདོད་པ་ན་སྤྱོད་པའི་ཉོན་མོངས་པ་ཅན་དག་དང་།སྦྱོར་བ་ལས་བྱུང་བ་དང་།མངོན་པར་ཤེས་པའི་འབྲས་བུ་མ་གཏོགས་པ་རང་གི་གཞི་
400. དང་གཟུགས་མེད་པ་ན་སྤྱོད་པའི་ཉོན་མོངས་པ་
401. ཅན་ནོ།།དེ་དག་ལྔ་ཉིད་ལས།མངོན་པར་ཤེས་པའི་འབྲས་བུ་མ་གཏོགས་པ་aརང་གི་དག་ཁོ་ན་ལས་སོ།།སྤྲུལ་སེམས་ལས་གཉིས།རང་གི་སྦྱོར་བ་ལས་བྱུང་བ་དང་།མངོན་པར་ཤེས་པའི་འབྲས་བུ་དག་ཁོ་ནའོ།།དེ་གཉིས་ལས།དེ་ཁོ་ན་ལས་སོ།།གཟུགས་སུ་གཏོགས་པ་བཤད་ནས།གཟུགས་མེད་པར་གཏོགས་པར་
402. བརྗོད་དེ།aགཟུགས་མེད་གཏོགས་པའི་མཇུག་ཐོགས་སུ།།སྦྱོར་བ་ལས་བྱུང་
403. སེམས་བདུན་ནོ།།གཟུགས་ན་སྤྱོད་པའི་སྦྱོར་བ་ལས་བྱུང་བ་དང་།རང་གི་བཞི་དང་།སློབ་པ་དང་མི་སློབ་པའོ།།དེ་དྲུག་ལས་གཟུགས་ན་སྤྱོད་པའི་སྦྱོར་བ་ལས་བྱུང་བ་དང་།རྣམ་པར་སྨིན་པ་ལས་སྐྱེས་པ་མ་གཏོགས་aཔ་རང་གི་གསུམ་དང་།སློབ་པ་དང་མི་སློབ་པ་དག་ལས་སོ།།སྐྱེས་ནས་ཐོབ་པའི།མཇུག་ཐོགས་སུ་ནི་སེམས་བདུན་ཏེ།།རང་གི་བཞི་དང་།ས་འོག་མའི་ཉོན་མོངས་པ་ཅན་དག་གོ།།དེ་ཡང་བཞི་ལས།རང་གི་དག་ཁོ་ན་ལས་སོ།།བསྒྲིབས་ལས་བརྒྱད།རང་གི་བཞི་དང་།aགཟུགས་ན་སྤྱོད་པའི་སྦྱོར་བ་ལས་བྱུང་བ་དང་།ཉོན་མོངས་པ་ཅན་དག་དང་།འདོད་པ་ན་སྤྱོད་པའི་ཉོན་མོངས་པ་ཅན་དག་གོ།།དེ་ཡང་བཅུ་ཡི་མཇུག་ཐོགས་སུ།།རང་གི་བཞི་དང་།འདོད་པ་དང་།གཟུགས་ན་སྤྱོད་པའི་སྐྱེས་ནས་ཐོབ་པ་དང་།སྤྱོད་ལམ་པ་དང་།རྣམ་པར་སྨིན་པ་aལས་སྐྱེས་པ་དག་ལས་སོ།།རྣམ་སྨིན་སྐྱེས་ལས་དྲུག།སྦྱོར་བ་ལས་བྱུང་བ་མ་གཏོགས་པ་རང་གི་གསུམ་དང་།འོག་མའི་ཉོན་མོངས་པ་ཅན་གསུམ་མོ།།བཞི་ལས།དེ་ཡང་རང་གི་དག་ཁོ་ན་ལས་སོ།།སློབ་པའི་མཇུག་ཐོགས་དྲུག།ཁམས་གསུམ་པའི་སྦྱོར་བ་ལས་བྱུང་བ་aརྣམས་དང་།འདོད་པ་ན་སྤྱོད་པའི་སྐྱེས་ནས་ཐོབ་པ་དང་།སློབ་པ་དང་མི་སློབ་པའོ།།དེ་ཡང་བཞི་ལས།སྦྱོར་བ་ལས་བྱུང་བ་གསུམ་དང་།སློབ་པ་ལས་སོ།།མི་སློབ་པ་ལས་ནི་ལྔ་སྟེ།སློབ་པའི་གཅིག་པུ་མ་གཏོགས་པ་སློབ་པའི་མཇུག་ཐོགས་སུ་ལྔ་པོ་ཇི་ལྟ་བ་བཞིན་ནོ།།aདེ་ཡང་དེ་གཉིས་
404. ལས།མི་སློབ་པ་ནི་
405. ལྔ་ཁོ་ན་ལས་ཏེ།སྦྱོར་བ་ལས་བྱུང་བ་གསུམ་དང་།སློབ་པ་དང་མི་སློབ་པ་དག་ལས་སོ།།ཅིའི་ཕྱིར་སྦྱོར་བ་ལས་བྱུང་བའི་སེམས་ཀྱི་མཇུག་ཐོགས་སུ་ནི་རྣམ་པར་
406. སྨིན་པ་ལས་སྐྱེས་པ་དང་།སྤྱོད་ལམ་པ་དང་།བཟོའི་གནས་པའི་སེམས་དག་aའབྱུང་ལ།སྦྱོར་བ་ལས་བྱུང་བ་ནི་དེ་དག་ལས་མ་ཡིན་ཞེ་ན།མངོན་པར་འདུ་བྱེད་ཞུགས་པའི་ཕྱིར།།སྟོབས་ཆུང་ཕྱིར་དང་འབད་མེད་ཕྱིར།།སྦྱོར་བ་ལས་བྱུང་རྗེས་མཐུན་མིན།།དེའི་ཕྱིར་དེ་ཡི་མཇུག་ཐོགས་མིན།།དེ་ལ་གསུམ་སྟེ།འབྱུང་བའི་སེམས་ཀྱང་མངོན་པར་འདུ་བྱ་བ་མེད་aཔས་སྦྱོར་བ་ལས་བྱུང་བའི་མཇུག་ཐོགས་སུ་དངོས་པོའི་དོན་དུ་རབ་ཏུ་སྐྱེའོ།།དེ་ལྟ་ན་འོ་ན་ནི་ཉོན་མོངས་པ་ཅན་དག་ལས་ཀྱང་སྦྱོར་བ་ལས་བྱུང་བ་
407. འབྱུང་བར་མི་འགྱུར་ཏེ།མི་མཐུན་པའི་ཕྱིར་རོ།།ཉོན་མོངས་
408. ཅན་ལས་མི་མཐུན་ཀྱང་།།ཉོན་མོངས་ཀུན་འབྱུང་ཡོངས་ཤེས་ཕྱིར།།aསྦྱོར་བ་ལས་བྱུང་ཀུན་དུ་འབྱུང་།།མངོན་པར་སྦྱོར་བ་ལ་རིགས་སོ།།དེ་ལ་ཡང་།སློབ་དང་མི་སློབ་སྦྱོར་བྱུང་དང་།།གཟུགས་གཏོགས་ལས་ནི་འདོད་སྤྱོད་པ།།དེ་ལས་དེ་ནི་འབད་མེད་མིན།།གཟུགས་མེད་སྤྱོད་པའི་ཉོན་མོངས་ལས།།གཟུགས་སྤྱོད་སྐྱེས་ནས་ཐོབ་མི་འགྱུར།།གཟུགས་aསྤྱོད་ཉོན་མོངས་ཅན་ལས་ནི།།འདོད་གཏོགས་མི་གསལ་གསལ་ཕྱིར་རོ།།ཚིག་ལེའུར་བྱས་པ་འདི་དག་ཀྱང་འགྲེལ་པ་ཁོ་ན་བསྡུས་པ་ཡིན་པས་རྣམ་པར་ཕྱེའོ།།གང་དག་སེམས་བཅུ་གཉིས་བཤད་པ་དེ་དག་ལས།སེམས་གང་ལ་དུ་ཞིག་རྙེད་ཅེ་ན།ཁམས་གསུམ་པ་ཡི་aཉོན་མོངས་ཅན།།དྲུག་དང་དྲུག་དང་གཉིས་རྙེད་དོ།།འདོད་པ་ན་སྤྱོད་པའི་ཉོན་མོངས་པ་ཅན་གྱི་སེམས་མངོན་དུ་གྱུར་ན་སེམས་དྲུག་རྙེད་དོ
409. །ཐེ་ཚོམ་གྱིས་དགེ་བའི་རྩ་བའི་ཉིང་མཚམས་སྦྱོར་བ་དང་།ཁམས་སུ་སླར་ལྡོག་པའི་ཕྱིར་རོ།།ཁམས་སུ་སླར་ལྡོག་པ་དང་།དངོས་སུ་ཉམས་པ་ལས་མི་དགེ་བ་དང་།aབསྒྲིབས་ལ་ལུང་དུ་མ་བསྟན་པ་དག་དང་།གཟུགས་ན་སྤྱོད་པའི་ཉོན་མོངས་པ་ཅན་དང་།ཡོངས་སུ་ཉམས་ན་གཟུགས་མེད་ན་སྤྱོད་པའི་ཉོན་མོངས་པ་
410. ཅན་དང་།སློབ་པའོ།།གཟུགས་ན་སྤྱོད་པའི་ཉོན་མོངས་པ་ཅན་ལ་ཡང་དྲུག་རྙེད་དེ།ཁམས་སུ་སླར་ལྡོག་པ་ལས་གཟུགས་ན་སྤྱོད་པ་གསུམ་དང་།འདོད་aཔ་ན་སྤྱོད་པའི་མ་བསྒྲིབས་ལ་ལུང་དུ་མ་བསྟན་པ་དང་།ཡོངས་སུ་ཉམས་པ་ལས་གཟུགས་མེད་པའི་ཉོན་མོངས་པ་ཅན་དང་།སློབ་པའོ།།གཟུགས་མེད་པ་ན་སྤྱོད་པའི་ཉོན་མོངས་པ་ཅན་ལ་ནི་གཉིས་རྙེད་དེ།ཡོངས་སུ་ཉམས་པ་ལས་ཉོན་མོངས་པ་ཅན་དེ་ཉིད་དང་།སློབ་པའོ།།གཟུགས་སྐྱེས་དགེ་aལ་གསུམ་དག་གོ།།དགེ་བ་དེ་ཉིད་དང་།འདོད་པ་དང་གཟུགས་ན་སྤྱོད་པའི་མ་བསྒྲིབས་ལ་ལུང་དུ་མ་བསྟན་པ་དག་གོ།།སློབ་པ་ལ་བཞི།སློབ་པ་དེ་ཉིད་དང་།འདོད་པ་དང་གཟུགས་ན་སྤྱོད་པའི་མ་བསྒྲིབས་ལ་ལུང་དུ་མ་བསྟན་པ་དག་དང་།གཟུགས་མེད་པའི་aདགེ་བའོ།།འཕགས་པའི་ལམ་གྱིས་འདོད་པ་དང་གཟུགས་ཀྱི་ཁམས་ལས་འདོད་ཆགས་དང་བྲལ་བར་བྱེད་པ་ནའོ།།ལྷག་ལ་དེ།སེམས་གང་ལ་རྙེད་པ་མ་བཤད་པ་དེ་ལ་ནི་དེ་ཉིད་རྙེད་པར་བལྟ་བར་བྱའོ།།བསྡུ་བའི་ཚིགས་སུ་བཅད་པ་ནི།སྐྱེ་དང་སྙོམས་པར་འཇུག་པ་aདང་།།འདོད་ཆགས་བྲལ་དང་ཡོངས་ཉམས་དང་།།དགེ་བའི་ཉིང་མཚམས་སྦྱོར་བའི་ཚེ།།སེམས་དེ་ལྡན་པ་མིན་ལས་རྙེད
411. །།ཅེས་བྱའོ།།དབང་པོ་བསྟན་པ་ཞེས་བྱ་བ་མཛོད་ཀྱི་གནས་གཉིས་པའོ།།།།ཁམས་གསུམ་གྱི་དབྱེ་བས་སེམས་ལ་སོགས་པ་aརྣམས་ཀྱི་དབྱེ་བ་བཤད་ནས།དེ་ཉིད་མ་བཤད་པས་དེ་བརྗོད་པར་བྱ་སྟེ།དམྱལ་བ་ཡི་དགས་དུད་འགྲོ་དང་།།མི་རྣམས་དང་ནི་ལྷ་དྲུག་དག།འདོད་པའི་ཁམས་ཡིན།འགྲོ་བ་བཞི་དང་།ལྷའི་རིས་དྲུག་པོ་འདི་ལྟ་སྟེ།རྒྱལ་ཆེན་བཞི་པ་རྣམས་དང་།སུམ་ཅུ་རྩ་གསུམ་aཔ་རྣམས་དང་།འཐབ་བྲལ་བ་རྣམས་དང་།དགའ་ལྡན་པ་རྣམས་དང་།འཕྲུལ་དགའ་བ་རྣམས་དང་།གཞན་འཕྲུལ་དབང་བྱེད་པ་རྣམས་ཏེ།འདི་རྣམས་ནི་འདོད་པའི་ཁམས་ཡིན་ནོ།།དམྱལ་བ་དང་།གླིང་དབྱེ་བ་ལས་དེ་ཉི་ཤུ།།གནས་རྣམས་ཞེས་བྱ་བ་ཚིག་aལྷག་མའོ།།དམྱལ་བ་ཆེན་པོ་བརྒྱད་དེ།ཡང་སོས་དང་།ཐིག་ནག་དང་།བསྡུས་འཇོམས་དང་།ངུ་འབོད་དང་།ངུ་འབོད་ཆེན་པོ་དང་།ཚ་བ་དང་།རབ་ཏུ་ཚ་བ་དང་།མནར་མེད་པ་དང་།གླིང་བཞི་དང་།ཡི་དགས་དང་།དུད་འགྲོ་ཞེས་བྱ་བ་གནས་ཉི་ཤུ་པོ་འདི་aདག་འདོད་པའི་ཁམས་སོ།།འདོད་པའི་ཁམས་འདིའི་གོང་མའི་གནས་དག་བཅུ་བདུན་ནི།གཟུགས་ཁམས་ཡིན།ཇི་ལྟར་ཡིན་ཞེ་ན།དེར་སོ་སོ་ཡི།བསམ་གཏན་ས་ནི་གསུམ་པ་ཡིན།།བཞི་པས་ནི་བརྒྱད་པ་ཡིན།།ཞེས་བྱ་བ་སྨོས་ཏེ།དེ་ལ་བསམ་aགཏན་དང་པོ་ན་ནི་ཚངས་རིས་རྣམས་དང་།ཚངས་པའི་མདུན་
412. ན་འདོན་རྣམས་དང་།ཚངས་ཆེན་རྣམས་སོ།།གཉིས་པ་ན་ནི་འོད་ཆུང་རྣམས་དང་།ཚད་མེད་འོད་རྣམས་དང་།འོད་གསལ་རྣམས་སོ།།གསུམ་པ་ན་ནི་དགེ་ཆུང་རྣམས་དང་།ཚད་མེད་དགེ་རྣམས་དང་།དགེ་aརྒྱས་རྣམས་སོ།།བཞི་པ་ན་ནི་སྤྲིན་མེད་འོད་རྣམས་དང་།བསོད་ནམས་སྐྱེས་རྣམས་དང་།འབྲས་བུ་ཆེ་རྣམས་དང་།མི་ཆེ་བ་རྣམས་དང་།མི་གདུང་བ་རྣམས་དང་།གྱ་ནོམ་སྣང་རྣམས་དང་།ཤིན་ཏུ་མཐོང་རྣམས་དང་།འོག་མིན་རྣམས་ཞེས་བྱ་བ་གནས་བཅུ་བདུན་པོ་འདི་དག་aནི་གཟུགས་ཀྱི་ཁམས་སོ།།གཟུགས་མེད་ཁམས་ན་གནས་མེད་དོ།།སྐྱེ་བ་ལས་ནི་རྣམ་པ་བཞི།།འདི་ལྟ་སྟེ།ནམ་མཁའ་མཐའ་ཡས་སྐྱེ་མཆེད་དང་།རྣམ་ཤེས་མཐའ་ཡས་སྐྱེ་མཆེད་དང་།ཅི་ཡང་མེད་པའི་སྐྱེ་མཆེད་དང་།འདུ་ཤེས་མེད་འདུ་ཤེས་མེད་མིན་སྐྱེ་མཆེད་དོ།།དེར་aནི་རིས་དང་སྲོག་ལ་ཡང་།།སེམས་ཀྱི་རྒྱུད་ནི་རྟེན་
413. ཡིན།ཁམས་གསུམ་པོ་
414. བཤད་པ་གང་ཡིན་པ།དེར་ནི་དམྱལ་སོགས་འགྲོ་བ་ལྔ།།རང་གི་མིང་གིས་བསྟན་དེ་དག།གང་གིས་ན་དེ་དག་
415. ཁམས་གསུམ་དག་ཏུ་ཞེས་བྱ་བ་ལ།ཅི་འགྲོ་བ་ལ་མ་གཏོགས་པའི་ཁམས་དག་ཅིག་ཡོད་aདམ་ཞེ་ན།ཡོད་དེ།ཁམས་རྣམས་ནི་དགེ་བ་དང་།ཉོན་མོངས་པ་ཅན་དང་།སྣོད་དང་།སྲིད་པ་བར་མ་པའི་རང་བཞིན་དག་ཀྱང་ཡིན་ནོ།།ཡང་འགྲོ་བ་ལྔ་པོ་དག་གང་ཡིན་པ་དེ་དག།ཉོན་མོངས་ཅན་མིན་ལུང་བསྟན་མིན།།སེམས་ཅན་ཞེས་བྱ་བར་སྲིད་མིན།།འགྲོ་བ་ལྔ་ནི་མ་aབསྒྲིབས་ལ་ལུང་དུ་མ་བསྟན་པ་ཉིད་དོ།།དེ་ལྟ་མ་ཡིན་ན་འགྲོ་བ་འཆོལ་བར་འགྱུར་རོ།།སེམས་ཅན་ཞེས་བྱ་བ་ཉིད་
416. ཡིན་ཡང་སྲིད་པ་བར་མའི་རང་བཞིན་ནི་
417. མ་ཡིན་ནོ།།འགྲོ་བ་ལྔ་པའི་ཁམས་གསུམ་འདི་ཉིད་དུ།ལུས་དང་འདུ་ཤེས་ཐ་དད་
418. དང་།།ལུས་ཐ་དད་ཅིང་འདུ་ཤེས་aགཅིག།བཟློག་དང་ལུས་དང་འདུ་ཤེས་གཅིག།གཟུགས་ཅན་མ་ཡིན་གསུམ་པོ་དག།རྣམ་ཤེས་གནས་པ་བདུན།རིམ་པ་བཞིན་དུ་རིག་པར་བྱའོ།།མདོ་ལས།སེམས་ཅན་དུས་
419. ཐ་དད་ཅིང་འདུ་ཤེས་ཐ་དད་པ་དག་ཀྱང་ཡོད་དོ
420. །།འདི་ལྟ་སྟེ།མི་རྣམས་དང་ལྷ་ཁ་ཅིག་གོ།།aདེ་ཡང་འདོད་པ་ན་སྤྱོད་པ་རྣམས་དང་།བསམ་གཏན་དང་པོ་པ་དང་པོར་བྱུང་བ་མ་གཏོགས་པ་རྣམས་སོ།།སེམས་ཅན་གཟུགས་ཅན་ལུས་ཐ་དད་ཅིང་འདུ་ཤེས་གཅིག་པ་དག་ཀྱང་ཡོད་དེ།འདི་ལྟ་སྟེ་
421. ཚངས་རིས་ཀྱི་ལྷ་གང་དག་དང་པོར་བྱུང་བ་དེ་དག་གོ།།དེ་དག་aཐམས་ཅད་ནི་འདི་སྙམ་དུ་བདག་ཅག་ནི་ཚངས་པ་འདིས་ཕྱུང་ངོ་སྙམ་དུ་ཤེས་པར་འགྱུར་ལ།ཚངས་པ་ཡང་འདི་དག་ནི་བདག་གིས་ཕྱུང་ངོ་སྙམ་དུའོ།།སེམས་ཅན་གཟུགས་ཅན་ལུས་གཅིག་ཅིང་འདུ་ཤེས་ཐ་དད་པ་དག་ཀྱང་ཡོད་དེ།འདི་ལྟ་སྟེ་འོད་གསལ་གྱི་ལྷ་རྣམས་སོ།།aའདིར་ནི་མཐའ་སྨོས་པས་བསམ་གཏན་གཉིས་པ་མཐའ་དག་སྨོས་པར་རིག་པར་བྱའོ།།སེམས་ཅན་གཟུགས་ཅན་ལུས་གཅིག་ཅིང་འདུ་ཤེས་གཅིག་པ་དག་ཀྱང་ཡོད་དེ།འདི་ལྟ་སྟེ་དགེ་རྒྱས་ཀྱི་ལྷ་རྣམས་སོ།།འདུ་ཤེས་གཅིག་པ་དག་ཅེས་བྱ་བ་ནི་བདེ་བར་འདུ་ཤེས་པ་དག་གོ།།དེ་aལ་བསམ་གཏན་དང་པོ་ནི་ཉོན་མོངས་པ་ཅན་གྱི་འདུ་ཤེས་སུ་འདུ་ཤེས་གཅིག་པ་དག་ཡིན་ནོ།།གཉིས་པ་
422. ནི་དགེ་བས་འདུ་ཤེས་ཐ་དད་པ་དག་ཡིན་ནོ།།གསུམ་པ་ནི་རྣམ་པར་སྨིན་པ་ལས་བྱུང་བས་འདུ་ཤེས་གཅིག་པ་དག་ཡིན་ནོ།།གཟུགས་མེད་པ་གསུམ་པོ་ནི་མདོ་ལས་ཇི་སྐད་
423. འབྱུང་བ་སྟེ།aདེ་ལྟར་ན།དེ་དག་ནི་རྣམ་པ་
424. གནས་པ་བདུན་ཡིན་ནོ།།ཅིའི་ཕྱིར་ལྷག་མ་རྣམ་པར་ཤེས་པ་མ་ཡིན་ཞེ་ན།འདི་ལྟར།ལྷག་མ།དེ་འཇོམས་བྱེད་ལྡན།ལྷག་མ་གང་ཞིག་ཅེ་ན།ངན་འགྲོ་རྣམས་དང་།བསམ་གཏན་བཞི་པ་དང་།སྲིད་པའི་རྩེ་མོའོ།།འདི་དག་ན་རྣམ་པར་ཤེས་aཔ་འཇོམས་པར་བྱེད་པ་དག་ཡོད་པའི་ཕྱིར་རོ།།དེ་ལ་ངན་སོང་ན་ནི་འཇོམས་པར་བྱེད་པ་སྡུག་བསྔལ་གྱི་ཚོར་བའོ།།བསམ་གཏན་བཞི་པ་ན་ནི་འདུ་ཤེས་མེད་པ་པའོ།།སྲིད་པའི་རྩེ་མོ་ན་ནི་འགོག་པའི་སྙོམས་པར་འཇུག་པའོ།།རྣམ་པར་ཤེས་པ་གནས་པ་བདུན་པོ་ཇི་སྐད་aབཤད་པ་དེ་དག་དང་།སྲིད་རྩེ་དང་།འདུ་ཤེས་མེད་པའི་སེམས་ཅན་རྣམས།།སེམས་ཅན་གྱི་ནི་གནས་དགུར་བཤད།།འདི་དག་ཏུ་སེམས་ཅན་རྣམས་རང་དགའ་བས་ཀུན་དུ་གནས་སོ།།མི་འདོད་བཞིན་གནས་ཕྱིར་གཞན་མིན།།ངན་སོང་དག་ཏུ་ནི་སེམས་ཅན་aརྣམས་མི་འདོད་བཞིན་དུ་ལས་ཀྱི་སྲིན་པོས་ཀུན་དུ་གནས་སུ་འཇུག་གོ།།མདོ་གཞན་ལས་ནི་རྣམ་པར་ཤེས་པ་གནས་པ་བདུན་ཞེས་གསུངས།གཞན་ལས་ནི།གནས་པ་དག་ནི་ཡང་བཞི་སྟེ།རྣམ་པར་ཤེས་པ་གཟུགས་སུ་ཉེ་བར་འགྲོ་བ་དང་།ཚོར་བར་ཉེ་བར་འགྲོ་བ་དང་།aའདུ་ཤེས་སུ་ཉེ་བར་འགྲོ་བ་དང་།འདུ་བྱེད་དུ་ཉེ་བར་འགྲོ་བའོ།།དེ་དག་གི་རང་བཞིན་ཅི་ཞེ་ན།ཟག་པ་
425. དང་བཅས་པའི་ཕུང་པོ་བཞི།དེ་དག་ཀྱང་།རང་གི་ས་པ་ཉིད།ས་གཞན་དུ་ནི་མ་ཡིན་ནོ།།ཅིའི་ཕྱིར་ཞེ་ན།གནས་པ་ནི་རྟེན་པ་མ་
426. ཡིན་ན་སྐལ་བ་མི་མཉམ་པའི་ས་པའི་
427. aཕུང་པོ་དག་ནི་རྣམ་པར་ཤེས་པ་སྲིད་པའི་དབང་གིས་མི་རྟེན་པའི་ཕྱིར་རོ།།ཅིའི་ཕྱིར་རྣམ་པར་ཤེས་པ་ལ་རྣམ་པར་ཤེས་པ་ཞེས་མི་བྱ་ཞེ་ན།དཔེར་ན་རྣམ་པར་ཤེས་པ་གནས་པ་བདུན་བཞིན་ནོ།།བདུན་ལ་རིགས་ཏེ།དེ་ལ་བྱེ་བྲག་མེད་པར་ནི་སྐྱེ་བའི་སྐྱེ་མཆེད་ཀྱིས་བསྡུས་པའི་ཕུང་པོ་དག་ལས་
428. མངོན་པར་aདགའ་བ་དང་བཅས་པའི་རྣམ་པར་ཤེས་པ་འཇུག་ན་
429. རྣམ་པར་ཤེས་པ་ལ་རྣམ་པར་ཤེས་པ་གནས་པ་ཞེས་བྱའོ།།སོ་སོར་དབྱེ་ན་ནི་ཇི་ལྟར་གཟུགས་ལ་སོགས་པ་ཀུན་ནས་ཉོན་མོངས་པར་བྱེད་པ་ཡིན་པ་ལྟར།རྣམ་པར་ཤེས་པ་འབའ་ཞིག་ནི་དེ་ལྟ་མ་ཡིན་ཏེ།དེ་ལྟ་བས་ན་རྣམ་པར་ཤེས་པ་aགནས་པ་བཞི་དག་ཏུ།རྣམ་ཤེས་འབའ་ཞིག་གནས་པར་མ་བཤད་དོ།།ཡང་ཅི་རྣམ་པར་ཤེས་པ་གནས་པ་བདུན་གྱིས་
430. བཞི་བསྡུས་སམ།འོན་ཏེ་བཞིས་བདུན་བསྡུས་ཤེ་ན།བདུན་གྱིས་བཞི་ཡང་མ་ཡིན་ལ།བཞིས་ཀྱང་བདུན་མ་ཡིན་ནོ།།བསྡུ་ན་མུ་
431. བཞི་ཡིན་ནོ།།བདུན་aགྱིས་བསྡུས་ལ་བཞིས་མ་ཡིན་པ་ཡང་ཡོད་དེ་
432. ཞེས་བྱ་བ་དེ་ལྟ་བུ་ལ་སོགས་པ་སྟེ།མུ་དང་པོ་ནི་བདུན་དག་ཏུ་རྣམ་པར་ཤེས་པ་གང་ཡིན་པའོ།།གཉིས་པ་ནི་ངན་སོང་རྣམས་དང་།བསམ་གཏན་བཞི་པ་རྣམས་དང་།སྲིད་པའི་རྩེ་མོ་ན་རྣམ་པར་ཤེས་པ་མ་གཏོགས་པའི་ཕུང་aཔོ་རྣམས་སོ།།གསུམ་པ་ནི་བདུན་དག་ཏུ་ཕུང་པོ་བཞི་རྣམས་སོ།།བཞི་པ་ནི་ངན་སོང་དག་གི་རྣམ་པར་ཤེས་པའོ།།འགྲོ་བ་ལ་སོགས་པའི་བྱེ་བྲག་གིས་ཐ་དད་པའི་ཁམས་གསུམ་བཤད་པ་གང་ཡིན་པ།དེར་ནི་སྒོ་ང་ལས་སྐྱེས་སོགས།།སེམས་ཅན་སྐྱེ་གནས་བཞི་aདག་ཏུ།།རིག་པར་བྱ་སྟེ།སྒོ་ང་ལས་སྐྱེས་པའི་དང་།མངལ་ལས་སྐྱེས་པའི་དང་།དྲོད་གཤེར་ལས་སྐྱེས་པའི་དང་།རྫུས་ཏེ་སྐྱེས་པའི་སྐྱེ་གནས་སོ།།འདིར་སེམས་ཅན་རྣམས་འཆོལ་བར་འགྱུར་ཞིང་སྐྱེ་བ་ཐུན་མོང་བའི་ཕྱིར་འདྲེ་བར་འགྱུར་aབས་སྐྱེ་གནས་སོ།།ཡང་འགྲོ་བ་གང་ན་སྐྱེ་གནས་དུ་ཞིག་ཡོད་ཅེ་ན།སྨྲས་པ།མི་དང་དུད་འགྲོ་རྣམ་པ་བཞི།།དམྱལ་བ་རྣམས་དང་ལྷ་རྣམས་དང་།།སྲིད་པ་བར་མ་རྫུས་ཏེ་སྐྱེ།།མི་དང་དུད་འགྲོ་དག་རྣམ་པ་བཞི་ཅི་རིགས་པར་བརྗོད་པར་བྱའོ།།དམྱལ་བ་དང་།aསྲིད་པ་བར་མ་དང་།ལྷ་ཐམས་ཅད་རྫུས་ཏེ་སྐྱེའོ།།ཡི་དགས་མངལ་ནས་སྐྱེ་བ་འང་
433. ཡིན།།རྫུས་ཏེ་སྐྱེ་བ་དག་ཀྱང་ཡིན་ནོ།།སྲིད་པ་བར་མ་ཞེས་བྱ་བ་དེ་ཅི་ཞེ་ན།འདིར་གང་སྐྱེ་དང་འཆི་བ་ཡི།།སྲིད་པའི་བར་དུ་འབྱུང་བའོ།།འགྲོ་བའི་བར་མ་ཡིན་པའི་ཕྱིར་སྲིད་aཔའི་བར་མའོ།།ཇི་ལྟར་ན་འདི་སྐྱེས་པ་ཡང་ཡིན་ལ།འབྱུང་
434. བ་ཡང་མ་ཡིན་ཞེ་ན།བགྲོད་པའི་ཡུལ་དུ་མ་ཕྱིན་ཕྱིར།།སྲིད་པ་བར་མ་བྱུང་བ་མིན།།སོན་པ་ནི་བྱུང་བ་ཡིན་ན་འདི་ཡང་
435. བགྲོད་པར་བྱ་བའི་ཡུལ་དུ་སོན་པ་མ་ཡིན་ཏེ།དེ་ལྟ་བས་ན་བྱུང་བ་མ་ཡིན་ནོ།།འཆི་aབའི་སྲིད་པ་ཆད་པ་ཁོ་ན་ལས་སྐྱེ་བའི་སྲིད་པ་འབྱུང་ངོ་ཞེས་ཁ་ཅིག་གིའོ
436. །།དེ་ཡང་།འབྲུ་ཡི་རྒྱུན་དང་ཆོས་མཐུན་ཕྱིར།།སྲིད་པ་ཆད་ལས་འབྱུང་བ་མིན།།རྒྱུན་གྱིས་
437. འཇུག་པའི་ཆོས་རྣམས་ནི་རྒྱུན་མི་ཆད་
438. པར་ཡུལ་གཞན་དག་ཏུ་འབྱུང་བར་མཐོང་སྟེ།དཔེར་ན་aའབྲུའི་
439. རྒྱུན་ལྟ་བུའོ།།ཆད་ནས་འབྱུང་བ་ཡང་མཐོང་སྟེ།དཔེར་ན་མེ་ལོང་ལ་སོགས་པ་དག་གི་ནང་དུ་གཟུགས་ལས་གཟུགས་བརྙན་ལྟ་བུའོ་ཞེས་ཟེར་རོ།།གཟུགས་བརྙན་མ་གྲུབ་ཕྱིར་བ་དང་།།མི་འདྲའི་ཕྱིར་ན་དཔེ་མ་ཡིན།།གཟུགས་བརྙན་ཞེས་བྱ་བ་aགཞན་ཁོ་ན་ཞིག་འབྱུང་ངོ་ཞེས་བྱ་བ་དེ་ནི་མ་གྲུབ་སྟེ།གྲུབ་ཏུ་ཟིན་ཡང་མི་འདྲ་བའི་ཕྱིར་དཔེ་མ་ཡིན་ནོ།།འོ་ན་ཇི་ལྟར་མ་གྲུབ་ཅེ་ན།གཅིག་ན་ལྷན་ཅིག་གཉིས་མེད་ཕྱིར།།ཡུལ་དེ་ཉིད་ན་མེ་ལོང་གི་གཟུགས་ཀྱང་སྣང་གཟུགས་བརྙན་ཀྱང་སྣང་
440. །རྟེན་གྱི་འབྱུང་བ་ཐ་དད་པའི་aཕྱིར་ཡུལ་གཅིག་ཏུ་གཟུགས་གཉིས་ལྷན་ཅིག་འབྱུང་བ་ནི་མེད་དེ
441. །རེ་ཞིག་མ་གྲུབ་པའི་ཕྱིར་ཏེ།དེ་ལྟ་བུ་ཡིན་ནོ།།ཇི་ལྟར་མི་འདྲ་ཞེ་ན།རྒྱུན་མིན་ཕྱིར།ཇི་ལྟར་
442. འཆི་བའི་སྲིད་པའི་སྐྱེ་བའི་སྲིད་པ་ལྟ་བུར་གཟུགས་བརྙན་ནི་གཟུགས་ཀྱི་རྒྱུན་དུ་གྱུར་པ་མ་ཡིན་ཏེ།མེ་ལོང་གི་རྒྱུད་aདང་འབྲེལ་པའི་ཕྱིར་དང་།ལྷན་
443. ཅིག་འབྱུང་བའི་ཕྱིར་རོ།།རྒྱུན་ལ་རྒྱུན་མི་འཆད་པར་འབྱུང་བར་བརྗོད་པའི་ཕྱིར་དཔེ་མི་འདྲ་བ་ཡིན་ནོ།།གཟུགས་བརྙན་ནི་གཉིས་ལས་འབྱུང་ཕྱིར།གཟུགས་བརྙན་གྱི་གཟུགས་དང་མེ་ལོང་གཉིས་ལས་འབྱུང་བར་འགྱུར་ཏེ།སྐྱེ་བའི་aསྲིད་པ་ཡང་འཆི་བའི་སྲིད་པ་དང་གཞན་ལ་ནི་མི་འབྱུང་བས་མི་འདྲའོ།།དེ་བས་ན་སྲིད་པ་བར་མ་ནི་ཡོད་དོ།།མགུར་ནས་གསུངས་ཕྱིར་ཡོད་དོ
444. །།མདོ་ལས་སྲིད་པ་ནི་བདུན་ཏེ།དམྱལ་བའི་སྲིད་པ་དང་།དུད་འགྲོའི་སྲིད་པ་དང་།ཡི་དགས་ཀྱི་སྲིད་པ་དང་།ལྷའི་སྲིད་པ་aདང་།མི་ཡི་སྲིད་པ་དང་།ལས་ཀྱི་སྲིད་པ་དང་།སྲིད་པ་བར་མའོ་ཞེས་གསུངས་སོ།།དྲི་ཟ་གནས་གསུམ་མངོན་དུ་གྱུར་པས་མའི་མངལ་དུ་བུ་ཆགས་པར་འགྱུར་ཏེ།མ་རུང་ཞིང་ཟླ་མཚན་དང་ལྡན་པ་དང་།ཕ་མ་ལ་ཆགས་པར་གྱུར་ཅིང་ཕྲད་པ་དང་།དྲི་ཟ་ཡང་ཉེ་བར་གནས་aཔར་གྱུར་ནའོ།།སྲིད་པ་བར་མ་མ་གཏོགས་
445. པ་དྲི་ཟ་གང་ཞིག་ཡིན།དེའི་ཕྱིར་བར་མའི་སྲིད་པ་ནི་ཡོད་དོ།།ལྔར་
446. གསུངས་པ།བར་
447. མ་དོར་ཡོངས་སུ་མྱ་ངན་ལས་འདའ་བ་ལ་སོགས་པ་ཕྱིར་མི་འོང་བ་ལྔར་
448. གསུངས་ལ།སྲིད་པ་བར་མ་མེད་ན་ཇི་ལྟ་བུར་མ་དོར་ཡོངས་སུ་མྱ་aངན་ལས་འདས་པ་འབྱུང་
449. །འདི་ལས་ཀྱང་འགྲོ་བའི་མདོ་སྡེ་ལས།སྐྱེས་བུ་དམ་པའི་འགྲོ་བ་བདུན།།ཞེས་བྱ་བའི་མདོ་ལས་དུས་དང་ཡུལ་གྱི་ཁྱད་པར་གྱི་བྱེ་བྲག་བར་མ་དོར་ཡོངས་སུ་མྱ་ངན་ལས་འདའ་བ་གསུམ་དུ་བཤད་དེ།དཔེར་ན་ལྕགས་ཀྱི་ཚ་ཚ་བཞིན་ནོ་ཞེས་བྱ་བ་དེའི་ཕྱིར་aཡང་ཡོད་དོ།།ཡང་འགྲོ་བ་གང་དུ་འགྲོ་བར་འགྱུར་བའི་སྲིད་པ་བར་མའི་ཤ་ཚུགས་ཇི་ལྟ་བུ་ཞིག་མངོན་པར་འགྲུབ་ཅེ་ན།དེ་ནི་འཕེན་པ་གཅིག་པའི་ཕྱིར།།སྔོན་དུས་སྲིད་འབྱུང་ཤ་ཚུགས་ཅན།།ལས་གང་གིས་འགྲོ་བ་འཕེན་པ་དེ་ཉིད་ཀྱིས་དེར་ཕྱིན་པར་བྱ་བའི་ཕྱིར་སྲིད་པ་བར་མ་ཡང་འཕེན་ཏེ།aདེའི་ཕྱིར་དེ་ནི་འགྲོ་བ་གང་དུ་འགྲོ་བ་
450. དེར་དུས་སྔ་མའི་སྲིད་པ་འབྱུང་བར་འགྱུར་བ་དེའི་ཤ་ཚུགས་ལྟ་བུར་འགྱུར་རོ།།ཡང་སྲིད་པ་སྔ་མ་ཞེས་བྱ་བ་འདི་གང་ཡིན་ཞེ་ན།དེ་ནི་འཆི་བའི་སྔ་རོལ་ཏེ།སྐྱེ་བའི་སྐད་ཅིག་ཕན་ཆད་དོ།།སྐྱེ་བའི་སྐད་ཅིག་ཕན་ཆད་ནས་འཆི་བའི་སྐད་ཅིག་མ་གཏོགས་པ་ནི་སྔ་མའི་སྲིད་པ་aཡིན་ནོ།།སྲིད་པ་བར་མ་དེ་ཡང་།རིས་མཐུན་ལྷ་མིག་དག་པས་མཐོང་།།སྲིད་པ་བར་མ་རིས་མཐུན་པ་དག་ཁོ་ནས་མཐོང་ངོ་།།གང་དག་ལ་ལྷའི་མིག་རྣམ་པར་དག་པས་
451. མངོན་པར་ཤེས་པ་ལས་བྱུང་བ་དེ་དག་གིས་ཀྱང་འདི་མཐོང་ངོ་།།ལས་ཀྱི་རྫུ་འཕྲུལ་ཤུགས་དང་ལྡན།།རྫུ་འཕྲུལ་ནི་ནམ་aམཁའ་ལ་འགྲོའོ།།ལས་ཀྱི་རྫུ་འཕྲུལ་བྱེད་པས་ན་ལས་ཀྱི་རྫུ་འཕྲུལ་ལོ།།དེའི་ཤུགས་ནི་ལས་ཀྱི་རྫུ་འཕྲུལ་གྱི་ཤུགས་ཏེ་མགྱོགས་པ་ཉིད་དོ།།དེ་འདི་ལ་
452. ཡོད་པས་ན་ལས་ཀྱི་རྫུ་འཕྲུལ་གྱི་ཤུགས་དང་ལྡན་པའོ།།དབང་པོ་ཀུན་ཚང་།དབང་པོ་ལྔ་ཆར་ཚང་བའོ།།ཐོགས་མེད་ལྡན།འདི་ལ་གང་aདུ་ཡང་ཐོགས་པ་མེད་པའོ།།མི་ཟློགས།སྲིད་པ་བར་མ་དོར་ནས་ལྷའི་སྲིད་པ་བར་མའམ།གཞན་དུ་འགྱུར་བ་ནི་མི་སྲིད་དོ།།ཁམ་གྱི་
453. ཟས་ཀྱིས་གནས་པ་ཡིན་ཡང་རགས་པ་ནི་མི་ཟ་སྟེ།འོན་ཀྱང་དེ་ནི་དྲི་ཟའོ།།དེ་ནི་དྲི་ཟ་བ་ཞེས་བྱ་བའི་དོན་ཏོ།།ཡང་འགྲོ་བའི་ཡུལ་དུ་ཕྱིན་པར་བྱ་བའི་ཕྱིར་aའབྱུང་བའི་སྲིད་པ་བར་མ་དེ་ནི།བློ་ན་
454. ཕྱིན་ཅི་ལོག་གྱུར་པས།།རྩེ་དགས་འགྲོ་བའི་ཡུལ་དུ་འགྲོ།།དེ་ནི་ལས་ཀྱི་མཐུ་ལས་བྱུང་བའི་མིག་གིས་རང་གི་སྐྱེ་བའི་ཡུལ་ཐག་རིང་པོ་ན་འདུག་ཀྱང་མཐོང་ངོ་།།དེས་དེ་ན་ཕ་མ་ཉལ་པོ་བྱེད་པ་དེ་མཐོང་ནས་ཕོ་ཞིག་ཡིན་ན་ནི་མ་ལ་ཕོའི་འདོད་ཆགས་སྐྱེའོ།།a
455. བཟློག་པ་ལ་ནི་ཁོང་ཁྲོ་བ་སྟེ།།དེ་དེ་གཉིས་ཀྱིས་ཕྱིན་གྱི་ལོག་ཏུ་གྱུར་པས་ཡུལ་དེར་ཕྱིན་པ་དང་།དགའ་བ་འདོད་ནས་གནས་སྐབས་དེར་བདག་ཉིད་མོས་སོ།།རེ་ཞིག་སྒོ་ང་ལ་
456. སྐྱེ་བ་དང་།མངལ་ལས་
457. སྐྱེ་བའི་སྐྱེ་གནས་སུ་འཇུག་པ་ནི་དེ་ལྟ་བུའོ།།དྲི་དང་གནས་ལ་མངོན་འདོད་གཞན།།aདྲོད་གཤེར་ལས་སྐྱེ་བའི་སྐྱེ་གནས་སུ་སྐྱེ་བ་ནི།ལས་ཇི་ལྟ་བ་བཞིན་དུ་སྐྱེ་བའི་གནས་གཙང་མའམ་མི་གཙང་བའི་དྲི་འདོད་པས་འགྲོའོ།།རྫུས་ཏེ་སྐྱེ་བའི་སྐྱེ་གནས་སུ་སྐྱེ་བ་ནི་གནས་འདོད་པས་སོ།།དེ་ལ་ལྷའི་སྲིད་པ་བར་མ་ནི་སྟན་ལས་ལྡང་བ་བཞིན་དུ་གྱེན་དུ་འགྲོའོ།།མི་དང་།དུད་འགྲོ་aདང་།ཡི་དགས་རྣམས་ཀྱི་ནི་མི་ལ་སོགས་པ་བཞིན་ནོ།།དམྱལ་བ་ཡི་ནི་སྤྱིའུ་ཚུགས་ཡིན།།ཡང་དག་སྡོམ་དང་དཀའ་ཐུབ་ཅན
458. །།དྲང་སྲོང་རྣམས་ལ་སྐུར་འདེབས་པ།།རྐང་པ་གྱེན་བསྟན་སྤྱི་
459. ཚུགས་སུ།།དེ་དག་དམྱལ་བ་རྣམས་སུ་ལྷུང་།།ཞེས་ཚིགས་སུ་བཅད་པ་དེ་མངོན་པར་aབརྗོད་པའི་ཕྱིར་རོ།།མདོ་ལས་མངལ་དུ་འཇུག་པ་ནི་བཞི་གསུངས་ཏེ།དེ་ལ་གཅིག་ནི་ཤེས་བཞིན་དུ་འཇུག་གོ།།གནས་པ་དང་འབྱུང་བ་ནི་ཤེས་བཞིན་དུ་མ་ཡིན་ནོ།།གཞན་ནི་གནས་པ་ཡང་།ཡང་ཞེས་བྱ་བའི་སྒྲས་ནི་འཇུག་པ་ཡང་ངོ་།།གཞན་ནི།འབྱུང་བའང་།ཤེས་བཞིན་aདུ་འཇུག་པ་དང་གནས་པ་ཡང་ངོ་།།གཞན་ནི་ཐམས་ཅད་རྨོངས།ལ་ལ་ནི་ཤེས་བཞིན་མ་ཡིན་པར་བྱེད་དོ།།དེ་ཡང་ནི་སྒོ་ང་ལས་སྐྱེས་རྟག་ཏུའོ།།སེམས་ཅན་སྒོ་ང་ལས་སྐྱེས་པ་ནི་རྟག་ཏུ་རྨོངས་པར་
460. བྱེད་དོ།།ཡང་འདིར་བསྟན་པ།མངལ་དུ་འཇུག་པ་གསུམ་དག་སྟེ།།aའཁོར་ལོས་སྒྱུར་དང་རང་བྱུང་གཉིས།།འཁོར་ལོས་སྒྱུར་བ་དང་།རང་བྱུང་སངས་རྒྱས་དང་།རྫོགས་པའི་སངས་རྒྱས་དག་སྟེ།འོག་ནས་གོ་རིམས་བཞིན་ཞེས་འཆད་པར་འགྱུར་རོ།།ལས་སམ་ཡེ་ཤེས་སམ་གཉིས་ཀ།རྒྱ་ཆེའི་ཕྱིར་ན་གོ་རིམས་བཞིན།།ལས་རྒྱ་ཆེན་པོ་aབསོད་ནམས་རྒྱ་ཆེན་པོ་བྱེད་པ་རྣམས་ནི་དང་པོ་ཡིན་ནོ།།ཡེ་ཤེས་རྒྱ་ཆེན་པོ་ཐོས་པ་མང་པོ་དང་རབ་ཏུ་འབྱེད་པ་བྱེད་པ་རྣམས་ནི་གཉིས་པ་ཡིན་ནོ།།བསོད་ནམས་ཀྱི་ལས་དང་ཡེ་ཤེས་རྒྱ་ཆེ་བ་རྣམས་ནི་གསུམ་པ་ཡིན་ནོ།།གལ་ཏེ་སེམས་ཅན་ཐམས་ཅད་ལ་མངལ་དུ་འཇུག་aཔ་ཡོད་ན་བདག་ཡོད་པར་འགྱུར་རོ་ཞེ་ན་བདག་མེད།བདག་ཇི་ལྟ་བུ་ཞིག་ཅེ་ན།གང་ཕུང་པོ་འདི་བདག་འདོར་ཞིང་ཕུང་པོ་གཞན་དུ་ཉིང་མཚམས་སྦྱོར་རོ་ཞེས་བྱ་བར་རྟོག་པའོ།།འོ་ན་བདག་ཇི་ལྟ་བུ་ཞིག་མི་དགག་ཅེ་ན།ཕུང་པོ་ཙམ་ཉིད་དོ།།གལ་ཏེ་ཕུང་པོ་ཙམ་ཁོ་ན་ལ་བདག་aཅེས་འདོགས་ན་དེ་ལ་དགག་པ་མེད་དོ།།དེ་ལྟར་
461. ན་འོ་ན་ཕུང་པོ་བདག་ཉིད་འཇིག་རྟེན་གཞན་དུ་འཕོའོ་ཞེས་བྱ་བར་འགྱུར་རོ་ཞེ་ན།དེ་དག་ནི་མི་འཕོ་
462. སྟེ།ཉོན་མོངས་ལས་ཀྱིས་མངོན་འདུས་
463. བྱས།།སྲིད་པ་བར་མའི་རྒྱུན་གྱིས་ནི།།མར་མེ་བཞིན་དུ་མངལ་དུ་འགྲོ།།ཕུང་aཔོ་རྣམས་ནི་སྐད་ཅིག་མ་སྟེ།དེ་དག་ལ་ནི་འཕོ་བའི་མཐུ་མེད་ཀྱི་ཉོན་མོངས་པ་རྣམས་དང་ལས་རྣམས་ཀྱིས་
464. ཡོངས་སུ་བསྒོས་
465. པའི་ཕུང་པོ་ཙམ་གྱི་སྲིད་པ་བར་མ་ཞེས་བྱ་བའི་རྒྱུན་གྱིས་མའི་མངལ་དུ་འགྲོ་སྟེ།དཔེར་ན་མར་མེ་བཞིན་ནོ།།དེ་ཡང་།ཇི་ལྟར་འཕངས་བཞིན་aརིམ་གྱིས་རྒྱུན།།སྐྱེས་ནས་ལས་དང་ཉོན་མོངས་ཀྱིས།།འཇིག་རྟེན་ཕ་རོལ་དག་ཏུ་འགྲོ།།ཚེའི་ལས་ཐ་དད་པའི་ཕྱིར་ཕུང་པོའི་རྒྱུན་ཐམས་ཅད་ཀྱིས་འཕེན་པར་འདྲ་བ་ནི་མ་ཡིན་པས།དེའི་ཕྱིར་གང་ཞིག་ཇི་སྲིད་དུ་འཕངས་པ་དེ་སྲིད་ནུར་ནུར་པོ་ལ་སོགས་པའི་རིམ་གྱིས་སྐྱེ་aབར་འགྱུར་ཏེ།དབང་པོ་རྣམས་ཡོངས་སུ་སྨིན་ནས་ནི་
466. ཉོན་མོངས་པ་རྣམས་ཀུན་དུ་སྤྱོད་ཅིང་ལས་རྣམས་ཀྱང་ཉེ་བར་སོག་
467. པར་འགྱུར་རོ།།དེ་དག་ལུས་ཞིག་ནས་ཡང་སྔ་མ་བཞིན་དུ་སྲིད་པ་བར་མའི་རྒྱུན་གྱིས་འཇིག་རྟེན་ཕ་རོལ་དུ་འགྲོ་སྟེ།དེ་ལྟར།སྲིད་པའི་འཁོར་ལོ་ཐོག་མ་aམེད།།རྣམ་པ་དེས་ན་ལས་དང་ཉོན་མོངས་པའི་རྒྱུ་ལས་བྱུང་བའི་སྐྱེ་བ་དང་།ཡང་དེ་ལས་བྱུང་བའི་ལས་དང་ཉོན་མོངས་པ་རྣམས་དང་།ཡང་དེ་དག་ལས་སྐྱེ་བ་ཡིན་པས་ན་སྲིད་པའི་འཁོར་ལོ་ཐོག་མ་མེད་པ་ཡིན་པར་རིག་པར་བྱའོ།།དེ་ལྟར་ཕུང་པོའི་རྒྱུན་སྐྱེ་བའི་གནས་སྐབས་གསུམ་aབསྟན་པ་གང་ཡིན་པ་དེ་ནི།རྟེན་ཅིང་འབྲེལ་པར་
468. འབྱུང་བ་ཡི།།ཡན་ལག་བཅུ་གཉིས་ཆ་གསུམ་མོ།།དེ་ལ་ཡན་ལག་བཅུ་གཉིས་པོ་ནི་མ་རིག་པ་ནས་རྒ་ཤིའི་བར་རོ།།ཆ་གསུམ་ནི་སྔོན་གྱི་དང་།ཕྱི་མའི་མཐའ་དང་།བར་མའི་སྐྱེ་བ་དག་གོ།།དེ་ཡང་།སྔོན་དང་ཕྱི་མཐའ་གཉིས་aགཉིས་དང་།།བར་དུ་བརྒྱད།མ་རིག་པ་དང་འདུ་བྱེད་རྣམས་ནི་སྔོན་གྱི་མཐར་རོ།།སྐྱེ་བ་དང་རྒ་ཤི་ནི་ཕྱི་མའི་མཐར་རོ།།ལྷག་མ་བརྒྱད་ནི་བར་དུའོ།།དེ་དག་ཀྱང་།ཡོངས་རྫོགས་ལྡན་ལ།འབྱུང་སྟེ།གང་ཞིག་གནས་སྐབས་འདི་ཐམས་ཅད་ལ་རེག་པ་གང་བར་མ་དོ་ཁོ་ནར་aའཆི་བ་ཡང་མ་ཡིན་ལ།གཟུགས་དང་གཟུགས་མེད་པ་ན་སྤྱོད་པ་ཡང་མ་ཡིན་ནོ།།དེ་ལ།མ་རིག་ཉོན་མོངས་སྔོན་གནས་སྐབས།།ཚེ་སྔ་མ་ལ་ཉོན་མོངས་པའི་གནས་སྐབས་གང་ཡིན་པ་དེ་ནི་འདི་ལ་མ་རིག་པ་ཞེས་བྱའོ།།འདུ་བྱེད་དག་ནི་སྔོན་ལས་ཀྱི
469. །།གནས་སྐབས་aཞེས་བྱ་བར་སྦྱར་ཏེ།ཚེ་སྔ་མའི་བསོད་ནམས་ལ་སོགས་པའི་ལས་ཀྱི་གནས་སྐབས་གང་ཡིན་པ་དེ་ནི་འདུ་བྱེད་རྣམས་ཞེས་བྱ་སྟེ།ལས་གང་གིས་འདིར་རྣམ་པར་སྨིན་པའོ།།རྣམ་ཤེས་མཚམས་སྦྱོར་
470. ཕུང་པོ་ཡིན།།མའི་མངལ་དུ་ཉིང་མཚམས་སྦྱོར་བའི་སྐད་ཅིག་མ་ལ་ཕུང་པོ་ལྔ་ནི་aརྣམ་པར་ཤེས་པ་ཡིན་ནོ།།མིང་དང་གཟུགས་ནི་དེ་ཕན་ཆད།།སྐྱེ་མཆེད་དྲུག་དོད་ཚུན་ཆད་དོ།།མཚམས་སྦྱོར་བའི་སེམས་ཕན་ཆད་ཇི་སྲིད་དུ་སྐྱེ་མཆེད་དྲུག་མ་དོད་ཀྱི་བར་སྐབས་དེ་ནི་མིང་དང་གཟུགས་ཞེས་བྱའོ།།དེ་ནི་གསུམ་འདུས་ཚུན་ཆད་དོ།།སྐྱེ་མཆེད་དྲུག་དོད་ནས་ཇི་སྲིད་དུ་aདབང་པོ་དང་ཡུལ་དང་རྣམ་པར་ཤེས་པ་དང་
471. གསུམ་མ་འདུས་པ་དེ་སྲིད་ཀྱི་གནས་སྐབས་དེ་
472. ནི་སྐྱེ་མཆེད་དྲུག་ཅེས་བྱའོ།།རེག་པ་བདེ་སྡུག་ལ་སོགས་ཀྱི།།རྒྱུ་ཤེས་ནུས་པ་ཚུན་ཆད་དོ།།རེག་པ་ནི་དེ་སྲིད་དུ་འབྱུང་སྟེ།ཇི་སྲིད་དུ་ཚོར་བ་གསུམ་གྱི་རྒྱུ་བ་ཡོངས་སུ་གཅོད་པར་མི་ནུས་པའི་བར་རོ།།aཡོངས་སུ་གཅོད་ནུས་ནས་ནི།ཚོར་འཁྲིག་ཚུན་ཆད།ཚོར་བའི་གནས་སྐབས་ནི་ཇི་སྲིད་དུ་འཁྲིག་པའི་འདོད་ཆགས་ཀུན་དུ་མི་སྤྱོད་པའི་བར་རོ།།སྲིད་
473. པ་ནི།ལོངས་སྤྱོད་འཁྲིག་པའི་ཆགས་ཅན་གྱི།།འདོད་པའི་ཡོན་ཏན་དང་།འཁྲིག་པའི་འདོད་ཆགས་ཀུན་དུ་སྤྱོད་པའི་གནས་aསྐབས་ཇི་སྲིད་དུ་ཡུལ་ཡོངས་སུ་ཚོལ་བ་ལ་མ་ཞུགས་པ་ནི་སྲེད་པའོ།།ཉེ་བར་ལེན་པ་ལོངས་སྤྱོད་རྣམས།།ཐོབ་པར་བྱ་ཕྱིར་ཡོངས་རྒྱུག་པའི།།གནས་སྐབས་གང་དུ་ཡུལ་ཐོབ་པར་བྱ་བའི་ཕྱིར་ཡོངས་སུ་ཚོལ་བ་ལ་
474. ཞུགས་པ་ཐམས་ཅད་དུ་རྒྱུག་པ་དེ་ནི་ལེན་པའོ།།དེ་ལྟར་aཡོངས་སུ་རྒྱུག་པ་ན།དེ་སྲིད་འབྲས་བུ་འབྱུང་བ་ཡི།།ལས་བྱེད་དེ་ནི་སྲིད་པ་ཡིན།།དེ་ཡུལ་རྣམས་ཐོབ་པར་བྱ་བའི་ཕྱིར་ཡོངས་སུ་རྒྱུག་པ་ན་ཡང་སྲིད་པའི་ལས་
475. སོགས་པ་དེ་ནི་དེའི་སྲིད་པ་ཡིན་ནོ།།ལས་དེས་ཀྱང་འདི་ནས་ཚེ་ཕྱི་མར་ཉིང་མཚམས་སྦྱོར་བར་འགྱུར་ཏེ།ཉིང་མཚམས་aསྦྱོར་བ།དེ་ནི།སྐྱེ་བ་ཡིན།འདིར་རྣམ་པར་ཤེས་པའི་ཡན་ལག་གང་ཡིན་པ་དེ་ནི་ཚེ་གཞན་དུ་སྐྱེ་བ་ཡིན་ནོ།།དེ་ཕན་ཆད།ཚོར་བའི་བར་ནི་རྒ་ཤི་ཡིན།།སྐྱེ་བ་ཕན་ཆད་ཚོར་བའི་གནས་སྐབས་ཀྱི་བར་ནི་རྒ་ཤི་ཡིན་ཏེ།དེ་ལ་ཡན་ལག་བཞི་པོ་མིང་དང་གཟུགས་དང་།སྐྱེ་མཆེད་དྲུག་aདང་།རེག་པ་དང་།ཚོར་བ་གང་དག་
476. ཡིན་པ་དེ་དག་ཉིད་གཞན་དག་ཏུ་རྒ་ཤི་ཡིན་ནོ།།རྟེན་ཅིང་འབྲེལ་པར་འབྱུང་བ་མང་པོ་ཡོད་ཀྱང་།འདི་ནི་གནས་སྐབས་པར་འདོད་ལོ།།གཙོ་བོའི་ཕྱིར་ན་ཡན་ལག་བསྒྲགས།།མ་རིག་པ་ལ་སོགས་པ་གཙོ་བོ་ཡིན་པའི་གནས་aསྐབས་སུ་ནི་མ་རིག་པ་ལ་སོགས་པ་དག་ཁོ་ནར་གསུངས་སོ།།སེམས་ཅན་དུ་སྟོན་པ་ཁོ་ནའི་རྟེན་ཅིང་འབྲེལ་པ་ཆ་གསུམ་གསུངས་པ་ཡང་།སྔོན་དང་ཕྱི་མཐའ་བར་དག་ལ།།རྨོངས་པ་རྣམ་པར་བཟློག་ཕྱིར་རོ།།ཇི་ལྟར་སྔོན་གྱི་མཐའ་ལས་བར་མ་འབྱུང་བ་དང་།བར་མ་ལས་ཕྱི་མའི་aམཐའ་ཞེས་བྱ་བ་རྨོངས་པ་འདི་རྣམ་པར་བཟློག་པའི་ཕྱིར་ཆ་གསུམ་པ་དང་སེམས་ཅན་དུ་སྟོན་པ་གསུངས་སོ།།རྟེན་ཅིང་འབྲེལ་པར་འབྱུང་བ་དེ་ཡང་འདིར་ཉོན་མོངས་པ་དང་།ལས་དང་།གཞིའི་རང་བཞིན་ཏེ།དེ་ལ།ཉོན་མོངས་གསུམ་མོ།།མ་རིག་པ་དང་།སྲེད་པ་དང་།
477. ལེན་པ་རྣམས་aསོ།།ལས་གཉིས་སོ།།འདུ་བྱེད་དག་དང་།སྲིད་པའོ།།གཞི་བདུན།ལྷག་མ་རྣམ་པར་ཤེས་པ་ལ་སོགས་པ་ཡན་ལག་ནི་གཞིའི་རང་བཞིན་ཡིན་ཏེ།ལས་དང་ཉོན་མོངས་པའི་རྟེན་ཡིན་པའི་ཕྱིར་རོ།།ཇི་ལྟར་གཞི་ཡིན་པ།དེ་བཞིན་འབྲས་བུ་ཡིན།ཡན་ལག་བདུན་པོ་ཉིད་aའབྲས་བུའོ།།ལྷག་མ་ལྔ་ནི་རྒྱུའོ།།བར་མ་ཁོ་ན་རྒྱུ་དང་འབྲས་བུ་རྒྱས་པར་བཤད་དེ།གཉིས་ཀྱི་རྒྱུ་འབྲས་མདོར་བསྡུས་པ།།བར་མའི་རྗེས་སུ་དཔག་པ་ལས།།བར་མ་ཁོ་ན་ལས་སྔོན་གྱི་
478. མཐའ་དང་ཕྱི་མའི་མཐའ་དག་གིས་རྒྱུ་དང་འབྲས་བུ་རྒྱས་པར་རྗེས་སུ་དཔག་པར་aནུས་པས་མ་བཤད་དོ།།གལ་ཏེ་ཡང་རྟེན་ཅིང་འབྲེལ་བར་འབྱུང་བ་ཡན་ལག་བཅུ་གཉིས་ཁོ་ན་ཡིན་ན།དེ་ལྟར་ན་གོ་མ་
479. རིག་པའི་རྒྱུ་མ་བསྟན་པའི་ཕྱིར་འཁོར་བ་ཐོག་མ་ཅན་དུ་ཡང་འགྱུར་ལ།རྒ་ཤིའི་འབྲས་བུ་མ་བསྟན་པའི་ཕྱིར་མཐའ་དང་ལྡན་པར་འགྱུར་བའམ།ཡང་aན་ནི་
480. གཞན་གྱིས་ཁ་བསྐང་
481. དགོས་སོ།།དེ་ལ་ཡང་
482. གཞན་ཞིག་ཡོད་ན་ནི་ཐུག་པ་མེད་པར་འགྱུར་རོ་ཞེ་ན།ཁ་བསྐང་པར་བྱ་མི་དགོས་ཏེ།འདི་ལྟར་བཅོམ་ལྡན་འདས་ཀྱིས།ཉོན་མོངས་པ་ལས་ཉོན་མོངས་དང་།།བྱ་བ་ཉིད་དོ་དེ་ལས་གཞན
483. །།དེ་ལས་གཞི་དང་aཉོན་མོངས་སྐྱེ།།འདིར་ནི་སྲིད་པའི་ཡན་ལག་ལུགས།།ཞེས་བསྟན་ཟིན་ཏོ།།ཉོན་མོངས་པ་ལས་ཉོན་མོངས་པ་སྐྱེ་སྟེ།སྲིད་པ་ལས་ལེན་པའོ།།ཉོན་མོངས་པ་ལས་ལས་ཏེ།ལེན་པ་ལས་སྲིད་པ་དང་།མ་རིག་པ་ལས་འདུ་བྱེད་རྣམས་སོ།།ལས་ལས་གཞི་སྟེ།aའདུ་བྱེད་རྣམས་ལས་རྣམ་པར་ཤེས་པ་དང་།སྲིད་པ་ལས་སྐྱེ་བའོ།།གཞི་ལས་གཞི་སྟེ།རྣམ་པར་ཤེས་པ་ལས་མིང་དང་གཟུགས་ནས།རེག་པ་ནས་ཚོར་བའི་བར་དང་།སྐྱེ་བ་ལས་རྒ་ཤིའོ།།གཞི་ལས་ཉོན་མོངས་པ་སྟེ།ཚོར་བ་ལས་སྲིད་པའོ།།གང་གི་ཕྱིར་aསྲིད་པའི་ཡན་ལག་རྣམས་ཀྱི་ལུགས་དེ་ལྟར་རྣམ་པར་གཞག་པ་དེའི་ཕྱིར་མ་རིག་པ་ཉོན་མོངས་པའི་རང་བཞིན་ཡང་གཞིའམ་ཉོན་མོངས་པ་ལས་སྐྱེ་བར་འགྱུར་རོ་ཞེས་བསྟན་པ་ཡིན་ལ།རྒ་ཤི་དང་ཚོར་བ་ལ་ཐུག་པའི་གཞི་ལས་ཀྱང་ཉོན་མོངས་པ་
484. འབྱུང་པོ་ཞེས་བསྟན་པ་ཡིན་aཔས་ཡང་འདི་ལ་ཁ་བསྐང་པར་བྱ་བ་ཅུང་ཟད་ཀྱང་མེད་དོ།།ཡང་རྟེན་ཅིང་འབྲེལ་པར་འབྱུང་བ་དང་།རྟེན་ཅིང་འབྲེལ་པར་འབྱུང་
485. བའི་ཆོས་དག་ལ་ཁྱད་པར་ཅི་ཞེ་ན།རེ་ཞིག་བསྟན་བཅོས་ལས་ནི་ཁྱད་པར་ཅུང་ཟད་ཀྱང་མེད་དེ
486. །གཉིས་ཀ་ཡང་འདུས་བྱས་ཀྱི་ཆོས་ཐམས་ཅད་ཡིན་པར་aགསུངས་སོ།།མདོའི་དགོངས་པ་ནི།འདིར་ནི་འབྱུང་བ་རྒྱུ་ཡིན་ཏེ།།བྱུང་བ་འབྲས་བུ་ཡིན་པར་འདོད།།ཅེས་གསུངས་ཏེ།རྒྱུར་གྱུར་པའི་ཡན་ལག་ནི་རྟེན་ཅིང་འབྲེལ་པར་འབྱུང་བ་ཡིན་ཏེ།འདི་ལས་འབྱུང་བའི་ཕྱིར་རོ།།འབྲས་བུར་གྱུར་པའི་ཡན་ལག་ནི་ 
487. རྟེན་ཅིང་འབྲེལ་aབར་བྱུང་བ་སྟེ།དེ་ལྟར་ན་ཡན་ལག་ཐམས་ཅད་ཀྱང་གཉིས་ཀར་གྲུབ་བོ།།ཡང་མ་རིག་པ་ཞེས་བྱ་བའི་དོན་གང་ཞེ་ན།རིག་པའི་
488. མི་མཐུན་ཕྱོགས་ཆོས་གཞན།།མ་རིག་མི་མཛའ་བརྫུན་སོགས་བཞིན།།ཇི་ལྟར་མཛའ་བོ་ལས་བཟློག་ན།།དེའི་མི་མཐུན་པའི་ཕྱོགས་སུ་aགྱུར་པའི་མི་མཛའ་བ་འགའ་ཞིག་ཡོད་ཀྱི།མཛའ་བོ་ལས་གཞན་པ་གང་ཡིན་པ་ཡང་མ་ཡིན་ལ།མཛའ་བོ་མེད་པ་ཡང་མ་ཡིན་པ་དང་།བདེན་པ་ཞེས་བྱ་བ་ནི་མི་སླུ་
489. བ་སྟེ།དེའི་མི་མཐུན་པའི་ཕྱོགས་སུ་གྱུར་པ་དག་ནི་མི་བདེན་པ་ཡིན་པ་དང་།ཆོས་མ་ཡིན་པ་དང་།དོན་aམ་ཡིན་པ་དང་།བྱ་བ་མ་ཡིན་པ་ལ་སོགས་པ་ཡང་ཆོས་ལ་སོགས་པའི་མི་མཐུན་པར་གྱུར་པ་དེ་བཞིན་དུ་མ་རིག་པ་ཡང་རིག་པའི་མི་མཐུན་པར་གྱུར་པ་ཆོས་གཞན་ཞིག་ཏུ་བལྟ་བར་བྱའོ།།འདི་ལ་གང་ཞེ་ན།ཀུན་སྦྱོར་སོགས་ཚིག་
490. ཕྱིར།མདོ་དག་ལས།aམ་རིག་པ་ནི་ཀུན་དུ་སྦྱོར་བ་དང་།འཆིང་
491. བ་དང་།ཕྲ་རྒྱས་ལ་སོགས་པ་ཉིད་དུ་གསུངས་ཏེ།མེད་པ་ཙམ་ནི་དེ་ལྟ་བུ་
492. ཡིན་པར་འོས་
493. པ་ཡང་མ་ཡིན་ནོ།།འོ་ན་ནི་དཔེར་ན་ཆུང་མ་ངན་མ་ལ་ཆུང་མ་མ་
494. ཡིན་ཞེས་བྱ་བ་དང་།བུ་ངན་པ་
495. ལ་བུ་མ་ཡིན་ཞེས་བྱ་བ་ལྟར་མ་རིག་པ་ཡང་aདེ་དང་འདྲའོ།།གལ་ཏེ།ཤེས་རབ་ངན་པོའི་
496. མིན་ལྟ་ཕྱིར།།སྨད་པའི་ཤེས་རབ་ནི་ཉོན་མོངས་པ་ཅན་ཡིན་ན་དེ་ལྟ་ན་ཡང་ལྟ་བའི་རང་བཞིན་ཡིན་པས་མ་རིག་པར་མི་རུང་ངོ་།།འོ་ན་ནི་གང་ལྟ་བའི་རང་བཞིན་མ་ཡིན་པ་དེ་དེ་ཡིན་པར་འགྱུར་རོ།།དེ་ཡང་ཡིན་པར་མི་འོས་སོ།།དེ་ཅིའི་ཕྱིར་aཞེ་ན།ལྟ་བ་དེ་དང་མཚུངས་ལྡན་ཕྱིར།།གལ་ཏེ་མ་རིག་པ་ཤེས་རབ་ཡིན་པར་འགྱུར་ན།ཤེས་རབ་ཀྱི་རྫས་གཉིས་མཚུངས་པར་མི་ལྡན་པའི་ཕྱིར་ལྟ་བ་དེ་དང་མཚུངས་པར་ལྡན་པར་མི་འགྱུར་རོ།།ཤེས་རབ་ཉོན་མོངས་བསྟན་ཕྱིར་རོ།།ཞེས་བྱ་བ་འདི་ལས་ཀྱང་འགྲུབ་aསྟེ།འདོད་ཆགས་ཀྱིས་ཉེ་བར་ཉོན་མོངས་པ་
497. ཅན་དུ་གྱུར་པའི་སེམས་ནི་རྣམ་པར་མི་འགྲོལ་ལོ།།མ་རིག་པས་ཉེ་བར་ཉོན་མོངས་པ་ཅན་དུ་གྱུར་པའི་ཤེས་རབ་ནི་རྣམ་པར་མི་འདག་གོ་ཞེས་གསུངས་ཏེ།ཤེས་རབ་དེ་ཉིད་ཤེས་རབ་དེའི་ཉེ་པར་ཉོན་མོངས་པ་ཅན་དུ་ཡང་མི་རིགས་aསོ།།ཡང་མིང་དང་གཟུགས་ཞེས་བྱ་བའི་དོན་ཅི་ཞེ་ན།གཟུགས་ནི་རྒྱ་ཆེར་བཤད་པ་ཇི་ལྟ་བ་བཞིན་དུའོ།།མིང་ནི་གཟུགས་ཅན་མིན་ཕུང་པོ།།ཚོར་བ་ལ་སོགས་པ་བཞིའོ།།སྐྱེ་མཆེད་དྲུག་ནི་བཤད་ཟིན་ནས།།ད་ནི་རེག་པ་བརྗོད་པར་བྱ་སྟེ།རེག་
498. དྲུག།མིག་གི་འདུས་ཏེ་aརེག་པ་ནས་ཡིད་ཀྱི་འདུས་ཏེ་རེག་པའི་བར་རོ།།དེ་དག་ཀྱང་།འདུས་ཏེ་བྱུང་
499. བ་ཡིན།དབང་པོ་དང་ཡུལ་དང་རྣམ་པར་ཤེས་པ་རྣམས་འདུས་པ་ལས་སྐྱེའོ།།དྲུག་པོ་དེ་དག་ལས།ལྔ་ནི་ཐོགས་པའི་རེག་པ་ཡིན།།དྲུག་པ་བླ་དགས་ཚིག་ཅེས་བྱ།།མིག་ལ་སོགས་པའི་aརེག་པ་རྣམས་ནི་ཐོགས་པ་དང་བཅས་པའི་དབང་པོ་ལ་བརྟེན་
500. པའི་ཕྱིར་ཐོགས་པའི་རེག་པ་རྣམས་སོ།།ཡིད་ཀྱི་འདུས་ཏེ་རེག་པ་ནི་ཚིག་བླ་དགས་ཀྱི་རེག་པ་ཞེས་བྱ་སྟེ།མིང་བླ་དགས་ལ་དམིགས་པའི་ཕྱིར་རོ།།ཡང་དེ་ཉིད་གསུམ་དུ་འགྱུར་ཏེ།རིག་དང་མ་རིག་དང་aགཞན་རག
501. །དེ་དག་ཀྱང་།དྲི་མེད་ཉོན་མོངས་ཅན་ལྷག་མ།།རིག་པའི་རེག་པ་ནི་ཟག་པ་མེད་པའི་རེག་པའོ།།མ་རིག་པའི་རེག་པ་ནི་ཉོན་མོངས་པ་ཅན་གྱི་རེག་པ་སྟེ།རིག་པ་དང་མ་རིག་པ་དང་མཚུངས་པར་ལྡན་པའི་ཕྱིར་རོ།།ལྷག་མ་ནི་གཉིས་ཀ་དང་མཚུངས་པར་aམི་ལྡན་པའི་ཕྱིར་རིག་པ་ཡང་མ་ཡིན་མ་རིག་པ་ཡང་མ་ཡིན་པའི་རེག་པའོ།།དེ་ཡང་ནི་དགེ་བ་ཟག་པ་དང་བཅས་པ་དང་།མ་བསྒྲིབས་ལ་ལུང་དུ་མ་བསྟན་པའོ།།ཡང་མ་རིག་པའི་རེག་པའི་ཕྱོགས་གཅིག་སྨོས་པས།གནོད་སེམས་རྗེས་སུ་ཆགས་པའི་རེག།གནོད་aསེམས་
502. རྗེས་སུ་ཆགས་པ་དང་མཚུངས་པར་ལྡན་པའི་ཕྱིར་རོ།།ཡང་ཐམས་ཅད་བསྡུ་ན།བདེ་བར་མྱོང་འགྱུར་ལ་སོགས་གསུམ།།བདེ་བ་མྱོང་བར་འགྱུར་བའི་རེག་པ་དང་།སྡུག་བསྔལ་མྱོང་བར་འགྱུར་བ་དང་།བདེ་བ་ཡང་མ་ཡིན་སྡུག་བསྔལ་བ་ཡང་
503. མ་ཡིན་པ་ཡང་aམྱོང་བར་འགྱུར་བ་སྟེ་རེག་པ་བཤད་ཟིན་ཏོ།།ཚོར་བ་བཤད་པར་བྱ་སྟེ།དེ་ལ་རེག་པ་རྣམ་པ་དྲུག་སྔར་བཤད་ཟིན་པ།དེ་ལས་བྱུང་བའི་ཚོར་བ་དྲུག་མིག་གི་འདུས་ཏེ་རེག་པ་ལས་བྱུང་བའི་ཚོར་བ་ནས་ཡིད་ཀྱི་འདུས་ཏེ་རེག་པ་ལས་བྱུང་བའི་བར་རོ།།དེ་དག་ལས།ལྔ་ནི་ལུས་aཀྱིའོ།།སེམས་ཀྱི་གཞན།ལུས་ཀྱི་ལྔ་སྟེ།དབང་པོ་གཟུགས་ཅན་ལ་བརྟེན་པའི་ཕྱིར་རོ།།སེམས་ཀྱི་ནི་དྲུག་པ་སྟེ།དེ་སེམས་ཙམ་ལ་བརྟེན་པའི་ཕྱིར་རོ།།དེ་ཡིད་ཉེ་བར་རྒྱུ་བ་ལས།།རྣམ་པ་དག་ནི་ཡང་བཅོ་བརྒྱད།།ཡང་སེམས་ལས་བྱུང་བའི་ཚོར་བ་དེ་ཉིད་ཡིད་aཀྱི་ཉེ་བར་རྒྱུ་བ་བཅོ་བརྒྱད་རྣམ་པར་གཞག་པ་ལས་རྣམ་པ་བཅོ་བརྒྱད་དུ་དབྱེའོ།།དེ་ལ་ཡིད་བདེ་བའི་ཉེ་བར་རྒྱུ་བ་དྲུག་དང་།
504. བཏང་སྙོམས་ཀྱི་ཉེ་བར་རྒྱུ་བ་དྲུག་གོ་ཞེས་བྱ་བ་རྣམ་པ་བཅོ་བརྒྱད་དུ་འགྱུར་རོ།།དེ་དག་ལས་བཅོ་ལྔ་ནི་གཟུགས་ལ་སོགས་པ་ལ་ཉེ་བར་རྒྱུ་བ་aཡིན་ཏེ།གཟུགས་ལ་སོགས་པ་སོ་སོར་ངེས་པ་ལ་དམིགས་པའི་ཕྱིར་མ་འདྲེས་པ་ལ་དམིགས་པ་ཡིན་ནོ།།ཆོས་ལ་ཉེ་བར་རྒྱུ་བ་གསུམ་ནི་རྣམ་པ་གཉིས་ཀ་ཡིན་ནོ།།ཡིད་ཉེ་བར་རྒྱུ་བ་ཞེས་བྱ་བའི་དོན་ཅི་ཞེ་ན།ཡིད་ལ་བརྟེན་ནས་ཡིད་
505. བདེ་བ་ལ་སོགས་པ་aདེ་དག་ཡུལ་ལ་ཉེ་བར་རྒྱུ་བའི་ཕྱིར་རོ་ཞེས་གྲག་གོ།།གཞན་དག་ན་རེ།ཡུལ་དག་ལ་ཉེ་བར་རྒྱུ་བར་བྱེད་པའི་ཕྱིར་ཏེ།ཚོར་བའི་དབང་གིས་ཡིད་ཡུལ་དག་ལ་ཡང་དང་ཡང་དུ་རྣམ་པར་རྒྱུ་བའི་ཕྱིར་རོ།།ཡང་ཡིད་ཀྱི་ཉེ་བར་རྒྱུ་བ་འདི་དག་ལས་དུ་ཞིག་འདོད་པའི་ཁམས་དང་aལྡན་པ་ཡིན།དེ་དག་ལས་ཀྱང་དུ་ཞིག་གི་དམིགས་པ་ཅི་ཞིག་ཡིན།དེ་བཞིན་དུ་གཟུགས་དང་གཟུགས་མེད་པ་དང་ལྡན་པའི་བར་དུ་བརྗོད་པར་བྱའོ་ཞེ་ན།འདོད་ན་ཐམས་ཅད་རང་དམིགས་ཅན།།འདོད་པའི་ཁམས་ན་ནི་བཅོ་བརྒྱད་པོ་ཐམས་ཅད་ཡོད་ལ།དེ་དག་ཐམས་ཅད་aཀྱི་དམིགས་པ་ཡང་དེ་ཡིན་ནོ།།དེ་དག་ཉིད་ཀྱི།སྤྱོད་ཡུལ་གཟུགས་ཅན་བཅུ་གཉིས་སོ།།གཟུགས་ཀྱི་ཁམས་ནི་བཅུ་གཉིས་ཀྱི་དམིགས་པ་ཡིན་ནོ།།དྲི་དང་རོལ་ཉེ་བར་རྒྱུ་བ་དྲུག་མ་གཏོགས་པའོ།།གོང་མ་གསུམ་གྱི།སྤྱོད་ཡུལ་ཞེས་བྱ་བར་སྦྱར་ཏེ།གཟུགས་མེད་aཔ་ནི་ཆོས་ལ་ཉེ་བར་རྒྱུ་བ་གསུམ་གྱི་དམིགས་པ་ཡིན་ནོ།།འདོད་པ་དང་ལྡན་པ་བཤད་ཟིན་ཏོ།།བསམ་གཏན་ནི།གཉིས་ན་
506. བཅུ་གཉིས།ཡིད་མི་བདེ་བའི་ཉེ་བར་རྒྱུ་བ་རྣམས་མ་གཏོགས་སོ།།བཅུ་གཉིས་པོ་དེ་དག་ཀྱང་།འདོད་འགྲོ་རྣམས།འདོད་པའི་ཁམས་ནི་དེ་aདག་གི་དམིགས་པའོ།།རང་ལ་དམིགས་བརྒྱད།གཟུགས་ཀྱི་ཁམས་དེ་ཉིད་ནི་དེ་དག་གི་རང་བཞིན་ཡིན་ཏེ།དེ་ནི་ཡིད་ཀྱི་ཉེ་བར་རྒྱུ་བ་བརྒྱད་ཀྱི་དམིགས་པ་ཡིན་ཏེ།དྲི་དང་རོལ་ཉེ་བར་རྒྱུ་བ་བཞི་མ་གཏོགས་སོ།།གཟུགས་མེད་པ་གཉིས་ཀྱིའོ།།ཆོས་ལ་ཉེ་བར་རྒྱུ་བ་ངག་གི་aདམིགས་པ་ཡིན་ནོ།།བསམ་གཏན་གཉིས་ན་དྲུག།བསམ་གཏན་གསུམ་པ་དང་།བཞི་པ་དག་ནན་བཏང་སྙོམས་ཀྱི་ཉེ་བར་རྒྱུ་བ་དྲུག་ཁོ་ན་ཡོད་ཀྱི།གཞན་དག་ནི་མེད་དོ།།དེ་དག།དྲུག་གི་དམིགས་པ་ནི།འདོད་པའོ།།འདོད་པའི་ཁམས་ནི་དྲུག་ཅར་གྱི་ཡང་དམིགས་པ་aཡིན་ནོ།།རང་ནི་བཞིའོ།།གཟུགས་ཀྱི་ཁམས་ནི་བཞིའི་དམིགས་པ་ཡིན་ཏེ།དེ་ན་
507. དྲི་དང་རོ་མེད་པའི་ཕྱིར་རོ།།གོང་མ་གཅིག་གི་དམིགས་པ་ཡིན།།གཟུགས་མེད་པའི་ཁམས་ན་ནི་ཆོས་ལ་ཉེ་བར་རྒྱུ་བ་གཅིག་ཁོ་ན་དམིགས་པ་ཡིན་ནོ།།གཟུགས་དང་ལྡན་པ་དག་aབཤད་ཟིན་ཏོ།།གཟུགས་མེད་ཉེ་བར་བསྡོགས་
508. ན་བཞི།།གཟུགས་མེད་པའི་ཉེར་བསྡོགས་ནི།འདིར་ནམ་མཁའ་མཐའ་ཡས་སྐྱེ་མཆེད་ཀྱི་ཉེར་བསྡོགས་ཡིན་ཏེ།དེ་ན་ནི་གཟུགས་དང་།སྒྲ་དང་།རེག་བྱ་དང་།ཆོས་ལ་ཉེ་བར་རྒྱུ་བ་བཞིའོ།།དེ་དག་ཀྱང་།གཟུགས་aའགྲོ།དེ་དག་གི་དམིགས་པ་ནི་བསམ་གཏན་བཞི་པ་ཡིན་ཏེ།གང་དག་གི་ལྟར་ན་དེ་རྣམ་པར་འཆད་པ་ལ་དམིགས་པ་ཡོད་པ་ཡིན་ནོ།།གོང་མར་འགྲོ་བ་གཅིག།དེ་ན་གཟུགས་མེད་པ་ལ་དམིགས་པ་ནི་གཅིག་ཁོ་ན་སྟེ།ཆོས་ལ་ཉེ་བར་རྒྱུ་བའོ།།དངོས་གཞི་ན་གཅིག་གཟུགས་aམེད་པའི་དངོས་གཞི་ན་ནི་ཆོས་ལ་ཉེ་བར་རྒྱུ་བ་གཅིག་ཁོ་ན་ཡོད་ཀྱི་གཞན་ནི་མེད་དོ།།དེ་ཡང་།རང་
509. ཡུལ་ཅན།གཟུགས་མེད་པའི་ཁམས་ཁོ་ན་ལ་དམིགས་པ་ཡིན་ནོ།།དེ་དག་ཀྱང་།བཅོ་བརྒྱད་ཐམས་ཅད་ཟག་དང་བཅས།།དེ་ལྟར་ན་ཚོར་བའི་ཡན་ལག་འདིའི་དབྱེ་བ་ནི་དུ་མ་ཡོད་པར་aཤེས་པར་བྱའོ།།ཡན་ལག་ལྷག་མ་རྣམས་ནི་མི་བརྗོད་དེ།འདི་ལྟར།བཤད་དང་འཆད་པར་འགྱུར་བ་གཞན།།འདིར་ཡན་ལག་ཁ་ཅིག་ནི་བཤད་ཟིན་ལ།ཁ་ཅིག་ནི་འོག་ནས་འཆད་དོ།།རྟེན་ཅིང་འབྲེལ་བར་འབྱུང་བ་དེ་ཡང་ཉོན་མོངས་པ་དང་ལས་དང་གཞི་རྣམས་སོ་ཞེས་བསྟན་པ།aའདིར་ནི་ཉོན་མོངས་ས་བོན་བཞིན།།ཀླུ་བཞིན་རྩ་བཞིན་ལྗོན་ཤིང་བཞིན།།དེ་བཞིན་ཤུན་པ་བཞིན་དུ་འདོད།།དཔེར་ན་ས་བོན་ལས་མྱུ་གུ་དང་སྡོང་བུ་དང་ལོ་མ་ལ་སོགས་པ་སྐྱེ་བར་འགྱུར་བ་དེ་བཞིན་དུ་ཉོན་མོངས་པ་ལས་ཀྱང་ཉོན་མོངས་པ་དང་ལས་དང་གཞི་རྣམས་སྐྱེ་བར་འགྱུར་རོ།།aདཔེར་ན་ཀླུ་གནས་པའི་མཚོ་ནི་སྐམ་པར་མི་འགྱུར་བ་
510. ལྟར།ཉོན་མོངས་པའི་ཀླུ་གནས་པའི་སྐྱེ་བའི་
511. མཚོ་ཡང་ངོ་།།དཔེར་ན་ནགས་ཚལ་རྩ་བ་རྣམས་མ་ཕྱུང་
512. བ་རྣམས་ནི་བཅང་ཅིང་བཅད་ཀྱང་སླར་སྐྱེ་བར་འགྱུར་བ་ལྟར།ཉོན་མོངས་པ་རྩ་བ་ནས་མ་བཏོན་པའི་འགྲོ་བ་རྣམས་ཀྱང་ངོ།།aདཔེར་ན་ཤིང་ལྗོན་པ་རྣམས་དུས་དུས་སུ་མེ་ཏོག་དང་འབྲས་བུ་རྣམས་སྐྱེད་པར་བྱེད་པ་དེ་བཞིན་དུ་ཉོན་མོངས་པ་རྣམས་ཀྱང་ལན་ཅིག་མ་ཡིན་པར་ཉོན་མོངས་པ་དང་ལས་དང་གཞི་རྣམས་ཀྱི་རྒྱུ་ཡིན་ནོ།།དཔེར་ན་ཤུན་པ་དང་བཅས་པའི་འབྲས་ཐུག་
513. པོ་ཆེ་རྣམས་སྐྱེ་aབར་ནུས་པ་
514. བཞིན་དུ་ཉོན་མོངས་པའི་ཤུན་པ་དང་བཅས་པ་ལ་སྐྱེ་བ་གཞན་དུ་སྐྱེ་བར་ནུས་སོ།།དེ་ལྟར་རེ་ཞིག་ཉོན་མོངས་པ་ས་བོན་དང་འདྲ་བར་རིག་པར་བྱའོ།།ལས་ནི་ཤུན་བཅས་འབྲས་དང་འདྲ།།དེ་བཞིན་སྨན་དང་མེ་ཏོག་བཞིན།།ཤུན་པ་ལྟ་བུའི་ཉོན་མོངས་པ་བཤད་aཟིན་ཏོ།།ད་ནི་ཤུན་པ་དང་བཅས་པའི་འབྲས་བུའི་ལས་བརྗོད་པར་བྱའོ།།དཔེར་ན་འབྲུ་དང་སྨན་དག་འབྲས་བུ་སྨིན་ན་མཐར་ཕྱིན་པ་དེ་བཞིན་དུ་ལས་ཀྱང་ངོ་།།དཔེར་ན་མེ་ཏོག་འབྲས་བུ་བསྐྱེད་
515. པར་བྱ་བ་ལ་ཉེ་བའི་རྒྱུ་ཡིན་པ་ལྟར་ལས་རྣམས་ཀྱང་རྣམ་པར་སྨིན་པ་བསྐྱེད་པར་བྱ་བ་ལ་aདེ་བཞིན་དུ་རིག་པར་བྱའོ།།གཞི་ནི་བཟའ་བཏུང་གྲུབ་པ་བཞིན།།དཔེར་ན་བཟའ་བཏུང་དུ་གྲུབ་པ་ཡོངས་སུ་ལོངས་སྤྱོད་པར་བྱ་བ་འབའ་ཞིག་ཡིན་གྱིས་ཡང་བསྐྱེད་པར་བྱ་བ་མ་ཡིན་པ་ལྟར་རྣམ་པར་སྨིན་པ་ཞེས་བྱ་བའི་གཞི་ཡང་དེ་བཞིན་ནོ།།ཡང་ཕུང་པོ་སྐྱེ་བའི་རྒྱུན་དེ་སྲེད་
516. པ་aབཞི་ལས་མི་འདའོ།།སྲིད་པ་བཞི་པོ་དེ་དག་ལས།།སྐྱེ་བའི་སྲིད་པ་ཉོན་མོངས་ཅན།།ཉོན་མོངས་པ་གང་གིས་ཤེ་
517. ན།རང་གི་ས་པའི་ཉོན་མོངས་ཀུན།།ཉོན་མོངས་པ་རྣམས་ཁོ་ནས་ཡིན་གྱི་ཀུན་ནས་དཀྲིས་པ་ཚིག་རྐྱ་
518. ཐུབ་པ་རྣམས་ཀྱིས་
519. ནི་མ་ཡིན་ནོ།།གཞན་རྣམས་
520. aགསུམ་མོ།།སྲིད་པ་བར་མ་ལ་སོགས་པ་ནི་དགེ་བ་དང་ཉོན་མོངས་པ་ཅན་དང་ལུང་དུ་མ་བསྟན་པ་རྣམས་སོ།།དེ་ལས་ཀྱང་།གཟུགས་མེད་གསུམ།སྲིད་པ་བར་མ་མ་གཏོགས་སོ།།འདོད་པ་དང་གཟུགས་ཀྱི་ཁམས་ན་སྲིད་པ་བཞི་པོ་ཡང་ཡོད་ཅེས་བྱ་བར་སྣང་བར་འགྱུར་རོ།།aསེམས་ཅན་གྱི་སྐྱེ་བ་ཇི་ལྟ་བ་བཞིན་དུ་བཤད་ཟིན་ནས།གནས་པ་བརྗོད་པ།འགྲོ་བ་ཟས་ཀྱིས་
521. གནས་པ་ཡིན།།དེ་དག་ཀྱང་།ཁམ་
522. གྱི་ཟས་ལ་སོགས་པ་སྟེ།།དེ་ལ།ཁམ་གྱི་ཟས་ནི་འདོད་པ་ན།།གཟུགས་དང་གཟུགས་མེད་པའི་ཁམས་དག་ན་ནི་ཡང་མེད་དོ།།དེ་ཡང་།aསྐྱེ་མཆེད་གསུམ་གྱི་བདག་ཉིད་དོ།།དྲི་དང་རོ་དང་རེག་བྱའི་སྐྱེ་མཆེད་རྣམས་ནི་ཁམ་གྱི་ཟས་ཁོ་ན་ཡིན་ཏེ།ཁམ་དུ་བྱས་ནས་མིད་
523. པའི་ཕྱིར་རོ།།གཟུགས་ཀྱི་སྐྱེ་མཆེད་མ་ཡིན་དེས།།རང་དབང་གྲོལ་ལ་མི་ཕན་ཕྱིར།།གཟུགས་ཀྱི་སྐྱེ་མཆེད་ནི་ཁམ་དུ་བྱས་ནས་མིད་པ་ཡིན།aཡང་ཁམ་གྱི་ཟས་མ་ཡིན་ཏེ།མིད་པའི་ཚེ་རང་གི་དབང་པོ་དང་འབྱུང་བ་ཆེན་པོ་རྣམས་ལ་ཕན་མི་འདོགས་པའི་ཕྱིར་རོ།།གང་གི་ཚེ་མཐོང་བ་ན་བདེ་བ་དང་ཡིད་བདེ་བར་བྱེད་པ་དེའི་ཚེ་ཡང་དེ་ལ་དམིགས་པ་བདེ་བ་མྱོང་བར་འགྱུར་བའི་རེག་པ་ཟས་ཡིན་གྱི་གཟུགས་མ་ཡིན་ནོ།།aགྲོལ་བ་ཕྱིར་མི་འོང་བ་དང་།དགྲ་བཅོམ་པ་ཟས་ཤིན་ཏུ་ཡིད་དུ་འོང་བ་མཐོང་བ་རྣམས་ལ་ཡང་ཕན་འདོགས་པ་མེད་པའི་ཕྱིར་རོ།།རེག་དང་སེམས་པ་རྣམ་ཤེས་ནི།།ཟག་བཅས་ཟས་ཡིན་གསུམ་དག་ན།།རེག་པ་དང་།སེམས་པ་དང་།རྣམ་པར་ཤེས་པ་ཟག་པ་དང་aབཅས་པ་དག་ཁོ་ན་ཟས་ཏེ།ཁམས་གསུམ་ཆར་ན་ཡང་
524. ཡོད་དོ།།ཅིའི་ཕྱིར་ཟག་པ་མེད་པ་རྣམས་མ་ཡིན་ཞེ་ན།འདི་ལྟར་སྲིད་པ་གསོ་བར་བྱེད་པའི་དོན་ནི་ཟས་ཀྱི་དོན་ཡིན་ན།དེ་དག་ནི་སྲིད་པ་ཟད་པར་བྱ་བའི་ཕྱིར་སྐྱེས་པ་དག་ཡིན་ནོ།།གཞན་ཡང་མདོ་ལས།སེམས་aཅན་བྱུང་བ་རྣམས་གནས་པར་བྱེད་པ་དང་།འཚོ་བར་བྱེད་པ་དང་།སྲིད་པ་ཚོལ་བར་བྱེད་པ་རྣམས་ལ་ཕན་པར་བྱེད་པ་ཡིན་ནོ་ཞེས་གསུངས་ན་ཟག་པ་མེད་པའི་སེམས་རྣམས་ནི་དེ་ལྟ་མ་ཡིན་པས་ཟས་མ་ཡིན་ནོ།།རེ་ཞིག་བྱུང་བ་ནི་སེམས་ཅན་སྐྱེས་པ་རྣམས་ལ་བྱ་aབར་ཡང་ཤེས་
525. ན།སྲིད་པ་ཚོལ་
526. བ་རྣམས་གང་ཞེ་ན།ཡིད་ལས་
527. བྱུང་དང་སྲིད་ཚོལ་
528. དང་།།དྲི་ཟ་སྲིད་པ་བར་མ་དང་།།འགྲུབ་པའོ།།བཅོམ་ལྡན་འདས་ཀྱིས་སྲིད་པ་བར་མ་ནི་བརྗོད་པ་འདི་དག་གིས་གསུངས་སོ།།ཡིད་ལས་བྱུང་བ་ནི་ཡིད་ཙམ་ལས་སྐྱེས་པའི་aཕྱིར་རོ།།སྲིད་པ་ཚོལ་
529. བའི་ངང་ཚུལ་ཅན་ཡིན་པའི་ཕྱིར་སྲིད་པ་ཚོལ་
530. བའོ།།དྲི་ཟ་བའི་ཕྱིར་ན་དྲི་ཟའོ།།སྐྱེ་བ་ལ་མངོན་དུ་ཕྱོགས་པའི་ཕྱིར་མངོན་པར་འགྲུབ་པའོ།།ཡང་ཅིའི་ཕྱིར་ཟས་བཞི་ཁོ་ན་ཡིན།ཟག་པ་དང་བཅས་པའི་ཆོས་ཐམས་ཅད་སྲིད་པ་རྣམས་གསོ་བར་བྱད་པ་དག་མ་ཡིན་aནམ་ཞེ་ན།དེ་ནི་དེ་ལྟ་ཡིན་མོད་ཀྱི།འོན་ཀྱང་གཙོ་བོར་བཤད་དེ།འདི་ལ་གནས་དང་ནི།བརྟེན་པ་རྒྱས་པའི་དོན་དུ་གཉིས།།སྲིད་གཞན་འཕེན་དང་འགྲུབ་པ་ཡི།།དོན་དུ་གཉིས་ཏེ་གོ་རིམས་བཞིན།།གནས་ནི་དབང་པོ་དང་བཅས་པའི་ལུས་སོ།།དེ་རྒྱས་པར་བྱེད་aཔ་ནི་ཁམ་གྱི་ཟས་སོ།།བརྟེན་པ་ནི་སེམས་དང་སེམས་ལས་བྱུང་བ་རྣམས་སོ།།དེ་རྒྱས་པར་བྱེད་པ་ནི་རེག་པ་སྟེ།རེ་ཞིག་འདི་གཉིས་ནི་འདིར་སྐྱེས་པའི་སྲིད་པ་གསོ་བར་བྱ་བ་ལ་གཙོ་བོ་ཡིན་ནོ།།ཡིད་ལ་སེམས་པས་ནི་ཡང་སྲིད་པ་འཕེན་བར་བྱེད་དོ།།འཕངས་ཟིན་པ་ལས་ཀྱིས་aཡོངས་སུ་བསྒོས་
531. པའི་རྣམ་པར་ཤེས་པའི་ས་བོན་ལས་མངོན་པར་འགྲུབ་པས་འདི་གཉིས་ནི་མ་སྐྱེས་པའི་སྲིད་པ་སྐྱེད་པ་ལ་གཙོ་བོ་ཡིན་ཏེ།དེའི་ཕྱིར་
532. བཞིར་གསུངས་སོ།།ད་ནི་རྣམ་པར་ཤེས་པ་གང་ལ་གནས་ཏེ་འཆི་འཕོ་བ་དང་།སྐྱེ་བར་འགྱུར་བ་འདི་བརྗོད་པར་བྱ་སྟེ།ཆད་དང་aམཚམས་སྦྱོར་འདོད་ཆགས་བྲལ།།ཉམས་དང་འཆི་འཕོ་སྐྱེ་བ་རྣམས།།ཡིད་ཀྱི་རྣམ་ཤེས་ཁོ་ནར་འདོད།།ཅེས་བྱ་བ་སྨོས་ཏེ།དགེ་བའི་རྩ་བ་ཡང་དག་པར་ཆད་པ་དང་།དེའི་ཉིང་མཚམས་སྦྱོར་བ་དང་།ཁམས་དང་ས་ལས་
533. འདོད་ཆགས་དང་བྲལ་བ་དང་།ཡོངས་སུ་aཉམས་པ་དང་།འཆི་འཕོ་བ་དང་།སྐྱེ་བ་དང་།ཆོས་དྲུག་པོ་འདི་དག་ནི་ཡིད་ཀྱི་རྣམ་པར་ཤེས་པ་ཁོ་ན་ཡིན་པར་འདོད་དོ།།ཚོར་བ་ལས་ཀྱང་།འཆི་འཕོ་སྐྱེ་བ་བཏང་སྙོམས་ལ།།འཆི་འཕོ་བ་དང་སྐྱེ་བ་ནི་བཏང་སྙོམས་ལས་འབྱུང་
534. ངོ་།།ཡིད་ཀྱི་རྣམ་པར་ཤེས་པ་དེ་ལ་ཡང་།རྩེ་aགཅིག་སེམས་མེད་དེ་ལ་མེད།།སྐལ་བ་མི་མཉམ་པའི་ས་པ་ཡིན་པའི་ཕྱིར་དང་།མངོན་པར་འདུ་བྱེད་པ་ལས་བྱུང་བ་ཉིད་ཡིན་པའི་ཕྱིར་སེམས་རྩེ་གཅིག་པ་ལ་འཆི་འཕོ་བའམ་སྐྱེ་བ་མེད་དོ།།སེམས་མེད་པ་ལ་ཡང་མེད་དེ།སེམས་མེད་པ་ལ་གནོད་པར་མི་ནུས་པའི་ཕྱིར་རོ།།aའཆི་བའི་སྲིད་པ་རྣམ་པ་གསུམ་དུ་བཤད་པ་ལ་
535. དགྲ་བཅོམ་པ་ནི།མྱ་ངན་འདས་ལུང་བསྟན་མིན་གཉིས།།སྤྱོད་ལམ་པའམ།རྣམ་པར་སྨིན་པའི་སེམས་ལས་ཏེ།།སེམས་འཆད་པའི་རྗེས་སུ་མཐུན་པའི་ཕྱིར་རོ།།ཡང་འཆི་བ་ན་ལུས་ཀྱི་ཕྱོགས་གང་དུ་རྣམ་པར་ཤེས་པ་aའགག་ཅེ་ན།ཅིག་ཅར་འཆི་ན་ནི་ཡིད་དང་བཅས་པའི་ལུས་ཀྱི་དབང་པོ་མོད་ལ་འགག་པར་འགྱུར་རོ།།གལ་ཏེ་རིམ་གྱིས་འཆི་འཕོ་ན་ནི་དེའི་ཚེ།འོག་མིན་
536. ལྷར་འགྲོ་མི་སྐྱེ་རྣམས།།རིམ་གྱིས་འཆི་ན་རྐང་པ་དང་།།ལྟེ་བ་སྙིང་གར་ཡིད་འཆི་འཕོ།།ངན་སོང་དུ་
537. འགྲོ་བ་རྣམས་ཀྱི་aཡིད་ནི་རྐང་པ་དག་ནས་འཆི་འཕོའོ།།མིར་འགྲོ་བ་དག་ནི་ལྟེ་བ་ནས་སོ།།ལྷར་འགྲོ་བ་རྣམས་ནི་སྙིང་གར་རོ།།མི་སྐྱེ་བ་ནི་དགྲ་བཅོམ་པ་དག་སྟེ།དེ་དག་གི་ཡང་ཐུགས་ཀར་རོ།།ཁ་ཅིག་ནི་དབུ་ནས་ཞེས་སོ།།གནད་གཅོད་པའི་ཚོར་བས་ཉེན་དེ་པེའི་
538. སྲོག་ཆགས་རྣམས་ནི་དེ་aལྟར་རིམ་གྱིས་འཆི་བར་འགྱུར་རོ།།གནད་གཅོད་པ་ནི་ཆུ་སོགས་ཀྱིས།།དེ་ལྟར་འཆི་བ་ན་ཆུ་དང་མེ་དང་།རླུང་གི་ཁམས་རྣམས་བད་ཀན་དང་།མཁྲིས་པ་དང་།རླུང་གི་རང་བཞིན་དག་གི་ཚོར་བ་མི་ཟད་པ་དག་གིས་གནད་གཅོད་པར་འགྱུར་རོ།།སེམས་ཅན་གྱི་འཇིག་རྟེན་གྱི་ཚོགས་པ་aགསུམ་དུ་
539. རྣམ་པར་གཞག་སྟེ།དེ་ལ།འཕགས་དང་མཚམས་མེད་བྱེད་པ་དང་།།ཡང་དག་ལོག་པ་ཉིད་དུ་ངེས།།གང་དག་ལ་ཟག་པ་མེད་པའི་ལམ་སྐྱེས་པ་དེ་དག་འཕགས་པ་རྣམས་ཏེ།དེ་དག་མྱ་ངན་ལས་འདས་པར་ངེས་པའི་ཕྱིར་ཡང་དག་པར་ངེས་པའི་ཚོགས་པ་ལའོ།།aགང་མཚམས་མེད་པ་བྱེད་པ་དེ་དག་ངན་སོང་དུ་ངེས་པའི་ཕྱིར་ལོག་པར་ངེས་པའི་ཚོགས་པ་ལའོ།།གཞན་དག་ནི་མ་ངེས་པའི་ཚོགས་པ་ལའོ་ཞེས་བྱ་བར་གྲུབ་བོ།།སེམས་ཅན་གྱི་འཇིག་རྟེན་བཤད་
540. ཟིན་ནས།སྣོད་ཀྱི་འཇིག་རྟེན་བཤད་པར་བྱ་
541. སྟེ།དེ་ལ་སྣོད་ཀྱི་འཇིག་རྟེན་གྱི།།གནས་aཔར་འདོད་པའི་འོག་དག་གི།།རླུང་གི་དཀྱིལ་འཁོར་རྔམས་སུ་ནི།།ས་ཡ་དྲུག་འབུམ་གྲངས་མེད་དོ།།འོག་ནས་ནམ་མཁའ་ལ་བརྟེན་
542. པའི་རླུང་གི་དཀྱིལ་འཁོར་ཏེ།དེའི་རྔམས་སུ་དཔག་ཚད་ས་ཡ་དྲུག་འབུམ་མོ།།རྒྱར་ནི་གྲངས་མེད་དོ།།དེའི་སྟེང་ན།ཆུ་རྔམས་འབུམ་ཕྲག་aབཅུ་གཅིག་དང་།།སྟོང་ཕྲག་དག་ནི་ཉི་ཤུའོ།།རླུང་གི་དཀྱིལ་འཁོར་དེར་
543. སེམས་ཅན་རྣམས་ཀྱི་ལས་དག་གིས་སྤྲིན་རྣམས་འདུས་ནས་ཆར་གྱི་རྒྱུན་གཉའ་ཤིང་ཙམ་བབ་པ་དེ་
544. ཆུའི་དཀྱིལ་འཁོར་དུ་འགྱུར་ཏེ།དེའི་རྔམས་སུ་
545. ནི་དཔག་ཚད་འབུམ་ཕྲག་བཅུ་གཅིག་དང་ཉི་ཁྲིའོ།།ཆུ་དེ་དག་aཀྱང་སེམས་ཅན་རྣམས་ཀྱི་ལས་ཀྱི་མཐུ་ལས་བྱུང་བའི་རླུང་དག་གིས་མངོན་པར་དཀྲུགས་པ་ན་སྟེང་མ་གསེར་དུ་འགྱུར་རོ།།ཆུའི་དཀྱིལ་འཁོར་དེའི།ཕྱིས་ནི་རྔམས་སུ་འབུམ་ཕྲག་བརྒྱད།།ལྷག་མ་དག་ན་
546. གསེར་དུ་གྱུར
547. །།ལྷག་མ་གང་ཞིག་ཅེ་ན།འབུམ་aཕྲག་གསུམ་དང་ཉི་ཁྲིའོ།།ཆུ་དང་གསེར་གྱི་དཀྱིལ་འཁོར་གྱི་རྔམས་བཤད་ཟིན་ཏོ།།ཆུ་དང་གསེར་གྱི་དཀྱིལ་འཁོར་གྱི།།ཐད་ཀར་འབུམ་ཕྲག་བཅུ་གཉིས་དང་།།སྟོང་ཕྲག་གསུམ་དང་བརྒྱ་ཕྲག་ནི།།ཕྱེད་དང་ལྔ་
548. རྣམས་ཁོ་ནའོ།།འདི་གཉིས་ཀ་རྒྱར་མཉམ་aམོ།།ཁོར་ཡུག་ཏུ་ནི་སུམ་
549. འགྱུར་རོ
550. །།ཁོ་ར་ཁོར་ཡུག་ཏུ་བརྩི་བ་
551. ནི་སུམ་འགྱུར་རོ།།དེ་ལ་ལྷུན་པོ་གཉའ་ཤིང་འཛིན།།གཤོལ་མདའ་འཛིན་དང་སེང་ལྡེང་ཅན།།དེ་བཞིན་བལྟ་ན་སྡུག་རི་དང་།།རྟ་རྣ་དང་ནི་རྣམ་འདུད་དང་།།མུ་ཁྱུད་འཛིན་རིའོ།།འདི་ལྟར་རི་ཆེན་པོ་aབརྒྱད་
552. ནི་གསེར་གྱི་དཀྱིལ་འཁོར་ལ་བརྟེན་པ་ཡིན་ཏེ།རི་རབ་ནི་དབུས་ནའོ།།ལྷག་མ་རྣམས་ཀྱིས་ནི་རི་རབ་ལ་བསྐོར་ཏེ་གནས་སོ།།གང་ཕྱིར་རི་མུ་ཁྱུད་འཛིན།དེ་ནས་ནི་གླིང་རྣམས་ཡིན་ནོ།།དེའི་ཕྱི་རོལ་ན་ནི་གླིང་བཞིའོ།།དེ་དག་གི་ཡང་།ཕྱི་རོལ་
553. ན་ནི་ཁོར་ཡུག་སྟེ།།དེས་ནི་aགླིང་བཞི་ཁོར་ཡུག་ཏུ་བསྐོར་བའོ།།དེ་དག་ལས།བདུན་ནི་གསེར་ཡིན་དེ་
554. ལྕགས་སོ།།གཉའ་ཤིང་འཛིན་ལ་སོགས་པའི་རི་བདུན་ནི་གསེར་གྱིའོ།།ཁོར་ཡུག་ནི་ལྕགས་སོ།།ལྷུན་པོ་རིན་ཆེན་བཞི་ཡི་
555. རང་བཞིན་ཅན
556. །།གསེར་དང་།དངུལ་དང་།བཻཌཱུཪྻ་དང་།ཤེལ་གྱི་རང་aབཞིན་ནོ།།རི་དེ་དག་ཀྱང་།ཆུ་ཡི་ནང་དུ་བརྒྱད་ཁྲི་དག་ནུབ་བོ།།གསེར་གྱི་ས་གཞིའི་སྟེང་དུ་ཆུ་དཔག་ཚད་བརྒྱད་ཁྲི་ཡོད་པ་དེར་ནུབ་བོ།།ཆུའི་སྟེང་དུ་ཡང་།དཔག་ཚད་དག་ནི་བརྒྱད་ཁྲིའོ།།དེ་ལྟར་ན་རི་རབ་ནི་འཕང་དུ་དཔག་ཚད་འབུམ་དྲུག་ཁྲིའོ།།བརྒྱད་པོའི་འཕང་དུ་ཕྱེད་ཕྱེད་དབྲི།།aརི་རབ་ཆུའི་སྟེང་དུ་ཇི་ཙམ་འཕགས་པ་དེའི་ཕྱེད་ནི་གཉའ་ཤིང་འཛིན་ཡིན་ཏེ།དེ་བཞིན་དུ་ལྷག་
557. མ་རྣམས་སོ།།དེ་དག་རྔམས་སུའང་འཕང་དང་མཉམ།།ད་དག(་དེ་དག)ཆུ་ལས་གྱེན་དུ་འཕགས་པ་རྔམས་སུ་ཡང་དེ་ཙམ་སྟེ།རྒྱ་ཆེར་ཞེས་བྱ་བའི་ཐ་ཚིག་གོ།།དེ་དག་བར་བདུན་རོལ་མཚོ་ཡིན།མུ་ཁྱུད་
558. aའཛིན་ལ་ཐུག་
559. པའི་རི་དེ་དག་གི་བར་
560. བདུན་ནི་རོལ་མཚོ་བདུན་ཞེས་བྱའོ།།ཡང་དེ་དག་ལས།དང་པོ་སྟོང་ཕྲག་བརྒྱད་ཅུའོ།།རྒྱར་རོ་དེ་ནི་ནང་གི་རྒྱ་མཚོ་ཡིན།།དེ་ཡི་ངོས་ལ་སུམ་འགྱུར་རོ།།གཉའ་ཤིང་འཛིན་གྱི་འགྲམ་གཅིག་ནས་བརྩིས་ན་དཔག་ཚད་ཉིས་འབུམ་བཞི་ཁྲིའོ།།aརོལ་མཚོ་གཞན་ནི་ཕྱེད་ཕྱེད་དབྲི།།དཔག་ཚད་སྟོང་ཉིས་བརྒྱ་ལྔ་བཅུའོ་ཞེས་བྱ་བའི་བར་དུ་རོལ་མཚོ་བདུན་ནོ།།དེ་དག་གི་སྲིད་དུ་ནི་ཧ་ཅང་འབྱམ་ཀླས་པའི་ཕྱིར་མ་བགྲངས་སོ།།ལྷག་མ་ཕྱི་ཡི་མཚོ་ཆེན་ཡིན།།མུ་ཁྱུད་
561. འཛིན་ནས་ཁོར་ཡུག་གི་བར་ལྷག་མ་དེ་ནི་ཕྱིའི་རྒྱ་མཚོ་ཆེན་པོའོ།།aཁ་ཆོན་དུ་དཔག་ཚད་འབུམ་ཕྲག་གསུམ་དང་སྟོང་ཕྲག་ནི།ཉི་ཤུ་གཉིས་སོ།།དེ་
562. རི་རབ་ཀྱི་ངོས་བཞིར་གླིང་བཞི་སྟེ།དེ་ལ་ནི།འཛམ་བུའི་གླིང་སྟེ་ངོས་གསུམ་ལ།།སྟོང་ཕྲག་གཉིས་པོ་
563. ཤིང་རྟའི་དབྱིབས།།དེའི་ངོས་གསུམ་ནི་དཔག་ཚད་ཉིས་སྟོང་ཉིས་སྟོང་ཡོད་ལ་དབྱིབས་ནི་aཤིང་རྟ་དང་འདྲའོ།།གཅིག་ལ་དཔག་ཚད་ཕྱེད་དང་བཞི།།དེའི་ངོས་གཅིག་ལ་དཔག་ཚད་ཕྱེད་དང་བཞིའོ།།ཤར་གྱི་ལུས་འཕགས་ཟླ་ཁམ་
564. འདྲ།།ཤར་གྱི་ལུས་འཕགས་ཀྱི་གླིང་ནི་ཟླ་ཁམ་གྱི་དབྱིབས་སོ།།རྒྱར་ནི།ངོས་གསུམ་འདི་དང་འདྲ།།ཇི་ལྟར་འཛམ་བུའི་aགླིང་ལ་དཔག་ཚད་སྟོང་ཕྲག་གཉིས་གཉིས་བཞིན་ནོ།།གཅིག་ལ་དཔག་ཚད་སུམ་བརྒྱ་ལྔ་བཅུའོ།།ངོས་བཞི་པ་ལ་ནི་དཔག་ཚད་སུམ་བརྒྱ་ལྔ་བཅུའོ།།བ་ལང་སྤྱོད་གླིང་ཟླུམ་པོ་སྟེ།སྟོང་ཕྲག་ཕྱེད་དང་བརྒྱད་ཡིན་ནོ།།དེ་དབུས་སྟོང་ཕྲག་ཕྱེད་དང་གསུམ་མོ།།སྒྲ་མི་སྙན་aབརྒྱད་གྲུ་བཞིར་མཉམ།།ཡང་དེ་དག་གི་བར་བར་ན་
565. གླིང་རྣམས་མངོན་པར་གྲུབ་པ་དེ་དག་ནི་
566. གང་།དུ་ཞིག་ནི་ཡོད་ཅེ་ན།དེ་ཡི་བར་གྱི་གླིང་བརྒྱད་ནི།།ལུས་དང་ལུས་འཕགས་སྒྲ་མི་སྙན།།སྒྲ་མི་སྙན་གྱི་ཟླ་དང་ནི།།རྔ་ཡབ་དང་ནི་རྔ་ཡབ་གཞན།།གཡོ་ལྡན་དང་ནི་ལམ་aམཆོག་འགྲོ།།དེ་ལ་ལུས་དང་ལུས་འཕགས་ནི་ཤར་གྱི་ལུས་འཕགས་ཀྱི་འཁོར་ཡིན་ནོ།།སྒྲ་མི་སྙན་དང་སྒྲ་མི་སྙན་གྱི་ཟླ་ནི་བྱང་སྒྲ་མི་སྙན་གྱིའོ།།གཡོ་ལྡན་དང་ལམ་མཆོག་འགྲོ་ནི་ནུབ་ཀྱི་བ་ལང་སྤྱོད་ཀྱིའོ།།རྔ་ཡབ་དང་རྔ་ཡབ་གཞན་ནི་འཛམ་བུའི་གླིང་གིའོ།།aའདི་ནས་བྱང་དུ་རི་ནག་པོ་དགུ་འདས་གངས་རིའོ།།འཛམ་བུའི་གླིང་འདི་ནས་བྱང་ཕྱོགས་སུ་རི་ནག་པོ་གསུམ་ཡོད་དོ།།དེ་དག་འདས་ནས་གཞན་གསུམ་ཡོད་དོ།།ཡང་གསུམ་ཡོད་དོ།།དེའི་ཕ་རོལ་ན་གངས་རིའོ།།དེ་ནས་ནི།སྤོས་ངད་ལྡན་པའི་ཚུ་རོལ་aན།།ཆུ་ཞེང་ལྔ་བཅུ་ཡོད་པའི་མཚོ།།གངས་རི་དེའི་ཕ་རོལ་རི་སྤོས་ཀྱི་དད་ལྡང་བའི་ཚུ་རོལ་ན་མཚོ་མ་དྲོས་པ་ཞེས་བྱ་བ་ཞེང་དུ་ཡང་
567. དཔག་ཚད་ལྔ་བཅུ་ཡོད་པ།ཆུར་ཡང་དཔག་ཚད་ལྔ་བཅུ་ཡོད་དོ།།ཡང་དམྱལ་བ་རྣམས་ཕྱོགས་ནི་གང་རོལ་ན་ཚད་ཇི་ཙམ་ཞེ་ན།འདི་འོག་སྟོང་aཕྲག་ཉི་ཤུ་ན།།མནར་མེད་པའོ་དེ་ཙམ་མོ།།འཛམ་བུའི་གླིང་འདི་ཉིད་ཀྱི་འོག་དཔག་ཚད་ཉི་ཁྲི་རྔམས་དང་རྒྱར་ནི་དེ་ཙམ་མོ།།སྡུག་བསྔལ་ལ་བར་ཆད་མེད་པས་ན་མནར་མེད་པའོ།།དེ་ཡི་སྟེང་ན་དམྱལ་བ་བདུན།།རབ་ཏུ་ཚ་བ་དང་།ཚ་བ་དང་།ངུ་འབོད་ཆེན་པོ་དང་།ངུ་aའབོད་དང་།བསྡུས་འཇོམས་དང་།ཐིག་ནག་དང་།ཡང་སོས་དག་གོ།།དེ་དག་ཀྱང་།བརྒྱད་པོ་ཀུན་ལ་ལྷག་བཅུ་དྲུག།ལྷག་པ་བཅུ་དྲུག་གང་ཞེ་ན།།དེ་དག་གི་ནི་ངོས་བཞི་ན།།མེ་མ་
568. མུར་དང་རོ་མྱགས་
569. དང་།།སྤུ་གྲིའི་
570. ལམ་སོགས་ཆུ་བོ་བཞི
571. །།དེ་དག་གི་སྒོ་རེ་རེ་ན་ལྷག་པ་aབཞི་བཞི་ཡོད་དོ།།མེ་མ་མུར་པུས་
572. བུ་མོ་ནུབ་ཙམ་གང་དུ་སེམས་ཅན་དེ་དག་གི་རྐང་པ་བཞག་ན་ནི་པགས་པ་དང་ཤ་
573. ཁྲག་ཞིག་པར་འགྱུར་ལ།རྐང་པ་བཏེག་ན་ནི་དེ་དག་སླར་སྐྱེ་བ་དང་།རོ་མྱགས་མི་གཙང་བའི་འདམ་རྫབ་གང་དུ་འབུ་མཆུ་རྣོན་ཞེས་བྱ་བ་ལུས་ཐམས་aཅད་དཀར་ཞིང་མགོ་གནག་
574. པ་རུས་པའི་བར་དུ་འབིགས་པར་བྱེད་པ་དང་།སྤུ་གྲི་ལམ་སོགས་ནི་སྤུ་གྲི་གཏམས་པའི་ལམ་ཆེན་པོ་དང་།རལ་གྲི་ལོ་མའི་ནགས་ཚལ་དང་།།ཁྱི་སྲེ་བོ་དང་།ལྕགས་ཀྱི་ཤལ་མ་ལིའི་ནགས་ཚལ་དང་།ཁྭ་ལྕགས་ཀྱི་མཆུ་ཅན་aརྣམས་སོ།།སྤུ་གྲིའི་ལམ་ལ་སོགས་པ་དེ་དག་ནི་མཚོན་ཆ་མངོན་པར་འདྲ་བའི་ཕྱིར་གཅིག་ཏུ་དྲིལ་ནས་གསུངས་སོ།།ལྷག་པ་བཞི་པ་ནི་ཆུ་བོ་རབ་མེད་ཐལ་ཆུ་ཁོལ་མས་གང་བ་སྟེ།གནོད་པ་ལྷག་པའི་གནས་ཡིན་པའི་ཕྱིར་བཞི་པོ་དེ་དག་ལྷག་པ་སྟེ།སྒོའི་དབྱེ་aབས་བཅུ་དྲུག་ཏུ་འགྱུར་རོ།།རེ་ཞིག་དེ་དག་ནི་ཚ་བའི་དམྱལ་བ་བརྒྱད་ཡིན་ནོ།།ཆུ་བུར་ཅན་སོགས་གྲང་བརྒྱད་གཞན།།འདི་ལྟ་སྟེ།ཆུ་བུར་ཅན་དང་།ཆུ་བུར་རྡོལ་བ་དང་།སོ་ཐམ་ཐམ་པ་དང་།ཨ་ཆུ་དང་།ཀྱི་ཧུད་
575. དང་།ཨུཏྤལ་ལྟར་གས་aཔ་དང་།པདྨ་ལྟར་གས་པ་དང་།པདྨ་ལྟར་ཆེར་གས་པའོ།།མིང་འདི་རྣམས་ནི་སེམས་ཅན་གྲང་བ་མི་བཟད་པས་ཉེན་པ་དེ་དག་གི་ལུས་དང་སྒྲ་འགྱུར་བ་དང་མཐུན་པ་དག་ཡིན་ནོ།།ཉི་མ་དང་ཟླ་བ་འདི་ནས་ཐག་ཇི་སྲིད་ཅེ་ན།ཉི་ཟླ་ལྷུན་པོའི་ཕྱེད་ནའོ།།རི་གཉའ་ཤིང་འཛིན་གྱི་རྩེ་མོ་དང་མཉམ་aཔར་རྒྱུའོ།།ཚད་ཀྱང་།དཔག་ཚད་ལྔ་བཅུ་གཅིག་དང་བཅས།།རིམ་པ་བཞིན་དུའོ།།གླིང་བཞི་པོ་དག་ཏུ་ཉི་མས་ཅིག་ཅར་བྱ་བ་བྱེད་དམ་ཞེ་ན།མ་ཡིན་ཏེ།འོན་ཀྱང་།ནམ་ཕྱེད་ཉི་མ་ནུབ་པ་དང་།།ཉི་མ་ཕྱེད་དང་འཆར་དུས་གཅིག།གང་གི་ཚེ་བྱང་
576. སྒྲ་མི་སྙན་དུ་ནམ་ཕྱེད་པ་aདེའི་ཚེ་ཤར་ལུས་འཕགས་སུ་ཉི་མ་ནུབ་བོ།།འཛམ་བུའི་གླིང་དུ་ཉི་མ་ཕྱེད་དོ།།བ་ལང་སྤྱོད་དུ་ཉི་མ་ཤར་ཏེ།དེ་བཞིན་དུ་གཞན་དག་ལ་ཡང་སྦྱར་བར་བྱའོ།།ཉི་མ་འགྲོ་བའི་བྱེ་བྲག་ལས་ཉིན་མོ་དང་མཚན་མོ་རྣམས་རིང་ཐུང་དུ་འགྱུར་ཏེ།དེ་ལ་ཡང་།དབྱར་གྱི་ཟླ་བ་གཉིས་aཔ་ཡི།།ཐ་མའི་ཆོས་དགུ་ནས་མཚན་རིང་།།དབྱར་ཟླ་ཐ་ཆུངས་ཡར་གྱི་ངོའི་ཚེས་དགུ་ནས་མཚན་མོ་རིང་ངོ་།།དགུན་རྣམས་ཀྱི་ནི་བཞི་པ་ལ།།ཐུང་ངུ་འགྱུར་རོ།།དགུན་ཟླ་
577. ཐ་ཆུངས་ཀྱི་ཕྱོགས་གཉིས་པའི་ཚེས་དགུ་ནས་སོ།།ཉིན་མོ་བཟློག།གང་གི་ཚེ་ཉིན་མོ་རིང་བ་aདེའི་ཚེ་མཚན་མོ་ཐུང་བར་འགྱུར་རོ།།ཇི་ཙམ་ཞིག་གིས་རིང་བར་འགྱུར་ཞེ་ན།ཉིན་མཚན་རིང་བ་ཐང་གཅིག་གོ།།དེ་དག་ཀྱང་གོ་རིམས་བཞིན་དུ།ཉི་མ་ལྷོ་བྱང་འགྲོ་བའི་
578. ཚེའོ།།དཀར་པོའི་
579. ཕྱོགས་ཀྱི་དང་པོ་ཟླ་བའི་དཀྱིལ་འཁོར་མ་རངས་པར་སྣང་བ་དེ་ལ་རྒྱུ་ཅི་ཞེ་ན།ཉི་aམ་དང་ནི་ཉེ་བ་ལས།།རང་གི་གྲིབ་མས་བསྒྲིབས་
580. པར་སྣང་།།གང་གི་ཚེ་ཟླ་བའི་གཞལ་མེད་ཁང་ཉི་མའི་གཞལ་མེད་ཁང་དང་ཉེ་བར་རྒྱུ་བ་དེའི་ཚེ་ཉི་མའི་འོད་དེ་གཞལ་མེད་ཁང་ལ་འབབ་སྟེ།དེས་ན་དེའི་ཕ་རོལ་གྱི་ངོས་སུ་གྲིབ་མ་འབབ་པས་ཟླ་བའི་དཀྱིལ་འཁོར་མ་རངས་aཔར་སྣང་ངོ་ལོ།།ཡང་ཉི་མ་དང་ཟླ་བ་དང་སྐར་མ་དག་གི་ལྷ་རྣམས་ལྷའི་རིས་གང་དུ་ཞེ་ན།རྒྱལ་པོ་ཆེན་པོ་རྣམས་སུའོ།།ཅི་དེ་དག་གི་གནས་འདི་ཙམ་ཁོ་ནའམ་ཞེ་ན།མ་ཡིན་ཏེ།འོན་ཀྱང་ལྷུན་པོའི་བང་རིམ་དག་ཀྱང་ངོ་།།འདི་ལ་བང་རིམ་ནི་དུ་ཞིག།aཐག་
581. སྲིད་ཅེ་ན།འདི་ལ་བང་རིམ་བཞི་ཡོད་དེ།བར་གྱི་ཐག་ནི་སྟོང་ཕྲག་བཅུ།།དཔག་ཚད་ཁྲིའི་ལྷག་ན་གཅིག་ཡོད་དེ།།བཞི་
582. པོའི་བར་དུ་ཡང་དེ་དང་འདྲའོ།།དེ་དག་ཀྱང་དེ་ལས་གྲངས་བཞིན་དུ་སྟེ།སྟོང་ཕྲག་དག་ནི་བཅུ་དྲུག་དང་།།བརྒྱད་དང་བཞི་དང་aགཉིས་འཕགས་སོ།།དང་པོ་ནི་རི་རབ་ལས་དཔག་ཚད་སྟོང་ཕྲག་བཅུ་དྲུག་འཕགས་སོ།།གཉིས་པ་ནི་བརྒྱད་དོ།།གསུམ་པ་ནི་བཞིའོ།།བཞི་པ་ནི་གཉིས་སོ།།དེ་ལ་ལག་ན་གཞོང་ཐོགས་དང་།།ཕྲེང་ཐོགས་དང་ནི་རྟག་མྱོས་དང་།།རྒྱལ་ཆེན་བཞི་པའི་
583. aལྷ་རྣམས་གནས།།འདི་དག་ལ་གྲངས་བཞིན་དུ་གཞོང་ཐོགས་ལ་སོགས་པ་རྣམས་གནས་ཏེ།རི་ནི་བདུན་པོ་དག་ལ་ཡང་།།གཉའ་ཤིང་འཛིན་ལ་སོགས་པར་ཡང་དེ་དག་གི་གྲོང་དང་གྲོང་རྡལ་དག་གོ།།ལྷུན་པོའི་རྩེ་ན་སུམ་ཅུ་གསུམ།།ཡང་ལྷུན་པོའི་རྩེ་མོ་aཇི་ཙམ་ཞེ་ན།དེ་ཡི་ངོས་ལ་བརྒྱད་ཁྲིའོ།།ངོས་རེ་རེ་ལ་བརྒྱད་ཁྲི་བརྒྱད་ཁྲིའོ།།ཕྱོགས་མཚམས་བརྩེགས་པ་བཞི་ལ་ནི།།ལག་ན་རྡོ་རྗེ་གནས།རི་རབ་ཀྱི་རྩེ་མོའི་མཚམས་ནི་གྲྭ་བཞི་སྟེ།དེ་དག་ལས་དཔག་ཚད་ལྔ་བརྒྱའི་ཚད་ཙམ་གྱིས་བརྩེགས་པ་བཞི་ལ་གྱེན་དུ་aའཕགས་ཏེ།དེ་དག་ལ་གནོད་སྦྱིན་ལག་ན་རྡོ་རྗེ་ཞེས་བྱ་བ་གནས་སོ།།རི་རབ་དེའི་སྟེང་གི་དབུས་ན།གྲོང་ཁྱེར་བལྟ་ན་སྡུག་ཅེས་པ།ངོས་ལ་ཉིས་སྟོང་ལྔ་བརྒྱ་པ།།དཔག་ཚད་ཕྱེད་དང་གཉིས་གསེར་གྱི
584. །།རང་བཞིན་བཞི་བཀྲ་མཉེན་
585. པ་ཡོད།།ངོས་རེ་རེ་ཞིང་དཔག་aཚད་ཉིས་སྟོང་ལྔ་བརྒྱ་པ།འཕང་དུ་དཔག་ཚད་ཕྱེད་དང་གཉིས་པ་དེ་ནི་རྒྱལ་པོའི་ཕོ་བྲང་ངོ་།།དེ་ནི་རྣམ་པར་རྒྱལ་བྱེད་དེ།།ངོས་ལ་ཉིས་བརྒྱ་ལྔ་བཅུའོ།།གྲོང་ཁྱེར་གྱི་དབུས་ན་རྣམ་པར་རྒྱལ་བྱེད་ཅེས་བྱ་བའི་ཁང་བཟངས་ངོས་དང་ངོས་ཀྱི་སྲིད་དུ་དཔག་ཚད་ཉིས་བརྒྱ་ལྔ་aབཅུ་པ་ཞིག་
586. ཡོད་དོ།།རེ་ཞིག་འདི་ནི་གྲོང་གི་མངོན་པར་དགའ་བ་ཡིན་ནོ།།ཕྱི་རོལ་ཤིང་རྟ་སྣ་ཚོགས་དང་།།རྩུབ་འགྱུར་འདྲེས་ཚལ་དགའ་བས་བརྒྱན།།ངོས་བཞིའི་ཚལ་བཞི་ནི་ལྷ་རྣམས་ཀྱིའོ།།དེ་དག་གི་ནི་ཕྱོགས་བཞི་ན།།ཉི་ཤུས་
587. བཅད་ནས་གཞི་བཟང་།སྐྱེད་aམོས་ཚལ་དེ་དག་གི་ཕྱོགས་བཞིའི་དཔག་ཚད་ཉི་ཤུ་བཅད་པ་ན་
588. ས་གཞི་བཟང་པོའོ།།གྲོང་ཁྱེར་གྱི་ཕྱི་རོལ་གྱི་ངོས་ཉིད་དུ།བྱང་ཤར་མཚམས་ན་ཡོངས་འདུ་སྟེ།།ལྷོ་ནུབ་མཚམས་ན་ཆོས་བཟང་ངོ་།།ཤིང་ས་བརྟོལ་ཡོངས་འདུ་ཞེས་བྱ་བ་ལྷ་
589. རྣམས་ཀྱི་འདོད་པའི་དགའ་aབ་མཆོག་གི་གནས་གཅིག་ཡོད་དོ།།གང་དུ་ལྷ་རྣམས་འཁོད་ནས་བྱ་བ་དང་།བྱ་བ་མ་ཡིན་པ་འགྲོ་བར་བྱེད་པ་ལྷའི་འདུན་ས་ཆོས་བཟང་ཞེས་བྱ་བ་ཡོད་དོ།།རེ་ཞིག་དེ་ནི་ས་དང་འབྲེལ་པའི་ལྷ་རྣམས་ཀྱི་སྣོད་ཀྱི་གནས་པ་ཡིན་ནོ།།དེ་སྟེང་ལྷ་རྣམས་གཞལ་མེད་ཁང་།།aགང་དག་གི་སྣོད་མངོན་པ་ནི་མདོར་བསྡུ་ན།།འདོད་པ་སྤྱོད་པ་
590. དྲུག་ཡིན་ནོ།།དྲུག་པོ་ཁོ་ན་འདོད་པ་དག་ལ་སྤྱོད་ཀྱི་
591. ལྷག་མ་རྣམས་ནི་མ་ཡིན་ནོ།།དེ་དག་ཀྱང་།གཉིས་གཉིས་འཁྱུད་དང་ལག་བཅངས་དང་།།དགོད་དང་ལྟ་
592. བས་འཁྲིག་པ་ཡིན།།ས་དང་འབྲེལ་བར་གནས་པ་རྒྱལ་aཆེན་བཞི་དང་།སུམ་ཅུ་རྩ་གསུམ་པ་རྣམས་ནི་མི་རྣམས་ཇི་ལྟ་བ་བཞིན་དུ་གཉིས་ཀྱིས་འཁྲིག་གོ།།དེ་དག་ལ་ཡང་རླུང་བཏང་བས་ཡོངས་སུ་གདུང་བ་དང་འབྲལ་ལོ།།ལྷག་མ་རྣམས་ནི་འཁྱུད་པ་ལ་སོགས་པ་གྲངས་བཞིན་དུའོ།།ལྷའམ་ལྷ་མོ་གང་གི་པང་དུ་ལྷ་aགཞོན་ནུའམ་ལྷའི་བུ་མོ་སྐྱེ་བར་འགྱུར་བ་དེ་ནི་གཉིས་ཀྱི་བུ་ཡང་ཡིན་ལ།བུ་མོ་ཡང་ཡིན་ནོ
593. །།བོང་ཚོད་ཇི་ཙམ་དུ་སྐྱེ་ཞེ་ན།བྱིས་པ་ལོ་ལྔ་ལོན་པ་ནས།ལོ་བཅུ་ལོན་པ་ལྟ་བུའི་བར་དེ་དག་ཏུ་སྐྱེ།ལྷའི་རིས་དེ་དག་ཏུ་གྲངས་བཞིན་དུའོ།།གཟུགས་ཅན་རྣམས།ཀུན་aརྫོགས་གོས་དང་བཅས་པ་ཉིད།།དེ་ལ།འདོད་པའི་
594. སྐྱེ་བ་གསུམ་པོ་ནི།།འདོད་པའི་ལྷ་དང་མིར་བཅས་རྣམས།།འདོད་པའི་ཁམས་སུ་རིག་པར་བྱ་སྟེ།དེ་ལ་འདོད་པའི་
595. ཉེ་བར་གནས་པ་རྣམས་ནི་མི་དང་ལྷའི་རིས་བཞི་རྣམས་སོ།།འདོད་པ་རང་གིས་སྤྲུལ་པ་ནིaའཕྲུལ་དགའ་
596. བ་དག་གོ།།འདོད་པ་གཞན་གྱིས་
597. སྤྲུལ་པ་ནི་གཞན་འཕྲུལ་དབང་བྱེད་པ་རྣམས་སོ
598. །།གཟུགས་ཀྱི་ཁམས་ན་ནི་བདེ་བ་སྐྱེ་བ་གསུམ་པོ་ནི།།བསམ་གཏན་གསུམ་ལས་ས་དགུ་ཡིན།།ལྷ་དེ་དག་ནི་དབེན་པ་ལས་སྐྱེས་པའི་བདེ་བ་དང་།ཏིང་ངེ་aའཛིན་ལས་སྐྱེས་པའི་དགའ་བའི་བདེ་བ་དང་།དགའ་བ་མེད་པའི་བདེ་བར་གནས་པ་
599. ཞེས་བྱ་བ་ནི་རིམ་པ་བཞིན་དུ་བདེ་བ་སྐྱེ་བ་དག་གོ།།ལྷའི་རིས་འདི་དག་གི་གནས་ནི།།གནས་ནས་གནས་འོག་ཇི་སྲིད་པར།།དེ་ནས་དེའི་གོང་
600. དེ་སྲིད།།འདི་ལྟ་སྟེ།འདི་ནས་དཔག་ཚད་aབཞི་ཁྲི་ན་རྒྱལ་པོ་ཆེན་པོ་བཞིའི་གནས་སོ།།ཇི་སྲིད་དེ་དག་གི་བར་དེ་སྲིད་དུ་དེ་ནས་སྟེང་དུ་ནི་སུམ་ཅུ་རྩ་གསུམ་མོ།།དེ་བཞིན་དུ་སུམ་ཅུ་རྩ་གསུམ་ནས་
601. འོག་ཏུ་འཛམ་བུའི་གླིང་ཇི་སྲིད་པར་གོང་མ་འཐབ་བྲལ་བ་རྣམས་ཀྱི་གནས་སུ་ཡང་དེ་སྲིད་དོ་ཞེས་རྒྱས་པར་དྲང་བར་བྱའོ།།ཡང་ཅི་aགནས་འོག་མར་སྐྱེས་པ་རྣམས་གོང་མའི་གཞལ་མེད་ཁང་དུ་དོང་ནས་མཐོང་བར་འགྱུར་རམ་ཞེ་ན།རྫུ་འཕྲུལ་གཞན་རྟེན་
602. མ་གཏོགས་པར།།དེ་དག་གོང་མ་མཐོང་བ་མེད།།རྫུ་འཕྲུལ་གྱིས་སམ།གཞན་ལ་བརྟེན་ནས་ཏེ་རྫུ་འཕྲུལ་དང་ལྡན་པའམ།།དེ་ན་གནས་པའི་aལྷས་ཁྲིད་པར་གྱུར་ན་སུམ་ཅུ་
603. རྩ་གསུམ་པ་རྣམས་འཐབ་བྲལ་བའི་ནང་དུ་འགྲོ་བར་འགྱུར་ཏེ།ལྷག་མ་རྣམས་ཀྱང་དེ་དང་འདྲའོ།།ཡང་འཐབ་བྲལ་བ་
604. ལ་སོགས་པའི་གཞལ་མེད་ཁང་བཞིའི་ཚད་ནི་རི་རབ་གྱི་རྩེ་མོ་ཇི་ཙམ་ཡོད་པ་དེ་ཙམ་མོ།།གཞན་དག་ན་རེ་གོང་མ་ཉིས་འགྱུར་aརོ་ཞེས་ཟེར་རོ།།བསམ་གཏན་དང་པོ་ནི་གླིང་བཞི་པ་ཙམ་མོ།།བསམ་གཏན་གཉིས་པ་དག་
605. གསུམ་པ་དང་།བཞི་པ་ནི་སྟོང་ཆུང་ངུའི་དང་།སྟོང་གཉིས་པ་དང་།སྟོང་གསུམ་པའི་འཇིག་རྟེན་གྱི་ཁམས་ཙམ་མོ།།ཡང་སྟོང་ཆུང་ངུ་ལ་སོགས་པའི་འཇིག་རྟེན་གྱི་ཁམས་aདེ་དག་གང་ཞེ་ན།གླིང་བཞི་པ་དང་ཉི་ཟླ་དང་།།རི་རབ་དང་ནི་འདོད་ལྷ་དང་།།ཚངས་པའི་འཇིག་རྟེན་སྟོང་ལ་ནི།།སྟོང་ནི་སྤྱི་ཕུད་ཡིན་པར་འདོད།།འཛམ་བུའི་གླིང་ནས་ཚངས་པའི་འཇིག་རྟེན་གྱི་བར་སྟོང་ནི་
606. སྟོང་སྤྱི་ཕུད་ཀྱི་འཇིག་རྟེན་གྱི་ཁམས་ཞེས་བྱའོ།།དེ་སྟོང་ལ་ནི་aསྟོང་གཉིས་པ།།བར་མའི་འཇིག་རྟེན་ཁམས་ཡིན་ནོ།།དེ་སྟོང་ལ་ནི་སྟོང་གསུམ་མོ།།འདི་ཐམས་ཅད་ཀྱང་མཉམ་དུ་འཇིག་ཅིང་འབྱུང་བ་ཡིན།མཉམ་དུ་འབྱུང་བ་ཞེས་བྱ་བ་ནི་འོག་ཏུ་བཤད་པར་བྱའོ།།དེ་ལ་ཡང་དེ་ན་སེམས་ཅན་རྣམས་ཀྱི་ཡོང་
607. སྣོད་བཞིན་aདུ་ཚད་ཀྱི་བྱེ་བྲག་ཡོད་པས་བརྗོད་དེ།འཛམ་བུའི་གླིང་པ་རྣམས་ཀྱི་ཚད།།ཁྲུ་བཞི་པ་དང་ཕྱེད་དང་བཞི།།ཤར་དང་བ་ལང་སྤྱོད་དང་ནི།།བྱང་ཞེས་བྱ་བ་ཉིས་འགྱུར་སྐྱེད
608. །།དེ་དག་ཀྱང་ཁྲུ་བརྒྱད་དང་།བཅུ་དྲུག་དང་།སུམ་ཅུ་རྩ་གཉིས་པ་དག་རིམ་པ་བཞིན་aདུའོ།།འདོད་དང་ལྡན་པ་ལྷ་ཡི་ལུས།།བཞི་ཚ་ནས་ནི་རྒྱང་གྲག་
609. དག།།ཕྱེད་དང་གཉིས་ཀྱི་བར་དུ་བསྐྱེད
610. །།རྒྱང་གྲག་
611. བཞི་ཆ་གཅིག་ནི་དང་པོའི་ཡིན་ཏེ།ཕྱི་མ་རྣམས་ཀྱི་ནི་ཕྱེད་དང་གཉིས་ཀྱི་བར་རོ།།གཟུགས་ཅན་དང་པོ་དཔག་ཚད་ཕྱེད།།བསམ་གཏན་aདང་པོའི་ལུས་ནི་དཔག་ཚད་ཕྱེད་ཙམ་མོ།།དེ་ཡི་གོང་མ་ཕྱེད་ཕྱེད་བསྐྱེད།།གནས་གསུམ་དག་ནས་འོད་ཆུང་རྣམས་ཀྱི་ནི་དཔག་ཚད་གཉིས་ཀྱི་བར་རོ།།འོད་ཆུང་རྣམས་ཀྱི་ལྟག་
612. ཡན་ཆད།།ལུས་ནི་ཉིས་འགྱུར་ཉིས་འགྱུར་བསྐྱེད།།སྤྲིན་མེད་དཔག་ཚད་གསུམ་aདོར་རོ།།དགེ་རྒྱས་པ་རྣམས་ཀྱི་ནི་དྲུག་ཅུ་རྩ་བཞི་ཡིན་པའི་བར་དུའོ།།སྤྲིན་མེད་རྣམས་ཀྱི་ནི་ཉིས་འགྱུར་དུ་བསྒྱུར་ཏེ།དེ་ནས་དཔག་ཚད་གསུམ་ཕྲི་
613. ན་དཔག་ཚད་བརྒྱ་ཉི་ཤུ་རྩ་ལྔའོ
614. །།དེ་ཡན་ཆད་ཀྱང་ཉིས་འགྱུར་ཉིས་འགྱུར་རོ།།ལུས་དག་གི་བཤད་ནས་ཚེའི་aབརྗོད་དོ
615. །།སྒྲ་མི་སྙན་ན་ཚེ་སྟོང་སྟེ།།གཉིས་ན་ཕྱེད་ཕྱེད་སྤངས་པའོ།།བ་ལང་སྤྱོད་པ་རྣམས་ཀྱི་ནི་ལོ་ལྔ་བརྒྱའོ།།ཤར་གྱི་ལུས་འཕགས་རྣམས་ཀྱི་ནི་ཉིས་བརྒྱ་ལྔ་བཅུའོ།།འདི་ན་
616. མ་ངེས་ཐ་མར་ནི།།ལོ་བཅུ་དང་པོ་དཔག་ཏུ་མེད།།བསྐལ་པ་དང་པོ་པ་རྣམས་aཀྱི་སྟོང་ལ་སོགས་པར་བགྲང་བར་མི་ནུས་པའི་ཕྱིར་དཔག་ཏུ་མེད་པའོ།།མི་རྣམས་ཀྱི་བཤད་ནས་ལྷ་རྣམས་ཀྱི་བརྗོད་པར་བྱ་སྟེ།མི་རྣམས་ཀྱི་ལོ་ལྔ་བཅུ་ལ།།འདོད་པ་དག་གི་ལྷ་རྣམས་ལས།།འོག་མ་དག་གི་ཉིན་ཞག་གཅིག།དེས་ན་ཚེ་ལོ་ལྔ་བརྒྱའོ།།གོང་མ་aགཉིས་ཀ་ཉིས་འགྱུར་རོ།།སུམ་ཅུ་རྩ་གསུམ་པ་རྣམས་ལས་བརྩམས་ཏེ།ཉིན་ཞག་ཀྱང་ཉིས་འགྱུར་ཡིན་ལ་ཚེ་ཡང་ཉིས་འགྱུར་རོ།།འདོད་པ་དང་ལྡན་པ་རྣམས་ཀྱི་ཚེའི་ཚད་བཤད་ཟིན་ཏོ།།གཟུགས་ཅན་ཉིན་མཚན་མེད་ཚེ་ནི།།རང་ལུས་གཞལ་བའི་aསྐལ་བ་
617. ཡིས།།གང་དག་གི་
618. ལུས་དཔག་ཚད་ཇི་སྙེད་པ་དེ་དག་གི་ཚེ་ཡང་བསྐལ་བ་དེ་སྙེད་དོ།།གཟུགས་མེད་བསྐལ་པ་སྟོང་ཕྲག་ནི།།ཉི་ཤུ་ལྷག་པས་ལྷག་པ་ཡིན།།གཟུགས་མེད་པ་རྣམས་ཀྱི་ནི་དང་པོ་བསྐལ་པ་ཉི་ཁྲི་ནས་སྲིད་པའི་རྩེ་མོ་ན་བརྒྱད་ཁྲིའི་བར་རོ།།ཡང་aའདིར་བསྐལ་པ་ཆེན་པོ་གང་སྟེ།འོད་ཆུང་ནས་བཟུང་བསྐལ་ཆེན་ཏེ།།དེ་ཡི་འོག་མ་ཕྱེད་ཡིན་ནོ།།བསམ་གཏན་དང་པོའི་ས་པ་
619. རྣམས་ཀྱི་ནི་བར་གྱི་བསྐལ་པ་བཞི་བཅུ་ལ་བསྐལ་པར་བྱས་བརྗོད་པར་བྱའོ།།བདེ་འགྲོའི་ཚེ་ཚད་བཤད་ཟིན་ཏོ།།ངན་འགྲོའི་aབརྗོད་པ།ཡང་སོས་ལ་སོགས་དྲུག་རིམ་བཞིན།།འདོད་ལྷའི་ཚེ་དང་ཉིན་ཞག་མཉམ།།འདོད་པ་ན་སྤྱོད་པའི་ལྷ་
620. རིས་དྲུག་པོ་དེ་དག་གི་ཚེ་ཇི་ཙམ་བཤད་པ་དེ་དང་གོ་རིམས་བཞིན་དུ་ཡང་སོས་ལ་སོགས་པ་དྲུག་གི་ཉིན་ཞག་དང་མཉམ་པའོ།།དེས་ན་
621. དེ་དག་རྣམས་ཀྱི་ཚེ།།aའདོད་པའི་ལྷ་དང་འདྲ་བ་ཡིན།།རང་གི་ཉིན་ཞག་གི་ལོ་ལྔ་བརྒྱ་ཡང་སོས་ཀྱི་ནས་ཚ་བའི་
622. ཚེ་ལོ་ཁྲི་དྲུག་སྟོང་ཡིན་པའི་བར་དུའོ།།རབ་ཏུ་ཚ་
623. ཕྱེད།རབ་ཏུ་ཚ་བ་ན་ནི་ཚེའི་
624. ཚད་བར་གྱི་བསྐལ་པ་ཕྱེད་དོ།།མནར་མེད་ནི།བར་གྱི་བསྐལ་པའོ།།དུད་འགྲོ་རྣམས་ཀྱི་ནི་ངེས་པ་aམེད་དེ།དུད་འགྲོ་རྣམས།མཆོག་རིང་བསྐལ་པའོ།།
625. ཡི་དགས་རྣམས།ཟླ་བ་ཉིན་ཞག་གིས་ལྔ་བརྒྱའོ།།མི་རྣམས་ཀྱི་ཟླ་བ་ནི་ཡི་དགས་ཀྱི་ཉིན་ཞག་གཅིག་སྟེ།དེས་ན་ཚེ་ལོ་ལྔ་བརྒྱའོ།།ཡང་གྲང་བའི་དམྱལ་བ་ལ།ཏིལ་སྤྱད་
626. ནང་ནས་ལོ་བརྒྱ་ཞིང་།།ཏིལ་aགཅིག་ཕྱུང་བས་ཟད་གྱུར་པ།།ཆུ་བུར་ཅན་གྱི་ཚེ་ཡིན་ཏེ།།གཞན་གྱི་ཚེ་ནི་ཉི་ཤུར་བསྒྱུར།།དེ་དག་གི་ཚེའི་ཚད་ནི་དཔེ་ཙམ་གྱིས་གསུངས་ཏེ།མ་ག་དྷཱའི་
627. ཏིལ་གྱིས་སྦྱང་བ་
628. ཁལ་བརྒྱད་ཅུ་པ་ནས་ལོ་བརྒྱ་འདས་ཞིང་ཏིལ་རེ་རེ་བོར་ན།དེ་ཟད་པ་དང་མཉམ་པ་ནི་ཆུ་བུར་aཅན་
629. གྱི་ཚེའོ།།དེའི་འོག་མ་གཞན་དག་གི་ནི་ཉི་ཤུར་བསྒྱུར་རོ།།དེ་ལྟར་ཚེ་དང་ལྡན་པའི་སེམས་ཅན་དེ་དག་ཚེ་ཡོངས་སུ་མ་རྫོགས་པར་བར་མ་དོར་འཆི་བ་ཡོད་དམ།འོན་ཏེ་མེད་ཅེ་ན།ཐམས་ཅད་ལ་ཡོད་དེ།སྒྲ་མི་སྙན་མ་གཏོགས་པར་འཆི།།སྒྲ་མི་སྙན་པ་ཁོ་ནའི་aསེམས་ཅན་རྣམས་ཚེ་ངེས་པ་ཡིན་ཏེ།གཞན་དག་ནི་མ་ཡིན་ནོ།།དཔག་ཚད་དང་ལོ་ལ་སོགས་པའི་
630. གྲངས་ཀྱིས་ལུས་དང་ཚེ་ལ་སོགས་པ་བཤད་ཟིན་ནས།ཡང་ཐམས་ཅད་ཀྱི་རྣམ་པར་གཞག་པ་ཡང་མིང་ཡིན་པས་དེ་རབ་ཏུ་སྟོན་པའི་དོན་དུ་དང་པོའི་རིམ་པ་བརྩམ་
631. མོ།།aགཟུགས་མིན་
632. དུས་མཐའ་རྡུལ་ཡིག་དག
633. །སྐད་ཅིག།གཟུགས་ཀྱི་མཐའ་ནི་རྔུལ(་རྡུལ)་ཕྲ་རབ་ཡིན་ནོ།།མིང་གི་ནི་ཡི་གེའོ།།དུས་ཀྱི་ནི་སྐད་ཅིག་གོ།།དེ་ལ་ཕྲ་རབ་རྡུལ་དང་ནི།།རྡུལ་ཕྲན་དང་ནི་དེ་བཞིན་དུ།།ལྕགས་ཆུ་རི་བོང་ལུག་དང་གླང་།།ཉི་ཟེར་རྡུལ་དང་སྲོ་མ་དང་།།དེ་aལས་བྱུང་དང་དེ་བཞིན་དུ།།སོར་ཚིགས་ཞེས་བྱ་
634. གོང་བདུན་བསྒྱུར།།རྡུལ་ཕྲ་རབ་ལ་སོགས་པ་འདི་དག་ནི་རྡུལ་ཕྲན་ལ་སོགས་
635. བདུན་འགྱུར་དུ་རིག་པར་བྱ་སྟེ།འདི་ལྟ་སྟེ།རྡུལ་ཕྲ་རབ་བདུན་ལ་རྡུལ་ཕྲན་ནས།ནས་བདུན་ལ་སོར་ཚིགས་ཀྱི་བར་རོ།།ངོས་སུ་བྱས་ནས་ནི།aསོར་ནི་ཉི་ཤུ་བཞི་ལ་ཁྲུ།།ཁྲུ་བཞི་ལ་ནི་གཞུ་གང་ངོ་།།འདོམ་གང་ངོ་ཞེས་བྱ་བའི་ཐ་ཚིག་གོ།།དེ་དག་ལྔ་བརྒྱ་རྣམས་ལ་ནི།།རྒྱང་གྲགས་དེ་ལ་དགོན་པར་འདོད།།དེ་བརྒྱད་དཔག་ཚད་ཅེས་བྱའོ།།ཞེས་བྱ་བར་གསུངས་སོ།།དཔག་ཚད་ཀྱི་ཚད་བཤད་ཟིན་ཏོ།།ད་ནི་aལོའི་བརྗོད་པར་བྱ་སྟེ།སྐད་ཅིག་མ་བརྒྱ་ཉི་ཤུ་ལ།།དེ་ཡི་སྐད་ཅིག་དེ་དག་ཀྱང་།།དྲུག་ཅུ་ལ་ནི་ཐང་ཅིག་
636. གོ།།ཡུད་ཙམ་ཉིན་ཞག་ཟླ་གསུམ་ནི།།གོང་ནས་གོང་དུ་སུམ་ཅུར་བསྒྱུར།།ཞག་མི་ཐུབ་པ་དང་བཅས་པའི།།ཟླ་བ་བཅུ་གཉིས་ལ་ལོག་གཅིག།ལོ་ལ་ཞག་གི་aཤོལ་དྲུག་འདོར་ཏེ།འདི་ལྟ་སྟེ།དགུན་དང་དབྱར་དང་དཔྱིད་རྣམས་ཀྱི།།ཟླ་བ་ཕྱེད་དང་གཉིས་འདས་ནས།།ཟླ་བ་ཕྱེད་ནི་ལུས་པ་ན།།མཁས་པས་ཞག་མི་ཐུབ་པ་དོར།།ལོའི་ཚད་བཤད་ཟིན་ཏོ།།བསྐལ་པ་རྣམ་པ་མང་བཤད་པ།།འདི་ལྟ་སྟེ།འཇིག་པའི་aབསྐལ་
637. པ་དང་།འཆགས་པའི་བསྐལ་པ་དང་།བར་གྱི་བསྐལ་པ་དང་།བསྐལ་པ་ཆེན་པོའོ།།དེ་ལ།འཇིག་པའི་བསྐལ་པ་དམྱལ་བ་ཡི།།སྲིད་པ་མེད་ནས་སྣོད་ཟད་པའོ།།དམྱལ་བ་དག་ན་སེམས་ཅན་མི་སྲིད་པ་ནས་བཟུང་སྟེ།aསྣོད་ཟད་པའི་བར་འདི་ནི་འཇིག་པའི་བསྐལ་པའོ
638. །།འཆགས་པ་དང་པོའི་རླུང་ནས་ནི།།དམྱལ་བ་སྲིད་པའི་བར་དུའོ།།དང་པོ་ནི་རླུང་ནས་བཟུང་སྟེ་དམྱལ་བ་དག་ན་སེམས་ཅན་སྲིད་པའི་བར་གྱི་དུས་འདི་ནི་འཆགས་པའི་བསྐལ་པའོ།།བར་གྱི་བསྐལ་པ་དཔག་aམེད་ནས།།ཚེ་ལོ་བཅུ་པའི་བར་དུའོ།།འཇིག་རྟེན་
639. འཆགས་པ་ན་མི་རྣམས་ཀྱི་ཚེ་དཔག་ཏུ་མེད་པ་ལ་བར་གྱི་བསྐལ་པ་བཅུ་དགུ་འདའ་བར་འགྱུར་རོ།།ཚེ་དཔག་ཏུ་མེད་པ་ནས་འགྲིབ་པ་ནས་ཚེ་ལོ་བཅུ་པའི་བར་དུ་འགྱུར་ཏེ།།འདི་ནི་དང་པོའི་བསྐལ་པ་
640. བར་མའོ།།དེ་aནས་ཡར་སྐྱེ་མར་འབྲི་བའི།།བསྐལ་པ་གཞན་ནི་བཅོ་བརྒྱད་དང་།།ཚེ་ལོ་བཅུ་པ་དེ་དག་ལས་ཡར་སྐྱེ་བར་འགྱུར་བ་ན་
641. རིམ་གྱིས་ཚེ་ལོ་བརྒྱད་ཁྲི་པར་འགྱུར་བ་ལ་ཡང་མར་འབྲི་བའི་ཚེ་ལོ་བཅུ་པར་འགྱུར་བ་འདི་ནི་བར་གྱི་བསྐལ་པ་གཉིས་པ་ཡིན་ཏེ།དེ་ལྟ་བུ་བཅོ་བརྒྱད་ཀྱི་བར་aདང་།ཡར་སྐྱེ་བ་ནི་གཅིག་ཡིན་ཏེ།།བར་གྱི་བསྐལ་པ་གཅིག་ནི་ཉི་ཤུ་པའོ།།ཡང་ཡར་སྐྱེ་བ་དེ་དག་ཇི་ཙམ་དུ་ཡར་སྐྱེ་བར་འགྱུར་ཞེ་ན།དེ་དག་ཚེ་ནི་བརྒྱད་ཁྲིའི་བར།།དེ་ལས་ཡར་ནི་མི་སྐྱེའོ།།དེ་ལྟར་འཇིག་རྟེན་ཆགས་པ་འདི།།བར་གྱི་བསྐལ་པ་
642. ཉི་ཤུར་གནས།།དེ་ལྟར་aབར་གྱི་བསྐལ་པའི་ཚུལ་འདིས་འཇིག་རྟེན་འདི་བར་གྱི་བསྐལ་པ་ཉི་ཤུར་ཆགས་ནས་གནས་སོ།།དུས་དེ་སྲིད་ཁོ་ནར།འཆགས་པ་དང་ནི་འཇིག་པ་དང་།།ཞིག་ནས་འདུག་པ་དག་མཉམ་མོ།།བར་གྱི་བསྐལ་པ་ཉི་ཤུ་ཁོ་ནར་འཆགས་སོ།།ཉི་ཤུར་འཇིག་གོ།།ཉི་ཤུར་aཞིག་ནས་འདུག་གོ།།བར་གྱི་བསྐལ་པ་ཉི་ཤུ་ཕྲག་བཞི་པོ་དེ་དག་ནི་བརྒྱད་ཅུར་འགྱུར་ཏེ།དེ་དག་བརྒྱད་ཅུ་ལ་བསྐལ་ཆེན།།བསྐལ་པ་གྲངས་མེད་པ་གསུམ་གྱིས་སངས་རྒྱས་ཉིད་ཐོབ་པར་འགྱུར་རོ་ཞེས་གང་གསུངས་པའི་བསྐལ་པ་དེ་དག་གང་ཞེ་ན།བསྐལ་པ་ཆེན་པོར་བཤད་aཔ་གང་ཡིན་པ།དེ་གྲངས་མེད་པ་གསུམ་
643. ལ་སངས་རྒྱས་འབྱུང་ངོ་།།བསྐལ་པ་གྲངས་མེད་པ་གསུམ་གྱིས་སངས་རྒྱས་འཐོབ་ཀྱང་ཅི་སངས་རྒྱས་ཡར་སྐྱེ་བའི་ཚེ་འབྱུང་ངམ།འོན་ཏེ་མར་འབྲི་བའི་ཚེ་འབྱུང་ཞེ་ན།མར་ནི་འགྲིབ་པ་ཡི།བརྒྱ་ཡ་བར་ལ་དེ་དག་འབྱུང་།།ཡར་སྐྱེ་བའི་aཚེ་སེམས་ཅན་རྣམས་སྐྱོ་བར་དཀའ་བའི་ཕྱིར་རོ།།བརྒྱ་བས་མར་འགྲིབ་པའི་ཚེ་ཡང་སྙིགས་མ་ལྔ་ཤིན་ཏུ་ལྷག་པས་སོ།།ཡང་རང་སངས་རྒྱས་རྣམས་དུས་གང་དུ་འབྱུང་ཞེ་ན།རང་སངས་རྒྱས་
644. རྣམས་གཉིས་ཀ་ལ།།ཡང་ཡར་སྐྱེ་བ་དང་མར་འགྲིབ་པ་ནའོ།།དེ་ལ་ཡང་།བསེ་རུ་བསྐལ་aཔ་བརྒྱ་ཡི་རྒྱུས།།རང་སངས་རྒྱས་ནི་རྣམ་པ་གཉིས་ཏེ།ཚོགས་ཤིང་སྤྱོད་པ་རྣམས་དང་།བསེ་རུ་ལྟ་བུ་རྣམས་སོ།།དེ་དག་གི་ཕྱི་མ་ནི་བསྐལ་བ་ཆེན་པོ་
645. བརྒྱར་བྱང་ཆུབ་ཀྱི་ཚོགས་དག་ལ་སྤྱད་པས་རང་སངས་རྒྱས་ཀྱི་བྱང་ཆུབ་འཐོབ་
646. པའོ།།ཡང་འཁོར་ལོས་སྒྱུར་བ་རྣམས་aནམ་འབྱུང་ཞེ་ན།འཁོར་ལོས་སྒྱུར་
647. བ་འབྱུང་བ་ནི།།སྟོང་ཕྲག་བརྒྱད་ཅུ་ལས་མི་འཕྱི།།མི་རྣམས་ཀྱི་ཚེ་དཔག་ཏུ་མེད་པ་ནས་བརྒྱད་ཁྲིའི་བར་དུ་འཁོར་ལོས་སྒྱུར་བ་རྣམས་འབྱུང་སྟེ།འོག་ཏུ་ནི་མ་ཡིན་ནོ།།དེ་དག་ནི་རྒྱལ་སྲིད་འཁོར་ལོས་སྒྱུར་བའི་ངང་ཚུལ་ཅན་ཡིན་པས་འཁོར་aལོས་སྒྱུར་བ་རྣམས་སོ།།དེ་དག་ཀྱང་རྣམ་པ་བཞི་སྟེ།གསེར་དངུལ་ཟངས་ལྕགས་འཁོར་ལོ་ཅན།།དེ་དག་གླིང་གཅིག་གླིང་གཉིས་དང་།།གསུམ་དང་བཞི་ལ་མས་རིམ་བཞིན།།གང་ལ་ལྕགས་ཀྱི་འཁོར་ལོ་ཡོད་པ་དེ་ནི་གླིང་གཅིག་ལ་དབང་བྱེད་པ་ནས་གང་ལ་གསེར་གྱི་aའཁོར་ལོ་ཡོད་པ་དེ་ནི་གླིང་བཞི་ལ་དབང་བྱེད་པའི་བར་རོ།།འཁོར་ལོས་སྒྱུར་བ་དེ་དག་ནི་འདི་ལྟར་འབྱུང་སྟེ།ལྷན་ཅིག་གཉིས་མིན་སངས་རྒྱས་བཞིན།།དེ་ལ་འགའ་ཞིག་ན་རེ་འཇིག་རྟེན་གྱི་ཁམས་སུ་སངས་རྒྱས་གཉིས་མི་འབྱུང་སྟེ།འཁོར་ལོས་སྒྱུར་བའི་རྒྱལ་པོ་བཞིན་aནོ་ཞེས་ཟེར་རོ།།ཁ་ཅིག་ན་རེ་ཐམས་ཅད་དུ་མི་འབྱུང་ཞེས་འཛེར་ཏོ།།ཡང་འཁོར་ལོས་སྒྱུར་བ་དག་ས་ལས་རྒྱལ་བར་བྱེད་པ་ན་ཇི་ལྟར་རྒྱལ་བར་བྱེད་ཅེ་ན།གོ་རིམས་བཞིན་དུ།ཕས་བསུ་རང་འགྲོ་གཡུལ་བཤམས་དང་།།མཚོན་བརྩམས་པས་རྒྱལ།གང་ལ་གསེར་གྱི་aའཁོར་ལོ་ཡོད་པ་དེ་ལ་ནི་ཁམས་ཀྱི་རྒྱལ་ཕྲན་རྣམས་རང་རེས་པས་བསུ་
648. བར་བྱེད་དོ།།གང་ལ་དངུལ་གྱི་འཁོར་ལོ་ཡོད་པ་དེ་ནི་བདག་ཉིད་དེ་དག་གི་ཐད་དུ་འགྲོ་སྟེ་ཕྱིས་འདུད་དོ།།གང་ལ་ཟངས་ཀྱི་འཁོར་ལོ་ཡོད་པ་དེ་ནི་དེར་སོང་ནས་གཡུལ་ཤམ་
649. པར་བྱེད་དོ།།aགང་ལ་ལྕགས་ཀྱི་འཁོར་ལོ་ཡོད་པ་དེ་ནི་དེ་དག་གི་ཐད་
650. དུ་སོང་ནས་ཕན་ཚུན་མཚོན་བརྩམས་པས་སོ།།འཁོར་ལོས་སྒྱུར་བ་ཐམས་ཅད་ཀྱང་།།གནོད་པ་མེད།མཚོན་ཆས་རྒྱལ་ཡང་གསོད་དུ་མི་འཇུག་གོ།།རྒྱལ་པོ་གཞན་དག་ལས་འདི་དག་སྐྱེས་བུ་ཆེན་པོའི་མཚན་དག་aནི་ཁྱད་པར་རོ།།དེ་ལ་ཡང་།ཐུབ་མཚན་ཡུལ་ན་གནས་པ་དང་།།གསལ་ལ་རྫོགས་པས་འཕགས་པ་ཡིན།།
651. སངས་རྒྱས་རྣམས་ཀྱི་མཚན་ནི་ཤིན་ཏུ་ཡུལ་ན་གནས་པ་དང་།ཤིན་ཏུ་གསལ་བ་དང་།ཤིན་ཏུ་ཀུན་དུ་
652. རྫོགས་པ་དག་ཡིན་པས་དེ་དག་གི་ཁྱད་པར་ནི་དེ་ཡིན་ནོ།།aཡང་ཅི་བསྐལ་པ་དང་པོའི་མི་རྣམས་ཀྱང་རྒྱལ་པོ་དང་བཅས་པར་གྱུར་ཏམ།འོན་ཀྱང་།སྔར་བྱུང་སེམས་ཅན་གཟུགས་ཅན་བཞིན།།དེ་ནས་རིམ་གྱིས་རོ་ལ་ཆགས།།ལེ་ལོས་གསོག་
653. འཇོག་བྱས་ནས་ནི།།འཛིན་བཅས་རྣམས་ཀྱིས་ཞིང་དཔོན་བསྟབས།།བསྐལ་aཔ་དང་པོའི་མི་རྣམས་ནི་མངལ་ནས་སྐྱེས་པ་མ་ཡིན།དགའ་བའི་ཟས་ཅན་དང་།རང་གི་འོད་ཅན
654. །བདག་གི་བ་མེད་པ་ཡོངས་སུ་གཟུང་
655. བ་མེད་པར་གྱུར་ཏོ།།དེ་བཞིན་དུ་བྱུང་བ་དེ་དག་སའི་རོ་དང་ཞག་ལ་སོགས་པའི་རོ་ལ་བརྐམ་
656. པར་གྱུར་པས་དེ་ཡང་ནུབ་ནས་སཱ་
657. aལུ་ལ་སོགས་པ་ཡོངས་སུ་འཛིན་ཏེ།དེ་ལ་ཡང་བརྐུ་བ་ལ་སོགས་པ་ལ་རབ་ཏུ་འཇུག་པ་ན་དེ་བསྲུང་
658. བའི་ཕྱིར་རྒྱལ་པོ་བསྟབས་ཏེ།རྒྱལ་པོ་གཅིག་ནས་གཅིག་ཏུ་བརྒྱུད་པའི་རྩོམ་པ་ནི་དེ་ཡིན་ནོ།།དེ་ནས་ལས་ཀྱི་ལམ་ལྷག་པས།།ཚེ་ཐུང་ལོ་ནི་བཅུ་ཡིན་ནོ།།དེ་ནས་དེ་ལྟར་aལས་ཀྱི་ལམ་རྣམས་འཕེལ་བ་དང་།མི་རྣམས་ཀྱི་ཚེ་ཁད་ཀྱིས་ཐུང་ངུར་འགྱུར་ཏེ།ཚེ་ལོ་བཅུ་པར་འགྱུར་རོ།།བསྐལ་པ་མཚོན་དང་ནད་དང་ནི།།མུ་གེ་དག་གིས་
659. ཚར་ཕྱིན་ཏོ།།བར་གྱི་བསྐལ་པ་ནི་མཚོན་དང་ནད་དང་མུ་གེ་གསུམ་གྱིས་
660. ཚར་ཕྱིན་ཏོ།།ཡང་མཚོན་གྱི་གནོད་aཔ་དང་།ནད་དང་མུ་གེ་དག་དུས་ཇི་སྲིད་གཅིག་འབྱུང་ཞེ་ན།།ཞག་རྣམས་དང་ནི་ཟླ་བ་དང་།།ལོ་བདུན་དག་ཏུ་གོ་རིམས་བཞིན།།མཚོན་ཆའི་བསྐལ་པ་བརྡེག་
661. པ་ནི་ཞག་བདུན་འབྱུང་ངོ་།།ནད་ནི་ཟླ་བ་བདུན་
662. དང་ཞག་བདུན་འབྱུང་ངོ་།།མུ་གེ་ནི་ལོ་བདུན་དང་ཟླ་བ་aབདུན་དང་ཞག་བདུན་དུའོ།།ཡང་འཇིག་པ་དག་ནི་དུ་ཞེ་ན།མེ་དང་ཆུ་དང་རླུང་དག་གིས།།འཇིག་པ་དག་ནི་ཡང་གསུམ་ཡིན།།འདིའི་སེམས་ཅན་རྣམས་བསམ་གཏན་གཅིག་ཏུ་འདུ་བས་ན་འཇིག་པ་ཡིན་ནོ།།ཉི་མ་བདུན་དུ་ནི་མེས་འཇིག་པ་ཡིན་ནོ།།བར་གྱི་ཆུས་aནི་ཆུས་འཇིག་པ་ཡིན་ནོ།རླུང་རབ་ཏུ་འཁྲུགས་པས་ནི་
663. རླུང་གིས་རབ་ཏུ་
664. འཇིག་པ་ཡིན་ཏོ
665. །།དེ་དག་གིས་ནི་སྣོད་རྣམས་ཀྱི་ཆ་ཤས་ཕྲ་མོ་ཡང་མ་ལུས་པར་བྱེད་དོ།།ཡང་འཇིག་པ་གང་གི་རྩེ་མོ་གང་ཡིན་ཞེ་ན།བསམ་གཏན་གཉིས་སོགས་གསུམ་པོ་ནི།།དེ་དག་གི་རྩེ་
666. གོ་aརིམས་བཞིན།།མེས་འཇིག་པའི་རྩེ་མོ་ནི་བསམ་གཏན་གཉིས་པ་ཡིན་ཏེ།མན་ཆད་སྲེག་པར་བྱེད་དོ།།ཆུས་འཇིག་པའི་རྩེ་མོ་ནི་གསུམ་པ་ཡིན་ཏེ།མན་ཆད་སྲུལ་བར་བྱེད་དོ།།རླུང་གིས་
667. འཇིག་པའི་རྩེ་མོ་ནི་བཞི་པ་ཡིན་ཏེ།མན་ཆད་འཐོར་བར་བྱེད་དོ།།ཡང་ཅིའི་aཕྱིར་བསམ་གཏན་དང་པོ་དང་།གཉིས་པ་དང་།གསུམ་པ་དག་མེ་དང་ཆུ་དང་རླུང་དག་གིས་འཇིག་ཅེ་ན།དེ་ཡི་སྐྱོན་དང་ཆོས་མཐུན་ཕྱིར།།བསམ་གཏན་དང་པོ་ན་ནི་རྟོག་པ་དང་དཔྱོད་པ་དག་སྐྱོན་ཡིན་ཏེ།དེ་དག་ཀྱང་ཡིད་ཡོངས་སུ་གདུང་བར་བྱེད་པ་དག་ཡིན་པའི་ཕྱིར་མེ་aལྟ་བུ་དག་ཡིན་ནོ།།གཉིས་པ་ན་ནི་དགའ་བ་སྐྱོན་ཡིན་ཏེ།དེ་ཡང་ཤིན་ཏུ་སྦྱངས་པ་དང་ལྡན་པས་ལུས་མཉེན་པར་བྱེད་པ་ཡིན་པའི་ཕྱིར།ཆུ་ལྟ་བུ་ཡིན་ནོ།།བསམ་གཏན་གསུམ་པ་ན་ནི་དབུགས་རྔུབ་པ་དང་དབུགས་འབྱུང་བ་སྟེ།དེ་དག་ཀྱང་རླུང་ཁོ་ན་ཡིན་པས་aསྙོམས་པར་འཇུག་པའི་བསམ་གཏན་གང་ན་ནང་གི་སྐྱོན་ཇི་ལྟ་བར་སྐྱེ་བའི་བསམ་གཏན་དེ་ན་ཕྱི་རོལ་གྱི་ཡང་དེ་ལྟ་བུ་ཡིན་ནོ།།འདི་ཁོ་ནའི་ཕྱིར།བཞི་པ་ན་མེད་མི་གཡོའི་ཕྱིར།།བསམ་གཏན་བཞི་པ་ནི་ནང་གི་སྐྱོན་དང་བྲལ་བའི་ཕྱིར་མི་གཡོ་བ་ཞེས་གསུངས་ཏེ།དེའི་aཕྱིར་འདིར་ཕྱིའི་སྐྱོན་ཡང་མི་འཇུག་གོ།།འོ་ན་བསམ་གཏན་བཞི་པའི་སྣོད་རྟག་པར་འགྱུར་རོ་ཞེ་ན།མི་རྟག་དེ་ཡི་གཞལ་མེད་ཁང་།།སེམས་ཅན་བཅས་ཏེ་འབྱུང་འཇིག་ཕྱིར།།བསམ་གཏན་བཞི་པ་ན་ནི་སེམས་ཅན་སྐྱེ་བ་འམ་འཆི་འཕོ་བའང་aརུང་སྟེ།དེ་ནི་གཞལ་མེད་ཁང་དང་བཅས་ཏེ་ཡིན་པས་དེ་ལ་རྟག་པ་མེད་དོ།།ཡང་འཇིག་པ་དེ་དག་གོ་རིམས་གང་གིས་འབྱུང་ཞེ་ན།རེ་ཞིག་བར་ཆད་མེད་པར་ནི།།མེ་ཡིས་བདུན་ནོ།།མེས་འཇིག་པ་བདུན་འབྱུང་ངོ་།།དེའི་འོག་ཏུ་ནི་ཆུ་ཡིས་གཅིག།མེས་འཇིག་པ་aབདུན་གྱི་མཇུག་ཐོགས་སུ་ཆུ་ཡིས་གཅིག་འབྱུང་ངོ་།།དེ་ལྟར་ཆུ་བདུན་ཐལ་ནས་ཀྱང་།།མེ་ཡིས་བདུན་ནོ།།རིམ་པ་དེས་ན་ཆུས་འཇིག་པ་བདུན་ཐལ་ནས་ཡང་མེས་འཇིག་པ་བདུན་འབྱུང་ངོ་།།དེ་ནས་ནི།མཇུག་ཏུ་རླུང་གིས་
668. འཇིག་པ་ཡིན།།དེ་ནས་རླུང་གིས་aའཇིག་པ་གཅིག་འབྱུང་ངོ་།།དེ་ལྟར་འཇིག་པ་ནི་དེ་དག་གི་རིམ་པ་ཡིན་ནོ།།འཇིག་རྟེན་བསྟན་པ་ཞེས་བྱ་བ་མཛོད་ཀྱི་གནས་གསུམ་པའོ།།།།
669. ཡང་སེམས་ཅན་དང་སྣོད་ཀྱི་འཇིག་རྟེན་རྣམ་པ་སྣ་ཚོགས་པ་བཤད་པ་གང་ཡིན་པ་དེ་དག་སུས་བྱས་ཤེ་ན།aསུས་ཀྱང་བློ་སྔོན་དུ་བཏང་ནས་བྱས་པ་ནི་མེད་དོ།།འོན་ཀྱང་སེམས་ཅན་རྣམས་ཀྱི།ལས་ལས་འཇིག་རྟེན་སྣ་ཚོགས་སྐྱེས།།ལས་ལས་དེ་ཅི་ཞིག་ཅེ་ན།།དེ་ནི་སེམས་པ་དང་དེས་བྱས།།སེམས་པ་དང་བསམས་
670. པའི་ལས་སོ་ཞེས་གསུངས་ལ།བསམས་aཔ་གང་ཡིན་པ་དེ་ནི་སེམས་པས་བྱས་པ་ཡིན་ནོ།།ལས་གཉིས་པོ་དེ་དག་ནི་གསུམ་ཡིན་ཏེ།ལུས་དང་།ངག་དང་།ཡིད་ཀྱི་ལས་སོ།།དེ་ལ་ཡང་།སེམས་པ་ཡིད་ཀྱི་ལས་ཡིན་ནོ།།དེས་བསྐྱེད་ལུས་དང་ངག་གི་ལས།།སེམས་པས་བསྐྱེད་པ་གང་ཡིན་aཔ།།བསམས་པའི་ལས་ཞེས་གསུངས་པ་གང་ཡིན་པ་དེ་དག་ནི་ལུས་དང་ངག་གི་ལས་སུ་རིག་པར་བྱའོ།།དེ་དག་རྣམ་རིག་རྣམ་
671. རིག་མིན།།དེ་དག་ཀྱང་རྣམ་པར་རིག་བྱེད་དང་།རྣམ་པར་རིག་བྱེད་མ་ཡིན་པའི་རང་བཞིན་ནོ།།དེ་ལ།ལུས་རྣམ་
672. རིག་བྱེད་དབྱིབས་སུ་aའདོད།།སེམས་ཀྱི་དབང་གིས་
673. ལུས་དེ་ལྟར་གནས་པ་ནི་ལུས་ཀྱི་རྣམ་པར་རིག་བྱེད་ཡིན་ནོ།།འགྲོ་བ་ཞེས་
674. ཁ་ཅིག་གི་སྟེ།དེ་བརྗོད་པ།འགྲོ་མིན་གང་ཕྱིར་འདུས་བྱས་ནི།།སྐད་ཅིག་པ་ཡིན།འདུས་བྱས་
675. ཐམས་ཅད་ནི་སྐད་ཅིག་ལས་ཕན་ཆད་དུ་མེད་པའི་ཕྱིར་དེ་aནི་ཡུལ་གཞན་དུ་འཕོ་བ་ནི་མི་རིགས་ཏེ།དེ་ལྟ་བས་ན་འགྲོ་བ་མ་ཡིན་ནོ།།སྐད་ཅིག་མར་ཤེས་པར་བྱ་སྟེ།འདུས་བྱས་ནི་གདོན་མི་ཟ་བར་འཇིག་ཕྱིར་རོ།།དངོས་པོ་རྣམས་འཇིག་པ་ནི་རྒྱུ་མེད་པ་ལས་འབྱུང་བ་ཡིན་ནོ།།དེ་ཡང་གལ་ཏེ་སྐྱེས་པ་ཙམ་ལ་མ་ཡིན་ན་ཕྱིས་aཀྱང་མི་འབྱུང་བར་འགྱུར་རོ།།དེ་ཡང་མཐོང་སྟེ་གལ་ཏེ་འཇིག་པ་རྒྱུ་དང་ལྡན་པ་ཞིག་ཏུ་གྱུར་ན།བློ་རང་སྒྲ་དང་མེ་ལྕེ་དག་འཇིག་པ་མེད་པ་ལས་འབྱུང་བ་ཡང་མཐོང་བས་འདི་རྒྱུ་ལ་ལྟོས་
676. པ་མ་ཡིན་ནོ།།ཡང་གང་ཞིག་གཟུགས་ལ་སོགས་པ་མེ་དང་འབྲེལ་པས་འཇིག་པར་aའདོད་པ་དེ་དག་གི་ལན་ཡང་འདི་ཡིན་ཏེ།རྒྱུ་མེད་པ་ལས་འགའ་མི་འབྱུང་།།གཞན་ཡང་།རྒྱུ་ཡང་འཇིག་པ་པོར་འགྱུར་རོ།།མེ་དང་འབྲེལ་པ་གང་ལས་ཚོས་བྱེད་ལས་སྐྱེ་བ་འབྱུང་བ་དེ་ཉིད་
677. དེ་དང་འདྲ་བར་ཚོས་པ་དང་།ཆེས་ཚོས་པ་དང་།ཆེས་ཆེར་ཚོས་པ་བྱུང་aན་དེ་དག་འཇིག་པས་རྒྱུ་དེ་དག་གི་འཇིག་པ་པོར་འགྱུར་བའམ།ཡང་ན་བྱེ་བྲག་མེད་པར་འགྱུར་རོ།།དེ་ཡང་རིགས་པ་མ་ཡིན་ཏེ།དེའི་ཕྱིར་འགྲོ་བ་མེད་ན་ལུས་ཀྱི་རྣམ་པར་རིག་བྱེད་དབྱིབས་ཡིན་ནོ་ཞེས་བྱ་བར་གྲུབ་པོ།།མདོ་སྡེ་པ་རྣམས་ན་རེ་དབྱིབས་ནི་རྫས་aསུ་མེད་དེ།གལ་ཏེ་ཡོད་ན་ནི།གཉིས་གཟུང་འགྱུར།མིག་གིས་མཐོང་ན་ཡང་རིང་པོའོ་སྙམ་དུ་ཤེས་པར་འགྱུར་ལ།ལུས་ཀྱིས་རེག་ནའང་ཤེས་པར་འགྱུར་བས་གཟུགས་ཀྱི་སྐྱེ་མཆེད་ལ་ནི་གཉིས་ཀྱིས་འཛིན་པ་མེད་དོ།།གང་ཡང་ཐོགས་པ་དང་བཅས་aཔའི་གཟུགས་ཅུང་ཟད་ཡོད་པ་དེ་ནི་གདོན་མི་ཟ་བར་རྡུལ་ཕྲ་རབ་ལ་ཡོད་པ་ཡིན་ན།དེ་རྡུལ་ལ་མེད།རིང་པོ་ལ་སོགས་པའི་དབྱིབས་ནི་རྡུལ་ཕྲ་རབ་ལ་མེད་དོ།།དེ་ལྟ་བས་ན་མང་པོ་གནས་པ་ཁོ་ན་ལ་རིང་པོ་ལ་སོགས་པར་འདོགས་པར་ཟད་དོ།།བྱེ་བྲག་ཏུ་སྨྲ་བ་རྣམས་aན་རེ།དབྱིབས་ཀྱང་རྫས་ཁོ་ན་ཡིན་ལ།ལུས་ཀྱི་རྣམ་པར་རིག་བྱེད་ཀྱང་དབྱིབས་ཀྱི་བདག་ཉིད་ཡིན་ནོ་ཞེས་ཟེར་རོ།།ངག་རྣམ་
678. རིག་བྱེད་ནི་ངག་སྒྲ།།ངག་གི་རང་བཞིན་གྱི་སྒྲ་གང་ཡིན་པ་དེ་ཉིད་
679. ངག་གི་རྣམ་པར་རིག་བྱེད་ཡིན་ནོ།།རྣམ་པར་རིག་བྱེད་aམ་ཡིན་པ་ནི་སྔར་བཤད་པ་ཁོ་ན་ཡིན་ནོ།།མདོ་སྡེ་པ་རྣམས་ན་རེ།དེ་ཡང་རྫས་སུ་མེད་དེ།ཁས་བླངས་ནས་མི་བྱེད་པ་ཙམ་གྱི་ཕྱིར་རོ།།བྱེ་བྲག་ཏུ་སྨྲ་བ་རྣམས་ན་རེ་ཡོད་དོ་ཞེས་ཟེར་རོ།།ཇི་ལྟར་ཤེས་ཤེ་ན།རྣམ་གསུམ་དྲི་མེད་གཟུགས་གསུངས་དང་།།འཕེལ་དང་མ་aབྱས་ལམ་སོགས་ཕྱིར།།བཅོམ་ལྡན་འདས་ཀྱིས་གཟུགས་ནི་རྣམ་པ་གསུམ་དུ་གསུངས་ཏེ།བསྟན་དུ་ཡོད་ལ་ཐོགས་པ་དང་བཅས་པ་དང་།བསྟན་དུ་མེད་ལ་ཐོགས་པ་དང་བཅས་པ་དང་།བསྟན་དུ་ཡང་མེད་ལ་ཐོགས་པ་ཡང་མེད་པའོ་ཞེས་སོ།།ཟག་པ་མེད་aཔའི་གཟུགས་ཀྱང་གསུངས་ཏེ།གཟུགས་གང་ལ་རྗེས་སུ་ཆགས་པ་འམ།ཁོང་ཁྲོ་བ་
680. མི་སྐྱེ་བ་ཞེས་བྱ་བ་
681. དཔག་ཏུ་མེད་པའོ།།རྣམ་པར་རིག་བྱེད་མ་ཡིན་པ་མ་གཏོགས་པ་ནི་བསྟན་དུ་ཡང་མེད་ལ།ཐོགས་པ་ཡང་མེད་པའི་གཟུགས་ཀྱང་མེད་ལ།ཟག་པ་མེད་པ་aཡང་མེད་དོ།།འཕེལ་བར་ཡང་གསུངས་ཏེ།རྫས་ལས་བྱུང་བའི་དངོས་པོ་
682. འདི་དག་དང་ལྡན་པ་ནི་རྟག་ཏུ་རྒྱུན་མི་འཆད་པར་བསོད་ནམས་མངོན་པར་འཕེལ་བ་
683. ཁོ་ནར་འགྱུར་རོ།།རྣམ་པར་རིག་བྱེད་མ་ཡིན་པ་མ་གཏོགས་པ་ནི་ཡིད་གཞན་དང་ལྡན་པའི་བསོད་ནམས་aཀྱང་མངོན་པར་འཕེལ་བར་མི་རུང་ངོ་།།རྣམ་པར་རིག་བྱེད་མ་ཡིན་པ་མེད་ན་བདག་ཉིད་ཀྱིས་མ་བྱས་ལ་གཞན་བྱེད་དུ་བཅུག་པའི་ལས་ཀྱི་ལམ་དག་ཀྱང་འགྲུབ་པར་མི་འགྱུར་རོ།།རྣམ་པར་རིག་བྱེད་མ་ཡིན་པའི་གཟུགས་མེད་ན་ལམ་ཡན་ལག་བརྒྱད་པར་མི་འགྱུར་aལ།སོ་སོར་ཐར་པའི་སྡོམ་པ་ཡང་མེད་པར་འགྱུར་ཏེ།ཡང་དག་པར་བླངས་པའི་འོག་ཏུ་གང་གིས་ན་ཡིད་གཞན་དང་ལྡན་པ་འདི་ཡང་དགེ་
684. སློང་དུ་འགྱུར་བ་དེ་ནི་མེད་དོ།།དེ་བས་ན་རྣམ་པར་རིག་བྱེད་མ་ཡིན་པ་དེ་ནི་ཡོད་པ་ཁོ་ནའོ།།ཡང་ཅི་རྣམ་པར་རིག་བྱེད་མ་aཡིན་པ་ཡོད་པ་
685. དེའི་ཚེ་ཡོད་པའི་འབྱུང་བ་ཆེན་པོ་དག་ཁོ་ན་རྒྱུར་བྱས་ནས་འབྱུང་ངམ་ཞེ་ན།མ་ཡིན་ཏེ།རྟག་ཏུ་བ་
686. འདི་ལྟ་སྟེ།འདོད་རྟོགས་རྣམ་རིག་མིན་སྐད་ཅིག།ཕྱིན་ཆད་འདས་པའི་འབྱུང་ལས་སྐྱེས།།འདོད་པ་ན་སྤྱོད་པའི་རྣམ་པར་རིག་བྱེད་མ་ཡིན་པ་ནི་སྐད་ཅིག་མ་དང་aཔོ་
687. ཕྱིན་ཆད་འདས་པའི་འབྱུང་བ་རྒྱུར་བྱས་ནས་སྐྱེའོ།།དེ་དག་ནི་འདིའི་བཞིའི་
688. དོན་དུ་འགྱུར་ལ།ལུས་ཀྱི་འབྱུང་བ་ཆེན་པོ་ད་ལྟར་བྱུང་བ་རྣམས་ནི་རྟེན་དུ་འགྱུར་ཏེ།འཁོར་ལོ་ས་ལ་འདྲིལ་བ་ལག་པས་འཕུལ་བ་དང་།སའི་ཕྱོགས་བཞིན་ནོ།།ཡང་གང་ན་ཡོད་པའི་aལུས་དང་ངག་གི་ལས་གང་ན་ཡོད་པའི་འབྱུང་བ་ཆེན་པོ་དག་རྒྱུར་བྱས་པ་ཡིན་ཞེ་ན།ཟག་བཅས་ལུས་དང་ངག་གི་ལས།།རང་གི་འབྱུང་བ་དག་རྒྱུར་བྱས།།འདོད་པ་ན་སྤྱོད་པ་ནས་བསམ་གཏན་བཞི་པའི་བར་གྱི་ལུས་དང་ངག་གི་ལས་དེའི་ས་པའི་འབྱུང་བ་དག་ཁོ་ན་
689. རྒྱུར་བྱས་པ་ཡིན་aནོ།།ཟག་མེད་གང་དུ་སྐྱེས་པའི་ཡིན།།ས་གང་དུ་སྐྱེས་པ་དེ་སྐྱེད་
690. པར་བྱེད་པ་དེའི་ས་པའི་འབྱུང་བ་ཆེན་པོ་དག་རྒྱུར་བྱས་པར་
691. རིག་པར་བྱ་
692. སྟེ།རྣམ་པར་རིག་བྱེད་མ་ཡིན་པའི་ལས་དེ་ལས་ཀྱང་།རྣམ་རིག་བྱེད་མིན་མ་ཟིན་དང་།།རྒྱུ་མཐུན་ལས་བྱུང་སེམས་ཅན་སྟོན།།གཞན་ཡང་།aརྒྱུ་མཐུན་ཟིན་པའི་འབྱུང་ལས་སྐྱེས།།རྣམ་པར་རིག་བྱེད་མ་ཡིན་པ་ནི་རྒྱུ་མཐུན་པ་དང་ཟིན་པའི་འབྱུང་བ་
693. ཁོ་ན་དག་རྒྱུར་བྱས་ནས་སྐྱེ་སྟེ།འདི་ནི་མཉམ་པར་གཞག་པ་མ་ཡིན་པའི་ས་པའི་རྣམ་པ་ཡིན་ནོ།།ཏིང་འཛིན་སྐྱེས་འབྱུང་མ་ཟིན་དང་།།རྒྱས་བྱུང་ཐ་དད་མིན་ལས་སྐྱེས།།aཏིང་ངེ་འཛིན་ལས་སྐྱེས་པ་རྒྱས་པ་ལས་བྱུང་
694. བ་དང་།མ་ཟིན་པའི་འབྱུང་བ་དག་ཁོ་ན་རྒྱུར་བྱས་ནས་སྐྱེའོ།།ཐ་
695. དད་པ་དག་ཀྱང་ཡིན་ཏེ།འབྱུང་བ་ཆེན་པོ་དག་རྒྱུར་བྱས་ནས་སྲོག་གཅོད་པ་སྤང་བ་སྐྱེ
696. །དེ་དག་ཁོ་ན་ལས་ཚིག་འཆལ་པ་སྤོང་
697. བའི་བར་དུ་སྐྱེའོ།།ཡང་ལས་དེ་aརྣམ་པ་གཉིས་དང་།རྣམ་པ་གསུམ་དང་།རྣམ་པ་ལྔར་བཤད་པ་དེ་ལ།རྣམ་རིག་མིན་ལུང་བསྟན་མིན་མེད།།དགེ་བ་དང་མི་དགེ་བ་ཡོད།ཅེས་གསུངས་པར་འགྱུར་རོ།།གཞན་ནི་རྣམ་གསུམ་རྣམ་པར་རིག་བྱེད་དང་།སེམས་པ་ནི་རྣམ་པ་
698. གསུམ་མོ།།མི་དགེ་ནི་འདོད་aནའོ།།མི་དགེ་བ་ནི་འདོད་པའི་ཁམས་ཁོ་ན་ནི་ཡོད་
699. ཀྱི་གཞན་ན་ནི་མ་ཡིན་ནོ།།དགེ་བ་དང་ལུང་དུ་མ་བསྟན་པ་ནི་མ་བཀག་པའི་ཕྱིར་ཐམས་ཅད་ན་ཡོད་དོ།།དེ་ལ།གཟུགས་ནའང་རྣམ་རིག་མིན།འང་གི་སྒྲས་ནི་འདོད་པ་ན་ཡང་ཡོད་དོ།།གཟུགས་མེད་པ་དག་aན་ནི་འབྱུང་བ་མེད་པའི་ཕྱིར་མེད་དོ།།རྣམ་རིག་དཔྱོད་དང་བཅས་དག་ན།།འདོད་པའི་ཁམས་དང་
700. །བསམ་གཏན་དང་པོ་ཁོ་ན་ན་ཡོད་ཀྱི་དེ་མན་ཆད་ན་མེད་དོ།།འདོད་པ་ན་ཡང་བསྒྲིབས་
701. པ་མེད།ཅིའི་ཕྱིར་ཚངས་པའི་འཇིག་རྟེན་མན་ཆད་ན་རྣམ་པར་རིག་བྱེད་མེད་ལ།འདོད་aཔའི་ཁམས་ན་བསྒྲིབས་པ་མེད་ཅེ་ན།གང་ཕྱིར་ཀུན་སློང་མེད
702. །རྟོག་པ་དང་།དཔྱོད་པ་དང་བཅས་པའི་སེམས་ཀྱིས་རྣམ་པར་རིག་བྱེད་ཀུན་ནས་སློང་བར་བྱེད་ན།དེ་ཡང་བསམ་གཏན་གཉིས་པ་ལ་སོགས་པ་དག་ན་མེད་དེ།བསྒོམ་པས་སྤང་བར་བྱ་བས་སྐྱེད་ཀྱི།བསྒྲིབས་aལ་ལུང་དུ་མ་བསྟན་པའི་ཡང་འདོད་པའི་ཁམས་ན་མེད་དོ།།ཡང་ཅི་ཀུན་ནས་སློང་བའི་དབང་ཁོ་ན་ལས་ཆོས་རྣམས་ཀྱི་དགེ་བ་ལ་སོགས་པར་རིག་པར་བྱའམ་ཞེ་ན།སྨྲས་པ།མ་ཡིན་ཏེ།འོན་ཀྱང་རྣམ་པ་བཞི་སྟེ།དོན་དམ་པ་དང་།ངོ་བོ་ཉིད་དང་།མཚུངས་པར་ལྡན་aཔ་དང་།ཀུན་ནས་སློང་བས་སོ།།དེ་ལས་རེ་ཞིག་ཐར་པ་དམ་པའི་དོན་དུ་དགེ།མྱ་ངན་ལས་འདས་པ་ནི་སྡུག་བསྔལ་ཐམས་ཅད་ཉེ་བར་ཞི་བ་ཡིན་ཏེ།དེ་བས་ན་མཆོག་ཏུ་བདེ་བའི་ཕྱིར་དོན་དམ་པར་དགེ་བ་སྟེ།ནད་མེད་པ་བཞིན་ནོ།།རྩ་བ།ངོ་ཚ་ཁྲེལ་ཡོད་བདག་ཉིད་aཀྱིས།།དགེ་བའི་རྩ་བ་གསུམ་དང་།ངོ་ཚ་ཤེས་པ་དང་།ཁྲེལ་ཡོད་པ་ནི་ངོ་བོ་ཉིད་ཀྱིས་དགེ་བ་དག་སྟེ།གཞན་མཚུངས་པར་ལྡན་པ་དང་ཀུན་ནས་སློང་བ་ལ་མི་ལྟོས་པའི་ཕྱིར་ཏེ།འཕྲོད་པའི་སྨན་བཞིན་ནོ།།དེ་དག་དང་ལྡན་མཚུངས་ལྡན་གྱིས།དགེ་བའི་རྩ་བ་དང་།ངོ་aཚ་ཤེས་པ་དང་།ཁྲེལ་ཡོད་པ་དེ་དག་ཉིད་དང་མཚུངས་པར་ལྡན་པའི་ཆོས་རྣམས་ནི་མཚུངས་པར་ལྡན་པའི་དགེ་བ་དག་ཡིན་ཏེ།སྨན་དང་སྦྱར་བའི་བཏུང་བ་བཞིན་ནོ།།བྱ་བ་ལ་སོགས་ཀུན་སློང་བས།།དགེ་བའི་རྩ་བ་ལ་སོགས་པ་དང་མཚུངས་པར་ལྡན་པའི་ཆོས་དེ་aདག་ཁོ་ནས་ཀུན་ནས་བསླང་བའི་ལུས་དང་ངག་གི་ལས་སེམས་ཀྱིས་མ་ཟིན་པ་དག་ཀུན་ནས་སློང་བས་དགེ་བ་ཡིན་ཏེ།སྨན་དང་སྦྱར་བའི་བཏུང་བ་ལས་
703. བྱུང་བའི་འོ་
704. མ་བཞིན་ནོ།།དགེ་བ་ཇི་སྐད་དུ་བཤད་པ་དེ་ལས།བཟློག་པ་མི་དགེ།འཁོར་
705. བ་ནི་སྡུག་བསྔལ་ཐམས་aཅད་འཇུག་པའི་བདག་ཉིད་ཀྱིས་མཆོག་ཏུ་མི་བདེ་བའི་ཕྱིར་དོན་དམ་པར་མི་དགེ་བ་ཡིན་ནོ།།མི་དགེ་བའི་རྩ་བ་དང་ངོ་ཚ་མེད་པ་དང་ཁྲེལ་མེད་པ་རྣམས་ནི་ངོ་བོ་ཉིད་ཀྱིས་སོ།།དེ་དག་དང་མཚུངས་པར་ལྡན་པའི་ཆོས་རྣམས་ནི་མཚུངས་པར་ལྡན་པས་སོ།།དེ་དག་གིས་aཀུན་ནས་བསླང་
706. པའི་ལུས་དང་ངག་གི་ལས་དང་།སྐྱེ་བ་ལ་སོགས་པ་དང་ཐོབ་པ་རྣམས་ནི་ཀུན་ནས་བསླང་བ་ལས་ཏེ།ནད་དང་མི་འཕྲོད་པའི་སྨན་ལ་སོགས་པ་དཔེར་བྱའོ།།དེ་ལྟ་ན་འོ་ན་ནི་འཁོར་བའི་ཁོངས་སུ་གཏོགས་པའི་ཕྱིར་ཟག་པ་དང་བཅས་པ་ཅུང་ཟད་ཀྱང་ལུང་དུ་མ་aབསྟན་པའམ།དགེ་བར་མི་འགྱུར་རོ་ཞེ་ན།དོན་དམ་པར་དེ་སྐད་དུ་བཤད་ཀྱི་ཟག་པ་དང་བཅས་པ་གང་ཞིག་རྣམ་པར་སྨིན་པའི་ཕྱིར་ལུང་དུ་མ་བསྟན་པ་དེ་ནི་ལུང་དུ་མ་བསྟན་པ་ཞེས་བྱ་བ་
707. ལ།རྣམ་པར་སྨིན་པ་ཡིད་དུ་འོང་བ་ཅན་ནི་དགེ་བ་ཞེས་བྱའོ།།གལ་ཏེ་དོན་དམ་པར་ལུང་དུ་
708. aམ་བསྟན་པ་ཚོལ་
709. བ་ན་ནི་དེ་ལ།དོན་དམ་པར་ལུང་མ་བསྟན་པ་བརྟག་པ་དག།འདུས་མ་བྱས་ནམ་མཁའ་དང་།སོ་སོར་མ་
710. བརྟགས་པས་འགོག་པ་ནི་རྣམ་
711. གྲངས་མེད་པར་ལུང་དུ་མ་བསྟན་པ་ཡིན་ནོ།།མཐོང་བས་སྤང་བར་བྱ་བའི་སེམས་ནི་རྣམ་པར་རིག་བྱེད་ཀུན་ནས་སློང་བ་aམ་ཡིན་ནོ་ཞེས་གང་བཤད་པ།འོ་ན་ཅིའི་ཕྱིར་བཅོམ་ལྡན་འདས་ཀྱིས་ལོག་པར་ལྟ་བ་དེ་ལས་ནི་ལོག་པར་རྟོག་པ་དང་ལོག་པའི་ངག་དང་
712. ལོག་པའི་ལས་ཀྱི་མཐའ་འབྱུང་བར་འགྱུར་རོ་ཞེས་བྱ་བ་ལ་སོགས་པ་གསུངས་ཤེ་ན།འདི་ནི་འགལ་བ་མེད་དེ།འདི་ལྟར།ཀུན་སློང་རྣམ་aགཉིས་རྒྱུ་དང་ནི།།དེ་ཡི་དུས་ཀྱི་སློང་ཞེས་བྱ།།ཀུན་ནས་སློང་བ་ནི་རྣམ་པ་གཉིས་ཏེ།རྒྱུའི་ཀུན་སློང་དང་།དེའི་དུས་ཀྱི་ཀུན་ནས་སློང་བ་སྟེ།དེའི་དུས་ཁོ་ན་ན་དེ་ཡོད་པའི་ཕྱིར་རོ།།གཉིས་ལས་དང་པོ་རབ་འཇུག་བྱེད།།གཉིས་པ་རྗེས་སུ་འཇུག་བྱེད་ཡིན།།རྒྱུའི་aཀུན་ནས་སློང་བ་ནི་འཕེན་པར་བྱེད་པ་ཡིན་པའི་ཕྱིར་རབ་ཏུ་འཇུག་པར་བྱེད་པ་ཡིན་ནོ།།དེའི་དུས་ཀྱི་ཀུན་ནས་སློང་བ་ནི་བྱ་བའི་དུས་སུ་མཐུན་པར་འཇུག་པའི་ཕྱིར་རྗེས་སུ་འཇུག་པར་བྱེད་པ་ཡིན་ནོ།།དེ་ལ་ཡང་།མཐོང་བས་སྤང་བྱའི་རྣམ་ཤེས་ནི།།རབ་ཏུ་འཇུག་བྱེད་aཡིན།མཐོང་བས་སྤང་བར་བྱ་བའི་སེམས་ནི་དེ་ཀུན་ནས་སློང་བར་བྱེད་པ་དཔྱོད་པ་དང་རྟོག་པ་དག་གི་གཞིར་གྱུར་པའི་ཕྱིར་རྣམ་པར་རིག་བྱེད་རབ་ཏུ་འཇུག་པར་བྱེད་པ་ཡིན་གྱི་སེམས་ཁ་ཕྱིར་བལྟས་པའི་ཕྱིར་རྗེས་སུ་འཇུག་པར་བྱེད་པ་ནི་མ་ཡིན་ནོ།།དེ་ལྟ་བས་ན་མདོ་ལས་རྒྱུའི་ཀུན་aནས་སློང་བའི་དབང་དུ་མཛད་ནས་གསུངས་པའི་ཕྱིར་མི་འགལ་ལོ།།ཡིད་ནི།བསྒོམ་པས་སྤང་བྱ་གཉིས་ཀ་ཡིན།།ཡིད་ཀྱི་རྣམ་པར་ཤེས་པ་བསྒོམ་པས་སྤང་བར་བྱ་བ་ནི་གཉིས་ཀ་ཡིན་ཏེ།རབ་ཏུ་འཇུག་པར་བྱེད་པ་ཡང་ཡིན་ལ་རྗེས་སུ་འཇུག་པར་བྱེད་པ་ཡང་ཡིན་ནོ།།ལྔ་aནི་རྗེས་སུ་འཇུག་བྱེད་ཡིན།།རྣམ་པར་ཤེས་པའི་ཚོགས་
713. ལྔ་ནི་རྗེས་སུ་འཇུག་པར་བྱེད་པ་ཁོ་ན་ཡིན་ནོ།།ཡང་ཅི་རབ་ཏུ་འཇུག་པར་བྱེད་པ་ཇི་ལྟ་བར་རྗེས་སུ་འཇུག་པར་བྱེད་པ་ཡང་དེ་དང་འདྲ་འམ་ཞེ་ན།འདི་ནི་ངེས་པ་མེད་དེ།རབ་ཏུ་འཇུག་བྱེད་དགེ་སོགས་ལས།།རྗེས་འཇུག་བྱེད་ཀྱང་aརྣམ་གསུམ་འགྱུར།།རབ་ཏུ་འཇུག་པར་བྱེད་པ་དགེ་བ་ལས་ཀྱང་རྗེས་སུ་འཇུག་པར་བྱེད་པ་དགེ་བ་དང་མི་དགེ་བ་དང་ལུང་དུ་མ་བསྟན་པར་ཡང་འགྱུར་ལ།མི་དགེ་བ་དང་ལུང་དུ་མ་བསྟན་པ་ལ་ཡང་དེ་དང་འདྲའོ།།ཐུབ་པའི་འདྲ་བའམ་དེ་དགེ་བ།།རབ་ཏུ་འཇུག་པར་བྱེད་པ་དགེ་བ་ལས་aཀྱང་རྗེས་སུ་འཇུག་པར་བྱེད་པ་འདྲ་བ་དང་།ལུང་དུ་མ་བསྟན་པ་ལས་ཀྱང་
714. རྗེས་སུ་འཇུག་པ་དགེ་བ་ཡིན་ནོ།།བསྒོམ་པས་སྤང་བར་བྱ་བའི་ཡིད་ནི་རབ་ཏུ་འཇུག་པར་བྱེད་པ་ཡང་ཡིན་ལ་རྗེས་སུ་འཇུག་པར་བྱེད་པ་ཡང་ཡིན་ནོ་ཞེས་བཤད་པ།རྣམ་སྨིན་ལས་སྐྱེས་གཉིས་ཀ་ཡིན
715. །།aརྣམ་པར་སྨིན་པ་ལས་སྐྱེས་པའི་སེམས་ནི་མངོན་པར་འདུ་བྱ་བ་མེད་པར་འཇུག་པ་ཉིད་ཀྱི་ཕྱིར་རབ་ཏུ་འཇུག་པར་བྱེད་པ་ཡང་མ་ཡིན་ལ།རྗེས་སུ་འཇུག་པར་བྱེད་པ་ཡང་མ་ཡིན་ནོ།།ཞར་ལ་འོངས་པ་རྫོགས་སོ།།།།སྔར་བཤད་པ་དེ་ནི།རྣམ་རིག་མིན་aརྣམ་གསུམ་ཞེས་བྱ
716. །།སྡོམ་དང་སྡོམ་པ་མིན་དང་གཞན།།འཆལ་པའི་ཚུལ་ཁྲིམས་ཀྱི་རྒྱུན་སྡོམ་ཞིང་འགོག་པས་ན་སྡོམ་པའོ།།དེ་ལ།སྡོམ་པ་སོ་སོར་ཐར་ཅེས་བྱ།།དེ་བཞིན་ཟག་མེད་བསམ་གཏན་སྐྱེས།།དེ་ལ།སོ་སོར་ཐར་ཅེས་བྱ་རྣམ་
717. བརྒྱད།།དགེ་སློང་aདང་།དགེ་སློང་མ་དང་།དགེ་སློབ་མ་
718. དང་།དགེ་ཚུལ་དང་།དགེ་ཚུལ་མ་དང་།དགེ་བསྙེན་དང་།དགེ་བསྙེན་མ་དང་།བསྙེན་གནས་པའི་སྡོམ་པ་སྟེ།སྡོམ་པ་འདི་ནི་མིང་དུ་རྣམ་པ་བརྒྱད་ཡིན་ནོ།།རྫས་སུ་རྣམ་པ་བཞི་ཡིན་ནོ།།དགེ་སློང་དང་།དགེ་ཚུལ་དང་།དགེ་aབསྙེན་དང་།བསྙེན་གནས་ཀྱི་སྡོམ་པའོ།།ཇི་ལྟར་ཤེས་ཤེ་ན།མཚན་ལས་མིང་ནི་འཕོ་བའི་ཕྱིར།།མཚན་གྱུར་ན་དགེ་སློང་ནི་དགེ་སློང་མ་ཞེས་བྱ་ལ།དགེ་སློང་མ་ཡང་དགེ་སློང་ཞེས་བྱ་སྟེ།དེ་བཞིན་དུ་དགེ་བསྙེན་ནི་དགེ་བསྙེན་མ་ཞེས་བྱ་བའི་བར་དུའོ།།མཚན་གྱུར་aཔ་ལ་སྔོན་གྱི་སྡོམ་པ་གཏོང་བའི་རྒྱུ་ཡང་ཡོད་པ་མ་ཡིན་ལ་སྔོན་མེད་པའི་སྡོམ་པ་འཐོབ་པའི་རྒྱུ་ཡང་ཡོད་པ་མ་ཡིན་ནོ།།སྡོམ་པ་འདི་སྐྱེ་བ་ན་ཡང་།ཐ་དད།སྐྱེས་ཏེ་མ་འདྲེས་པ་ཉིད་དོ།།དགེ་བསྙེན་གྱིས་དགེ་ཚུལ་དང་དགེ་སློང་གི་
719. སྡོམ་པ་བླངས་པས་སྔར་གྱི་རྣམས་ལས་aསྡོམ་པ་གཞན་
720. བསྣན་པས་ལྷག་པར་ནི་མི་བྱེད་དོ།།དེ་བཞིན་གཞན་ཡང་ངོ་།།དེ་དག་འགལ་བ་མེད།སྡོམ་པ་ཕྱི་མ་ཡང་དག་པར་བླངས་པས་སྔོན་ཐོབ་པ་གཏོང་བ་ནི་མ་ཡིན་ཏེ།དེ་ལྟ་མ་ཡིན་ན་དགེ་སློང་ཀྱི་སྡོམ་པ་ཡོངས་སུ་བཏང་བས་དགེ་བསྙེན་ཡང་མ་ཡིན་པ་ཁོ་ནར་aའགྱུར་དུ་འོང་ངོ་།།ཇི་ལྟར་ན་དགེ་བསྙེན་ཡིན་པ་ནས།དགེ་སློང་གི་བར་དུ་ཡིན་ཞེ་ན།སྤང་བྱ་ལྔ་བརྒྱད་ཅུ་དང་ནི།།ཐམས་ཅད་སྤོང་བ་མནོས་པ་ལས།།དགེ་བསྙེན་དང་ནི་བསྙེན་གནས་དང་།།དགེ་ཚུལ་ཆེད་
721. དང་དགེ་སློང་ཉིད།།སྤང་བར་བྱ་བ་ལྔ་པོ་ལས་སླར་aལྡོག་པ་ཡང་དག་པར་བླངས་པས་ནི་དགེ་བསྙེན་གྱི་སྡོམ་པ་དང་།བརྒྱད་པོ་ལས་བསྙེན་གནས་ལ་གནས་པ་དང་།གསེར་
722. དངུལ་འཛིན་པ་ལས་སླར་ལྡོག་པ་བརྒྱད་པོ་ལ་བསྣན་ནས་བཅུ་པོ་ལས་དགེ་ཚུལ་ཡིན་ནོ།།འདིར་ཡང་གར་དང་།གླུ་དང་།རོལ་མོ་དང་།aདྲི་དང་།ཕྲེང་བ་དང་།བྱུག་པ་གཉིས་སུ་བྱས་ན་ནི་བཅུར་འགྱུར་རོ།།སྤང་བར་བྱ་བ་ཐམས་ཅད་ལས་སླར་ལྡོག་པ་ཡང་དག་པར་བླངས་པས་ནི་དེ་
723. དགེ་སློང་ཡིན་ནོ།།སོ་སོར་ཐར་པའི་སྡོམ་པ་ཉིད་ནི།ཚུལ་ཁྲིམས་དང་ནི་ལེགས་སྤྱད་དང་།།ལས་དང་aསྡོམ་པ་ཞེས་བྱའོ།།ལས་མི་མཉམ་པ་ལས་ལོག་པ་ཡང་དག་པར་བླངས་པས་ན་ཚུལ་ཁྲིམས་སོ།།མཁས་པས་བསྔགས་པས་ན་ལེགས་སྤྱད་དོ།།བྱ་བའི་རང་བཞིན་ཡིན་པས་ན་ལས་སོ།།དེ་ལྟར་ན་རེ་ཞིག་བྱེ་བྲག་མེད་པར་སོ་སོར་ཐར་པའི་སྡོམ་པ་ཡང་དག་པར་aབསྟན་ནོ།།ཡང་།དང་པོའི་རྣམ་རིག་རྣམ་རིག་
724. མིན།།སོ་སོར་ཐར་དང་བྱ་བའི་ལམ།།སྡོམ་པ་ཡང་དག་པར་བླངས་པའི་རྣམ་པར་རིག་བྱེད་དང་རྣམ་པར་རིག་བྱེད་མ་ཡིན་པ་དང་པོ་དག་ནི་སོ་སོར་ཐར་པ་ཞེས་བྱ་སྟེ།དེས་སྡིག་པ་ལས་སོ་སོར་ཐར་པའི་ཕྱིར་རོ།།དངོས་aགཞིའི་ལས་ཀྱི་ལམ་ཞེས་བྱའོ།།སྐད་ཅིག་མ་གཉིས་པ་
725. ལ་སོགས་པ་ནི་སོ་སོར་ཐར་པའི་སྡོམ་པ་ཁོ་ན་ཡིན་གྱི།སོ་སོར་ཐར་པ་ནི་མ་ཡིན་ནོ།།མཇུག་ཡིན་གྱི་ལས་ཀྱི་
726. ལམ་དངོས་གཞི་ནི་མ་ཡིན་ནོ།།ཡང་སྡོམ་པ་འདི་རྣམས་ལས་གང་ཞིག་གང་དང་ལྡན་ཞེ་ན།སོ་སོར་aཐར་དང་ལྡན་པ་བརྒྱད།།དགེ་སློང་དང་དགེ་སློང་མ་ལ་སོགས་པའོ།།བསམ་གཏན་སྐྱེས་དང་དེ་ལྡན་པ།།བསམ་གཏན་ལས་སམ་
727. བསམ་གཏན་གྱིས་བསྐྱེད་
728. པས་ན་བསམ་གཏན་སྐྱེས་ཏེ།གང་བསམ་གཏན་དང་ལྡན་པ་དེ་ནི་གདོན་མི་ཟ་པར་བསམ་གཏན་གྱི་སྡོམ་པ་aདང་ལྡན་ནོ།།འདིར་ནི་ཉེར་བསྡོགས་ཀྱང་བསམ་གཏན་དུ་བརྗོད་ནས་བསྟན་ཏོ།།ཟག་མེད་འཕགས་པའི་སེམས་ཅན་དང་།།ཟག་པ་མེད་པའི་སྡོམ་པ་ནི་འཕགས་པའི་གང་ཟག་རྣམས་དང་
729. ལྡན་ནོ།།སེམས་ཀྱི་རྗེས་སུ་འབྲང་བ་སྔར་བཤད་པ་དེ་ལས།ཐ་མ་གཉིས་aནི་སེམས་
730. རྗེས་འབྲང་།།བསམ་གཏན་གྱི་སྡོམ་པ་དང་།ཟག་པ་མེད་པའི་སྡོམ་པའོ།།ཡང་སྨྲས་པ།བར་ཆད་མེད་ལམ་སྐྱེས་དེ་གཉིས།།མི་ལྕོགས་མེད་ལ་སྤོང་ཞེས་བྱ།།དེ་དག་ཁོ་ན་བར་ཆད་མེད་པའི་ལམ་དགུ་དག་ཏུ་སྤོང་བའི་སྡོམ་པ་ཞེས་བརྗོད་དོ།།དེ་aགཉིས་ཀྱིས་འཆལ་བའི་ཚུལ་ཁྲིམས་དང་།དེ་ཀུན་ནས་སློང་བར་བྱེད་པའི་ཉོན་མོངས་པ་རྣམས་སྤོང་བའི་ཕྱིར་རོ།།འོ་ན་བཅོམ་ལྡན་འདས་ཀྱིས།།ཡིད་ཀྱི་སྡོམ་པ་ལེགས་པ་སྟེ།།ཞེས་གསུངས་པ་དང་།དེ་བཞིན་དུ་མིག་གི་དབང་པོ་སྡོམ་པས་བསྡམས་ཏེ་གནས་སོ་ཞེས་aགསུངས་པ།ཡིད་དང་དབང་པོའི་སྡོམ་པ་འདི་གཉིས་ཀྱི་རང་བཞིན་ཅི་ཞེ་ན།འདི་གཉིས་རྣམ་པར་རིག་བྱེད་མ་ཡིན་པའི་ཚུལ་ཁྲིམས་ཀྱི་རང་བཞིན་མ་ཡིན་ཏེ།འོན་ཀྱང་།ཤེས་བཞིན་དང་ནི་དྲན་དག་གཉིས།།ཡིད་དང་དབང་པོའི་སྡོམ་པ་ཡིན།།ཡིད་ཀྱི་སྡོམ་པ་ཡང་aདྲན་པ་དང་ཤེས་བཞིན་གྱི་རང་བཞིན་ཡིན་ལ།དབང་པོའི་སྡོམ་པ་ཡང་ངོ་།།ཡང་གང་ཞིག་རྣམ་པར་རིག་བྱེད་དང་།རྣམ་པར་རིག་བྱེད་མ་ཡིན་པ་དང་།དུས་ཇི་སྲིད་དུ་ལྡན་ཞེ་ན།སོ་སོར་ཐར་གནས་ཇི་སྲིད་དུ།།མ་བཏང་བར་རྟག་ད་ལྟར་གྱི།།རྣམ་རིག་མི་ལྡན།སོ་སོར་aཐར་པའི་སྡོམ་པ་ལ་གནས་པ་གང་དེ་ནི་ཇི་སྲིད་དུ་རྣམ་པར་རིག་བྱེད་མ་ཡིན་པ་མི་གཏོང་བ་དེ་སྲིད་དུ་ད་ལྟར་གྱི་དང་ལྡན་ནོ།།སྐད་ཅིག་མ་དང་པོ་ཕྱིན་ཆད་འདས་པ་དང་།མ་བཏང་བ་
731. ཞེས་སྤྱར་བར་བྱའོ།།སོ་སོར་ཐར་པའི་སྡོམ་པ་ལ་གནས་པ་ཇི་སྐད་བཤད་པ།སྡོམ་མིན་aགནས་པའང་དེ་དང་འདྲ།།དེ་ཡང་རྟག་ཏུ་ད་ལྟར་བ་དང་།སྐད་ཅིག་མ་གཅིག་ཕྱིན་ཆད་འདས་པ་ཡང་ལྡན་ནོ།།བསམ་གཏན་སྡོམ་དང་ལྡན་པ་ནི།།རྟག་ཏུ་འདས་དང་མ་འོངས་དང་།།སྐད་ཅིག་མ་དང་པོའི་ལ་ཡང་ཚེ་རབས་གཞན་དག་ཏུ་གཏང་བའི་བསམ་གཏན་གྱི་aསྡོམ་པ་འདས་པ་འཐོབ་བོ།།འཕགས་ནི་དང་པོ་
732. འདས་དང་མིན།།འཕགས་པ་ཡང་སྐད་ཅིག་མ་དང་པོ་ལ་མ་འོངས་པའི་གང་ཟག་པ་མེད་པའི་རྣམ་པར་རིག་བྱེད་མ་ཡིན་པ་དང་ལྡན་ལ།འདས་པ་དང་མི་ལྡན་ཏེ།ལམ་དེ་སྔོན་མ་བསྐྱེད་
733. པའི་ཕྱིར་རོ།།མཉམ་གཞག་aའཕགས་ལམ་གནས་དེ་གཉིས།།ད་ལྟར་དང་ལྡན།བསམ་གཏན་དང་ཟག་པ་མེད་པའི་སྡོམ་པ་ལ་
734. གནས་པ་དེ་དག་ནི་ཇི་སྲིད་མ་ལངས་པ་དེ་སྲིད་དུ་ད་ལྟར་གྱི་རྣམ་པར་རིག་བྱེད་མ་ཡིན་པ་དང་ལྡན་ནོ།།སྡོམ་པ་དང་སྡོམ་པ་མ་ཡིན་པ་ལ་གནས་པ་དག་བཤད་ཟིན་ཏོ།།བར་གནས་ལ་aཡོད་ན་དང་པོ་བར་གྱི་དང་།གང་སྡོམ་པ་ཡང་མ་ཡིན་སྡོམ་པ་མ་ཡིན་པ་ཡང་མ་ཡིན་པ་དེ་ལ་གདོན་མི་ཟ་བར་རྣམ་པར་རིག་བྱེད་མ་ཡིན་པ་ཡོད་པ་མ་ཡིན་གྱི།གང་ལ་ཡོད་པ་དེ་ནི་སྐད་ཅིག་དང་པོ་ལ་ད་ལྟར་བ་དང་ལྡན་ནོ།།སྐད་ཅིག་དང་པོ་ནས།ཕྱིན་ཆད་aདུས་ནི་གཉིས་དང་པོ
735. །འདས་
736. དང་ད་ལྟར་བ་དང་ཡང་ངོ་།།སྡོམ་པ་དང་སྡོམ་པ་མ་ཡིན་པར་གནས་པ་དག་ཀྱང་གདོན་མི་ཟ་བར་རྟག་ཏུ་དགེ་བ་དང་མི་དགེ་བའི་རྣམ་པར་རིག་བྱེད་མ་ཡིན་པ་དང་ལྡན་པ་ཁོ་ན་མ་ཡིན་ཏེ།འོན་ཀྱང་སྡོམ་མིན་གནས་པ་དགེ་བ་དང་།སྡོམ་ལ་གནས་པ་aམི་དགེ་བའི།།རྣམ་རིག་མི་ལྡན་ཇི་སྲིད་དུ།།རིག་
737. དང་ཉོན་མོངས་ཤུགས་ལྡན་པར།།སྡོམ་པ་མ་ཡིན་པ་
738. ལ་གནས་པ་ནི་རབ་ཏུ་དང་བའི་ཤུགས་ཀྱིས་མཆོད་རྟེན་ལ་ཕྱག་འཚལ་བ་ལ་སོགས་པའི་བྱ་བ་བྱེད་པ་ན་དགེ་བའི་རྣམ་པར་རིག་བྱེད་མ་ཡིན་པ་སྐྱེ་ལ།སྡོམ་པ་
739. ལ་གནས་aཔ་ནི་ཉོན་མོངས་པའི་ཤུགས་གང་གིས་གསོད་པ་དང་འཆིང་
740. བ་ལ་སོགས་པའི་བྱ་བ་བྱེད་པ་ན་དེ་དག་ཇི་སྲིད་དུ་རྗེས་སུ་འབྲང་བ་དེ་སྲིད་དུ་རྣམ་པར་རིག་བྱེད་མ་ཡིན་པ་ཡང་ངོ་།།རྣམ་པར་རིག་བྱེད་མ་ཡིན་པའི་སྐབས་བཤད་ཟིན་ཏོ།།རྣམ་རིག་བྱེད་ནི་ཐམས་ཅད་ལ།།བྱེད་པ་དག་aལ་ད་ལྟར་ལྡན།།སྡོམ་པ་དང་སྡོམ་པ་མ་ཡིན་པ་དང་བར་མ་ལ་གནས་པ་ཐམས་ཅད་ཇི་སྲིད་དུ་རྣམ་པར་རིག་བྱེད་བྱེད་པ་དེ་སྲིད་དུ་ད་ལྟར་གྱི་དང་ལྡན་ནོ།།མ་བཏང་བར་དུ་སྐད་ཅིག་མ།།ཕྱིན་ཆད་འདས་ལྡན་མ་འོངས་
741. མེད།།མ་འོངས་པའི་རྣམ་པར་རིག་བྱེད་ནི་སུ་དང་aཡང་མི་ལྡན་ནོ།།བསྒྲིབས་པ་དང་ནི་མ་བསྒྲིབས་པ།།འདས་པ་དག་དང་ལྡན་པ་འང་མེད།།ཆོས་ཉམ་
742. ཆུང་བའི་ཐོབ་པ་ཡང་ཉམ་
743. ཆུང་བ་ཡིན་པས་རྗེས་སུ་འབྲེལ་པ་ཅན་མ་ཡིན་ནོ།།སྡོམ་པའི་རྣམ་གྲངས་སྔར་བཤད་ནས།།སྡོམ་པ་མ་ཡིན་པ་བརྗོད་དེ།།སྡོམ་པ་aམིན་དང་ཉེས་སྤྱད་དང་།།འཆལ་པའི་ཚུལ་ཁྲིམས་ལས་དེའི་ལམ།།སྡོམ་པ་མིན་པའི་རྣམ་གྲངས་ནི་སྡོམ་པའི་ལས་བཟློག་སྟེ་ཤེས་པར་བྱའོ།།རྣམ་པར་རིག་བྱེད་དང་ལྡན་པ་ལ་རྣམ་པར་རིག་བྱེད་མ་ཡིན་པ་དང་མི་ལྡན་པ་ཞེས་བྱ་བ་མུ་བཞི་སྟེ།དེ་ལ་རེ་ཞིག་aབར་མ་དོར་གནས་སེམས་ཞན་པས།།བྱེད་ན་རྣམ་རིག་ཉིད་དང་ལྡན།།འདི་ནི་རེ་ཞིག་མུ་དང་པོ་ཡིན་ནོ།།རྣམ་རིག་བཏང་དང་མ་སྐྱེས་པའི།།འཕགས་པའི་གང་ཟག་རྣམ་རིག་མིན།།འཕགས་པའི་གང་ཟག་གང་ཞིག་ཚེ་གཞན་དུ་ཡོངས་སུ་གྱུར་ནས་ད་དུང་རྣམ་པར་རིག་བྱེད་མ་aབྱུང་བའམ།རྣམ་པར་རིག་བྱེད་རྣམ་པར་ཉམས་ན་རྣམ་པར་རིག་བྱེད་མ་ཡིན་པ་ཁོ་ན་དང་ལྡན་ནོ་ཞེས་བྱ་བ་མུ་གཉིས་པའོ།།གསུམ་པ་དང་བཞི་པ་ནི་གོ་སླའོ།།ཡང་སྡོམ་པ་འདི་དག་ཇི་ལྟར་འཐོབ་ཅེ་ན།བསམ་གཏན་ལས་སྐྱེས་བསམ་གཏན་གྱི།།ས་ཉིད་ཀྱིས་འཐོབ།aགང་གི་ཚེ་བསམ་གཏན་གྱིས་
744. སེམས་ཟག་པ་དང་བཅས་པ་དངོས་གཞི་བའམ
745. །ཉེར་བསྡོགས་
746. པ་འཐོབ་པ་དེའི་ཚེ་བསམ་གཏན་གྱི་སྡོམ་པ་ཡང་འཐོབ་སྟེ།ལྷན་ཅིག་འབྱུང་བ་ཡིན་པའི་ཕྱིར་རོ།།ཟག་མེད་ནི་འཕགས་དེས།དེ་ལ་བསམ་གཏན་བཞི་དང་།མི་ལྕོགས་aཔ་མེད་པ་དང་།བསམ་གཏན་ཁྱད་པར་ཅན་དག་ཟག་པ་མེད་པའི་ས་ཡིན་ཏེ།དེ་ཐོབ་པས་ཟག་པ་མེད་པའི་སྡོམ་པ་འཐོབ་བོ།།སོ་སོར་ཐར་ཅེས་པ།གཞན་གྱི་རྣམ་རིག་བྱེད་སོགས་ཀྱིས།།གལ་ཏེ་འདི་ལ་གཞན་གྱིས་རྣམ་པར་རིག་པར་བྱེད་ལ་འདི་ཡང་གཞན་ལས་ཏེ།aདེ་ཡང་དགེ་འདུན་ནམ་གང་ཟག་ལས་འཐོབ་པའོ།།སོགས་པའི་སྒྲས་རང་བྱུང་གིས་ནི་སངས་རྒྱས་རྣམས་ཀྱི་
747. ཞེས་བྱ་བ་ལ་སོགས་པ་བསྙེན་པར་རྫོགས་པ་རྣམས་བསྡུའོ།།དེ་ལ་ཡང་།ཇི་སྲིད་འཚོ་དང་ཉིན་ཞག་ཏུ།།སྡོམ་པ་ཡང་དག་བླང་བར་བྱ།།བསྙེན་གནས་ཀྱི་aསྡོམ་པ་ནི་ཉིན་ཞག་ཏུའོ།།གཞན་ནི་ཇི་སྲིད་འཚོའི་བར་དུའོ།།ཉིན་ཞག་པ་ཡི་སྡོམ་མིན་མེད།།དེ་དེ་ལྟར་ནོད་མེད་
748. ཅེས་གྲག།ཇི་སྲིད་འཚོའི་བར་དུ་སྡིག་པའི་ཁས་བླངས་པ་ལས་སྡོམ་པ་མ་ཡིན་པ་མི་སྐྱེ་ལ།ཉིན་ཞག་པ་ནི་མེད་དོ།།བསྙེན་གནས་ཉིན་ཞག་ཏུ་མནོད་
749. aན་ཇི་ལྟར་དུ་མནོད་
750. པར་བྱ་ཞེ་ན།དམའ་བར་འདུག་སྨྲས་བཟླས་པ་ཡིས།།མི་བརྒྱན་ནམ་ནི་ནང་
751. པར་དུ།།བསྙེན་གནས་ཡན་ལག་ཚང་བར་ནི།།ནང་པར་གཞན་ལས་མནོད་
752. པར་བྱ།།དམའ་བར་འདུག་སྨྲས་བཟླས་པ་ནི།།བསྙེན་གནས་ཀྱི་སྡོམ་པ་སྐྱེ་བའི་དོན་དུའོ།།aའབོགས་པ་པོའི་ཚིག་གི་རྗེས་སུ་བཟླས་པར་བྱའི་སྔ་མའམ།མཉམ་དུ་མ་ཡིན་ནོ།།དེ་ལྟར་ན་འདི་གཞན་ལས་མནོས་པ་ཡིན་ནོ།།མི་བརྒྱན་པ་ནི་རྒྱན་ནར་མ་མ་གཏོགས་སོ།།ནང་པར་མནོད་
753. པར་བྱ་སྟེ།ཉིན་ཞག་པའི་སྡོམ་པ་ཡིན་པའི་ཕྱིར་རོ།།aགང་གིས་ཆོས་བརྒྱད་ལ་རྟག་ཏུ་བསྙེན་གནས་ལ་གནས་པར་བྱའོ་ཞེས་སྔོན་ཡང་དག་པར་བླངས་པར་བྱས་པ་དེ་
754. ནི་ཟན་ཟོས་ཀྱང་མནོད་
755. པར་བྱའོ།།གཞན་ལས་མནོད་
756. པར་བྱ་སྟེ།རྐྱེན་ཡོད་ཀྱང་མི་འདའ་བར་བྱ་བའི་ཕྱིར་རོ།།དེ་ལས་གཞན་དུ་མནོས་
757. པས་ནི་ལེགས་པར་སྤྱད་aཔ་ཙམ་དུ་འགྱུར་གྱི།བསྙེན་གནས་ཀྱི་སྡོམ་པ་ནི་མ་ཡིན་ནོ།།ཅིའི་ཕྱིར་ཡན་ལག་བརྒྱད་ནོད་ཅེ་ན།།ཚུལ་ཁྲིམས་ཡན་ལག་བག་ཡོད་པའི།།ཡན་ལག་བརྟུལ་ཞུགས་ཡན་ལག་སྟེ།།བཞི་གཅིག་དེ་བཞིན་གསུམ་རིམ་བཞིན།།ཡང་བག་ཡོད་པའི་ཡན་ལག་aདང་།།བརྟུལ་ཞུགས་ཀྱི་ཡན་ལག་འདི་དག་མནོས་པས་ཅིར་འགྱུར་ཞེ་ན།དེ་ཡིས་དྲན་ཉམས་དྲེགས་པར་འགྱུར།།མྱོས་པས་འགྱུར་བ་འཐུངས་པས་ནི་བྱ་བ་དང་བྱ་བ་མ་ཡིན་པའི་དྲན་པ་ཉམས་པ་ཉིད་དུ་འགྱུར་རོ།།ཁྲི་སྟན་མཐོན་པོ་ལ་སོགས་པ་བསྟན་ན་དྲེགས་
758. པར་འགྱུར་aརོ།།དུས་སུ་ཟ་ཞིང་ཟས་ནར་མའི་དུས་སུ་ཟ་བ་ཡོངས་སུ་སྤངས་པ་ལས་བསྙེན་གནས་ཀྱི་དྲན་པ་དང་སྐྱོ་བའི་དྲན་པ་ཉེ་བར་གནས་པར་འགྱུར་ཏེ།དེ་མེད་ན་གཉིས་ཀ་ཡང་མེད་དོ།།ཡང་ཅི་བསྙེན་གནས་འདི་དག་དགེ་བསྙེན་ཁོ་ན་ལ་ཡོད་དམ་
759. གཞན་ལའང་བསྙེན་གནས་ཀྱི་སྡོམ་aཔ་ཡོད་མོད་ཀྱི།སྐྱབས་སུ་མ་སོང་བ་ལ་མེད།།དགེ་བསྙེན་མ་ཡིན་པ་ཡང་གང་ཞིག་ཉིན་ཞག་དེ་ལ།སངས་རྒྱས་དང་ཆོས་དང་དགེ་འདུན་ལ་སྐྱབས་སུ་སོང་སྟེ།བསྙེན་གནས་ཀྱི་སྡོམ་པ་
760. ནོད་པ་དེ་ལ་བསྙེན་གནས་ཀྱི་སྡོམ་པ་སྐྱེ་བར་འགྱུར་ཏེ།གཞན་དུ་ནི་མ་ཡིན་ནོ།།aམདོ་ལས།སྐྱབས་སུ་འགྲོ་བ་ཙམ་གྱིས་དགེ་བསྙེན་དུ་བཤད་པ།ཅི་སབས(་སྐྱབས)སུ་འགྲོ་བ་ཁོ་ནས་དགེ་བསྙེན་དུ་འགྱུར་རམ་ཞེ་ན།ཁ་ཆེ་པ་རྣམས་ན་རེ་སྡོམ་པ་མེད་པར་མི་འགྱུར་རོ་ཞེས་ཟེར་རོ།།འོ་ན་གང་མདོ་ལས་གསུངས་པ་ཇི་ལྟ་བུ་ཞེ་ན།འདི་ལ་འགལ་བ་མེད་དེ།འདི་aལྟར།དགེ་བསྙེན་ཉིད་དུ་ཁས་བླངས་པ།།དེ་ཁོ་ན་ལས།སྡོམ་པ་སྐྱེ་བར་འགྱུར་བ།དགེ་བསྙེན་དུ་ཁས་བླངས་པ་ཁོ་ནས་འདིའི་དགེ་བསྙེན་གྱི་སྡོམ་པ་སྐྱེ་བར་འགྱུར་རོ།།སྡོམ་པ་ཐོབ་ཀྱང་བསླབ་པའི་གཞི་རྣམས་ཤེས་པར་བྱ་བའི་ཕྱིར།བསྟན་པ་དགེ་སློང་བཞིན།aཇི་ལྟར་དགེ་སློང་དང་དགེ་ཚུལ་གྱི་སྡོམ་པ་ཐོབ་ཟིན་པ་ཤེས་པར་བྱ་བའི་ཕྱིར་ཁྱོད་ཀྱིས་འདི་དང་འདི་བསྡམ་
761. མོ་ཞེས་བསླབ་
762. པའི་གཞི་རྣམས་འཛིན་དུ་འཇུག་པ་ལྟར་དགེ་བསྙེན་ཡང་དེ་དང་འདྲ་བས་སྡོམ་པ་མེད་པའི་དགེ་བསྙེན་ནི་མེད་དོ།།གལ་ཏེ་ཐམས་ཅད་བསྡམས་པ་
763. ཡིན་ན།སྣ་aགཅིག་སྤྱོད་སོགས་ཇི་ལྟ་བུ།།གལ་ཏེ་དགེ་བསྙེན་ཐམས་ཅད་དགེ་བསྙེན་གྱི་སྡོམ་པ་ལ་གནས་པ་ཡིན་ནོ
764. །བཅོམ་ལྡན་འདས་ཀྱིས་སྣ་གཅིག་སྤྱོད་པ་དང་།ཕྱོགས་གཅིག་སྤྱོད་པ་དང་།ཕལ་ཆེར་སྤྱོད་པ་དང་།ཡོངས་སུ་རྫོགས་པར་སྤྱོད་པའི་དགེ་བསྙེན་ཞེས་གསུངས་པ་ཇི་ལྟ་aབུ་ཡིན།དེ་སྲུང་བ་ལས་གསུངས་ཞེས་གྲགས
765. །།གང་ཞིག་བསླབ་པའི་གཞི་གང་སྲུང་བར་བྱེད་པ་དེ་ནི་དེ་
766. སྤྱོད་པ་ཞེས་གསུངས་པར་ཟད་ཀྱི་ཐམས་ཅད་སྡོམ་པ་ལ་གནས་པར་
767. ནི་འདྲའོ།།སྡོམ་པ་ཐམས་ཅད་ཀྱང་།ཆུང་ངུ་ལ་སོགས་ཡིད་ཇི་བཞིན།ཆུང་ངུ་དང་འབྲིང་aདང་ཆེན་པོ་ཉིད་ནི་ཡང་དག་པར་ལེན་པའི་སེམས་ཀྱི་
768. དབང་གིས་སོ།།གང་ཞིག་སངས་རྒྱས་དང་།ཆོས་དང་།དགེ་འདུན་ལ་སྐྱབས་སུ་འགྲོ་བ་དེ་ཅི་ལ་སྐྱབས་སུ་འགྲོ་ཞེ་ན།གང་ཞིག་གསུམ་ལ་སྐྱབས་སུ་འགྲོ་སྟེ།སངས་རྒྱས་དགེ་འདུན་བྱེད་པའི་ཆོས།།མི་སློབ་aཔ་དང་གཉིས་ཀ་དང་།།མྱ་ངན་འདས་ལ་སྐྱབས་སུ་འགྲོ།།གང་ཞིག་སངས་རྒྱས་ལ་སྐྱབས་སུ་འགྲོ་བ་དེ་ནི་སངས་རྒྱས་སུ་བྱེད་པའི་ཆོས་མི་སློབ་པ་ལ་སྐྱབས་སུ་འགྲོ་བ་ཡིན་ནོ།།དེ་དག་ཀྱང་ཟད་པ་ཤེས་པ་ལ་སོགས་པ་འཁོར་དང་བཅས་པ་ཡིན་ནོ།།གཟུགས་aཀྱི་སྐུ་ནི་སྔ་མ་དང་ཕྱི་མར་ཡང་ཁྱད་པར་མེད་པའི་ཕྱིར་རོ།།གང་ཞིག་དགེ་འདུན་ལ་སྐྱབས་སུ་འགྲོ་བ་དེ་ནི་དགེ་འདུན་དུ་
769. བྱེད་པའི་ཆོས་སློབ་པ་དང་མི་སློབ་པ་ལ་སྐྱབས་སུ་འགྲོ་བ་ཡིན་ཏེ།གང་དག་འཐོབ་
770. པས་གང་ཟག་བརྒྱད་པོ་མི་ཕྱེད་པའི་ཕྱིར་དགེ་འདུན་དུ་འགྱུར་aབའོ།།གང་ཞིག་ཆོས་ལ་སྐྱབས་སུ་འགྲོ་བ་དེ་ནི་མྱ་ངན་ལས་འདས་པའི་ཆོས་སོ་སོར་བརྟགས་པས་འགོག་པ་ལ་སྐྱབས་སུ་འགྲོ་བ་ཡིན་ཏེ།བདག་གཞན་གྱི་རྒྱུད་ཀྱི་ཉོན་མོངས་པ་རྣམས་དང་
771. སྡུག་བསྔལ་ཞི་བར་མཚན་ཉིད་གཅིག་པ་ཉིད་ཀྱི་ཕྱིར་རོ།།དེ་aལྟ་ནའང་མཚན་ཉིད་ཐ་མི་དད་པའི་ཕྱིར་སངས་རྒྱས་དང་ཆོས་དང་དགེ་འདུན་ཐམས་ཅད་ལ་སྐྱབས་སུ་འགྲོའོ་ཞེས་གསུངས་པར་འགྱུར་རོ།།སྐྱབས་ཀྱི་དོན་ཀྱང་སྐྱོབ་པའི་དོན་ཡིན་ཏེ།དེ་ལ་བརྟེན་ནས་སྡུག་བསྔལ་ཐམས་ཅད་ལས་གཏན་དུ་ངེས་པར་ཐར་པའི་ཕྱིར་རོ།།ཡང་aཅིའི་ཕྱིར་སྡོམ་པ་གཞན་དག་ལ་ནི་མི་ཚངས་པར་སྤྱོད་པ་སྤོང་བའི་གཞི་རྣམ་པར་གཞག་ལ།དགེ་བསྙེན་ལ་ནི་འདོད་པས་ལོག་པར་གཡེམ་པ་སྤོང་བ་བསླབ་
772. པའི་གཞིར་རྣམ་པར་གཞག་ཅེ་ན།ལོག་གཡེམ་ཤིན་ཏུ་སྨད་ཕྱིར་དང་།།སླ་ཕྱིར་མི་བྱེད་ཐོབ་ཕྱིར་རོ།།འདོད་aཔས་
773. ལོག་པར་གཡེམ་པ་ནི་འཇིག་རྟེན་ན་ཤིན་ཏུ་སྨད་པ་ཡིན་ནོ།།ཁྱིམ་པ་དག་གིས་འདོད་པས་ལོག་པར་གཡེམ་པ་ལས་སྡོམ་པ་སླའི་འཕགས་པས་ཀྱང་འདོད་པ་ལ་
774. ལོག་པར་གཡེམ་པ་མི་བྱེད་པའི་སྡོམ་པ་ཐོབ་
775. བོ།།དེ་བས་ན་བསླབ་པའི་གཞི་འདི་ཉིད་རྣམ་པར་aགཞག་གོ།།གང་དག་དགེ་བསྙེན་ཡིན་བཞིན་དུ་ཡང་ཆུང་མ་ལེན་པར་བྱེད་ན།ཅི་དེ་དག་གིས་
776. དེ་དག་ལས་ཀྱང་།སྡོམ་པ་ཐོབ་པའམ།འོན་ཏེ་མིན་ཞེ་ན།ཉི་ཚེ་བའི་སྡོམ་པ་ཐོབ་པར་འགྱུར་དུ་འོང་བས་འཐོབ་བོ།།ཇི་ལྟར་སྡོམ་པ་ཉམས་པར་མི་འགྱུར་ཞེ་ན།འདི་ལྟར།aསྡོམ་པ་ཇི་ལྟར་ཁས་བླངས་བཞིན།།འཐོབ་ཀྱི་རྒྱུད་ལས་མ་ཡིན་ནོ།།འདི་དག་གི་སྡོམ་པ་ནི་ཇི་ལྟར་འདོད་པས་ལོག་པར་གཡེམ་པ་སྤོང་ངོ་ཞེས་ཁས་ལེན་པ་དེ་བཞིན་འཐོབ་བོ།།དེ་ལ་འདོད་ལོག་མེད་པས་སྡོམ་པ་ཉམས་པ་ཡང་མེད་དོ།།ཡང་ཅིའི་ཕྱིར་བརྫུན་དུ་སྨྲ་བ་aསྤོང་བ་ཁོ་ན་བསླབ་པའི་གཞིར་གཞག་ལ་ཕྲ་མ་ལ་སོགས་པ་ལས་ནི་མ་ཡིན་ཞེ་ན།རྒྱུ་གསུམ་པོ་དེ་དག་ཉིད་ཀྱི་ཕྱིར་ཏེ།བརྫུན་སྨྲ་ཤིན་ཏུ་སྨད་ཕྱིར་དང་།།སླ་ཕྱིར་མི་བྱེད་འཐོབ་ཕྱིར་རོ།།བསླབ་པ་ཐམས་ཅད་འདས་གྱུར་ན།།བརྫུན་དུ་ཐལ་བར་འགྱུར་བའི་ཕྱིར།།བསླབ་aཔ་ཐམས་ཅད་འདས་ན་དྲི་བར་བྱ་བ་ལ་བདག་གིས་དེ་ལྟ་བུ་མ་བྱས་སོ་ཞེས་བྱ་བ་འདི་ཉེ་བར་གནས་པར་འགྱུར་ཏེ།བརྫུན་དུ་སྨྲ་བར་ཐལ་བར་འགྱུར་བས་དེའི་
777. ཇི་ལྟར་འདས་པར་བྱས་ཀྱང་བདག་ཉིད་འཆགས་པར་འགྱུར་སྙམ་ནས་བརྫུན་དུ་སྨྲ་བ་ལས་ལྡོག་པར་བཤད་དོ།།ཡང་aཅིའི་ཕྱིར་བཅས་
778. པའི་ཁ་ན་མ་ཐོ་བ་ལས་མྱོས་པར་འགྱུར་བ་འཐུངས་པ་
779. ལས་གཞན་འདིའི་བསླབ་པའི་གཞི་རྣམ་པར་མ་བཞག་ཅེ་ན།བཅས་
780. པའི་ཁ་ན་མ་ཐོ་བ།།མྱོས་འགྱུར་ཉིད་ལས།ཅིའི་ཕྱིར་ཞེ་ན།གཞན་བསྲུང་ཕྱིར་རོ།།མྱོས་པར་འགྱུར་བ་འཐུངས་ན་aཡན་ལག་གཞན་དང་གཞན་དག་ཀྱང་མི་བསྲུང་
781. བར་འགྱུར་རོ།།ཅི་སྡོམ་པ་གསུམ་པོ་འདི་དག་གང་
782. ལས་གཅིག་འཐོབ།དེ་ལས་ལྷག་མ་དག་ཀྱང་འཐོབ་པ་མ་ཞེ་ན་མ་ཡིན་ནོ།།འོན་ཀྱང་།འདོད་གཏོགས་ཐམས་ཅད་གཉིས་ཀ་དང་།།དེ་ལྟར་དག་ལས་འཐོབ་པར་aའགྱུར།།འདོད་གཏོགས་ཞེས་བྱ་བ་ནི་སོ་སོར་ཐར་པའི་སྡོམ་པ་ཡིན་ནོ།།ཐམས་ཅད་ལས་ཞེས་བྱ་བ་ནི་སྦྱོར་བ་དང་དངོས་དང་མཇུག་ལས་སོ།།གཉིས་ཀ་ལས་ཞེས་བྱ་བ་ནི་སེམས་ཅན་སེམས་ཅན་མ་ཡིན་པར་སྟོན་པ་དང་།རང་བཞིན་དང་བཅས་པའི་ཁ་ན་མ་ཐོ་བ་ལས་aསོ།།སེམས་ཅན་གྱི་རྟེན་ལ་འཇུག་པའི་ཕྱིར་དུས་ད་ལྟར་གྱི་ཕུང་པོ་དང་ཁམས་དང་།སྐྱེ་མཆེད་ཁོ་ན་ལས་འཐོབ་ཀྱི་འདས་པ་དང་མ་འོངས་པ་དག་ལས་མ་ཡིན་ཏེ
783. །དེ་དག་ནི་སེམས་ཅན་དུ་མི་བགྲང་བའི་ཕྱིར་རོ།།བསམ་གཏན་ཟག་མེད་སྡོམ་པ་ནི།།དངོས་དང་དུས་ནི་aཐམས་ཅད་ལས།།བསམ་གཏན་དང་ཟག་པ་མེད་པའི་སྡོམ་པ་ནི་ལས་ཀྱི་ལམ་དངོས་ཁ་
784. ན་ལས་འཐོབ་ཀྱི་སྦྱོར་བ་དང་མཇུག་ལས་ཀྱང་མ་ཡིན་ན་བཅས་པའི་ཁོ་
785. ན་མ་ཐོ་བ་ལས་ལྟ་སྨོས་ཀྱང་ཅི་དགོས།དུས་ཐམས་ཅད་ཀྱི་ཕུང་པོ་དང་།ཁམས་དང་སྐྱེ་མཆེད་ལས་འཐོབ་བོ།།aཡང་ཅི་སྡོམ་པ་དང་སྡོམ་པ་མ་ཡིན་པ་དག་སེམས་ཅན་ཐམས་ཅད་དང་།ཡན་ལག་ཐམས་ཅད་དང་།རྒྱུ་ཐམས་ཅད་ཀྱིས་འཐོབ་བམ།འོན་ཏེ་བྱེ་བྲག་ཅི་ཡོད་ཅེ་ན།རེ་ཞིག་ངེས་པར།སྡོམ་པ་སེམས་ཅན་ཐམས་ཅད་ལས་འཐོབ་ལ།ཡན་ལག་རྒྱུ་ལ་aདབྱེ་བ་ཡོད།།དེ་ལ་དགེ་སློང་གི་སྡོམ་པ་ནི་ཐམས་ཅད་ལས་འཐོབ་
786. བོ།།དེ་ལས་གཞན་ནི་གཞི་
787. ལས་སོ།།ལས་ཀྱི་ལམ་རྣམས་ནི་
788. སྡོམ་པའི་ཡན་ལག་ལས་ཡིན་ནོ།།རྒྱུ་ལས་ཀྱང་རྣམ་གྲངས་ལ་ལས་ནི་ཐམས་ཅད་ཀྱིས་ཏེ།གལ་ཏེ་མ་ཆགས་པ་aདང་།ཞེ་སྡང་མེད་པ་དང་།གཏི་མུག་མེད་པ་རྒྱུ་ཡིན་ནའོ
789. །།ལ་ལ་ལས་ནི་གཅིག་གིས་ཏེ།།སེམས་ཆུང་ངུ་དང་འབྲིང་དང་ཆེན་པོ་དག་རྒྱུར་འདོད་པ་ཡིན་ནའོ།།སྡོམ་པ་མིན་པ་ཐམས་ཅད་དང་།།ཡན་ལག་ཀུན་ལས་རྒྱུས་མིན་
790. ནོ།།མ་ཚང་བའི་སྡོམ་པ་མ་ཡིན་པ་aཅན་ནི་མེད་དོ།།རྒྱུ་ཐམས་ཅད་ཀྱིས་ནི་མ་ཡིན་ཏེ།སེམས་ཆུང་ངུ་ལ་སོགས་པ་ཅིག་ཅར་དུ་མི་འབྱུང་བའི་ཕྱིར་རོ།།གང་དག་ལས་འཐོབ་པ་བཤད་ནས་ཇི་ལྟར་འཐོབ་པ་དེ་བརྗོད་པར་བྱ་སྟེ།སྡོམ་པ་མིན་པ་བྱ་བའམ།།ཁས་ལེན་པ་ལས་འཐོབ་པར་aའགྱུར།།དེའི་རིགས་སུ་སྐྱེས་པ་རྣམས་ཀྱིས་ནི་གསོད་པར་
791. སྦྱོར་བ་བྱ་བ་ལས་སྡོམ་པ་མ་ཡིན་པ་འཐོབ་བོ།།གཞན་གྱི་རིགས་སུ་སྐྱེས་པ་རྣམས་ནི་ལས་དེ་ཁས་ལེན་པ་ལས་སོ།།ལྷག་མའི་རྣམ་རིག་མིན་ཞིང་དང་།།ལེན་དུ་
792. གུས་པར་བྱེད་པས་འཐོབ།།གང་ཀུན་aདགའ་ར་བ་ལ་སོགས་པ་ཕུལ་བ་ཙམ་གྱིས་རྣམ་པར་རིག་བྱེད་མ་ཡིན་པ་སྐྱེ་བར་འགྱུར་བ་དེ་ལྟ་བུའི་ཞིང་ཡང་ཡོད་དོ།།ཡང་ན་སངས་རྒྱས་ལ་ཕྱག་མ་འཚལ་གྱི་བར་དུ་ཟས་མི་བཟའོ་
793. ཞེས་བྱ་བ་ལ་སོགས་པའི་ཡི་དམ་བཅས་པའམ།དགེ་བའམ་མི་དགེ་བ་གང་ལས་འདིའི་རྣམ་aཔར་རིག་བྱེད་མ་ཡིན་པ་སྐྱེ་བར་འགྱུར་བ་དེ་ལྟ་བུའི་གུས་པས་ལས་བྱེད་པ་ལས་སོ།།ཐོབ་པ་བཤད་ནས་གཏོང་བ་བརྗོད་པར་བྱ་སྟེ།བསླབ་པ་ཕུལ་དང་ཤི་འཕོས་དང་།།མཚན་གཉིས་དག་ནི་འབྱུང་བ་དང་།།རྩ་བ་ཆད་དང་མཚན་འདས་ལས།།སོ་སོར་ཐར་པའི་aའདུལ་བ་གཏོང་།།བསླབ་པའི་གཞི་རྣམས་ཀྱི་
794. མི་བརྡ་ཕྲད་པའི་དྲུང་དུ་བསམ་པ་ཐག་པ་ནས་སླར་ཕུལ་པ་དང་།རིས་མཐུན་བཏང་བ་དང་།མཚན་གཉིས་ཅིག་ཅར་བྱུང་བ་དང་།དགེ་བའི་རྩ་བ་ཀུན་དུ་ཆད་པ་ལས་སོ།།བསྙེན་གནས་ཀྱི་སྡོམ་པ་ནི་མཚན་མོ་aའདས་པ་ལས་ཀྱང་ངོ་།།ཁ་ཅིག་ལྟུང་བར་འགྱུར་ལས་སྨྲ།།གཞན་དག་ན་རེ་ལྟུང་བར་འགྱུར་བ་བཞི་ལས་གང་ཡང་རུང་བ་ཞིག་གིས་དགེ་སློང་དང་དགེ་སྦྱོང་གི་སྡོམ་པ་གཏོང་ངོ་ཞེས་ཟེར་རོ།།གཞན་དག་དམ་ཆོས་ནུབ་པ་ལས།།འདི་ལྟར་དམ་པའི་ཆོས་ནུབ་ན་aབསླབ་པའི་མཚམས་ཐམས་ཅད་དང་།།ལས་ཀྱི་མཐའ་རྣམས་མེད་པར་འགྱུར་རོ།།ཁ་ཆེ་རྣམས་ནི་བྱུང་བ་ལ།།བུ་ལོན་ནོར་
795. བཞིན་གཉིས་སུ་འདོད།།ཁ་ཆེ་བ་རྣམས་ན་རེ་རྩ་བའི་ལྟུང་བ་ལ་ཡང་དགེ་སློང་གི་སྡོམ་པ་གཏོང་བ་མེད་དོ།།ཅིའི་ཕྱིར་ཞེ་ན།ཕྱོགས་aགཅིག་ཉམས་པས་སྡོམ་པ་ཟད་པར་གཏོང་བ་ནི་མ་རིགས་
796. པའི་ཕྱིར་རོ།།འོན་ཀྱང་འདི་ལ་ཚུལ་ཁྲིམས་དང་འཆལ་བའི་ཚུལ་ཁྲིམས་གཉིས་ཀ་ཡང་ཡོད་དེ།དཔེར་ན་འགའ་ཞིག་ལ་ནོར་ཡང་བདོག་ལ་བུ་ལོན་ཡང་ཆགས་པ་བཞིན་ནོ།།ལྟུང་བ་
797. དེ་བཤགས་ན་ཚུལ་ཁྲིམས་aདང་ལྡན་པ་ཁོ་ནར་འགྱུར་རོ།།ཡང་བསམ་གཏན་དང་ཟག་པ་མེད་པའི་སྡོམ་པ་དག་ཇི་ལྟར་གཏོང་ཞེ་ན།བསམ་གཏན་གཏོགས་པའི་དགེ་བ་ནི།།ས་འཕོས་ཉམས་པ་དག་གིས་གཏོང་།།བསམ་གཏན་དུ་གཏོགས་པའི་དགེ་བ་ཐམས་ཅད་གཏོང་བ་ནི་གོང་མའམ་འོག་aཏུ་སྐྱེ་བ་སྟེ་ས་འཕོས་པ་ལས་སམ།སྙོམས་པར་འཇུག་པ་ལས་ཡོངས་སུ་ཉམས་པ་ལས་སོ།།ཇི་ལྟར་གཟུགས་སུ་གཏོགས་པ་ལྟར།།དེ་བཞིན་གཟུགས་མེད་གཏོགས་འཕགས་པ།།འབྲས་བུ་ཐོབ་སྦྱངས་ཉམས་པ་ལས།།དགེ་བ་ཟག་པ་མེད་པ་ནི་འབྲས་བུ་ཐོབ་aཔ་ལས་ལམ་སྔ་མ་གཏོང་བར་འགྱུར་རོ།།དབང་པོ་སྦྱངས་པ་ལས་དབང་པོ་རྟུལ་པོའི་ལམ་མོ།།ཡོངས་སུ་ཉམས་པ་ལས་ལམ་གོང་མའོ།།རེ་ཞིག་སྡོམ་པ་རྣམས་ནི་དེ་ལྟར་གཏོང་ངོ་།།སྡོམ་མིན་སྡོམ་པ་ཐོབ་
798. པ་དང་།།ཤི་དང་མཚན་གཉིས་བྱུང་བ་དང་
799. །།སྡོམ་aཔ་ཐོབ་པ་ལས་ནི་གལ་ཏེ་སྡོམ་པ་ཡང་དག་པར་བླངས་པས་སམ།།བསམ་གཏན་གྱི་སྡོམ་པ་ཐོབ་པ་ནའོ།།ལུས་བོར་
800. བའི་ཕྱིར་ཤི་བ་དང་།རྟེན་ཉམས་པའི་ཕྱིར་མཚན་གཉིས་བྱུང་བ་ལས་སོ།།བར་མ་ཤུགས་བླངས་བྱ་བ་དང་།།དོན་ཚེ་རྩ་བ་ཆད་པ་ལས།།aརབ་ཏུ་དང་བ་དང་ཉོན་མོངས་པའི་ཤུགས་གང་གིས་རྣམ་པར་རིག་བྱེད་མ་ཡིན་པ་འཕངས་པ་དེ་ཆད་
801. པ་དེ་ཡང་རྣམ་པར་ཆད་པར་འགྱུར་རོ།།གལ་ཏེ་ཡང་དག་པར་གཏོང་ན་
802. བླངས་པ་གཏོང་བ་ལས་སོ།།ཇི་ལྟར་བླངས་པ་མི་བྱེད་ན་བྱ་བ་རྣམ་པར་ཆད་པ་ལས་སོ།།aམཆོད་རྟེན་དང་།ཀུན་དགའ་ར་བ་དང་།གཙུག་ལག་ཁང་དང་།མལ་ཆ་དང་།སྟན་དང་།གོས་དང་།རྒྱན་ལ་སོགས་པའི་དངོས་པོའི་དོན་ཆད་པ་ལས་སོ།།ཚེ་ཆད་པ་ལས་ཀྱང་ངོ་།།གང་གི་ཚེ་དགེ་བའི་རྩ་བ་ཀུན་དུ་གཅོད་པར་བྱེད་པ་རྩོམ་པ་ན་
803. ཡང་ངོ་།།དེ་ལྟར་aན་བར་མའི་རྣམ་པར་རིག་བྱེད་མ་ཡིན་པ་གཏོང་བར་འགྱུར་རོ།།འདོད་གཏོགས་དགེ་བ་གཟུགས་མིན་ནི།།རྩ་ཆད་གོང་དུ་སྐྱེས་པ་ལས།།དགེ་བའི་རྩ་བ་ཀུན་དུ་ཆད་པའམ།གཟུགས་དང་།གཟུགས་མེད་པའི་ཁམས་སུ་སྐྱེ་བ་ལས་སོ།།ཉོན་མོངས་པ་ཅན་གཟུགས་aམིན་ནོ།།གཉིས་
804. པོ་སྐྱེས་པས་རྣམ་ཉམས་འགྱུར།།ཉེ་བའི་ཉོན་མོངས་པའི་རྣམ་པ་གང་གི་སྤོང་བའི་ལམ་གང་ཡིན་པ་དེས་འདི་འཁོར་དང་བཅས་པ་ཡོངས་སུ་སྤོང་བར་བྱེད་ཀྱི་གཞན་དུ་ནི་མ་ཡིན་ནོ།།ཡང་སྡོམ་པ་མ་ཡིན་པ་དང་།སྡོམ་པ་ནི་སེམས་ཅན་གང་དག་
805. ལ་ཡོད་ཅེ་aན།ཟ་མ་མ་ནིང་སྒྲ་མི་སྙན།།མཚན་གཉིས་མ་གཏོགས་མི་རྣམས་ལ།།སྡོམ་མིན་སྡོམ་པའང་དེ་བཞིན་ལ།།ལྷ་ལའང་
806. །བྱང་གི་
807. སྒྲ་མི་སྙན་པ་རྣམས་ལ་ནི་ཡང་དག་པར་ལེན་པ་དང་།ཏིང་ངེ་འཛིན་མེད་པའི་ཕྱིར་དང་།སྡིག་པ་བྱ་
808. བའི་བསམ་པ་མེད་པའི་ཕྱིར་སྡོམ་པ་དང་aསྡོམ་པ་མ་ཡིན་པ་མེད་དོ།།ངན་སོང་རྣམས་ལ་ཡང་གང་དང་ལྡན་པ་དང་།གང་མེད་པས་སྡོམ་པ་དང་སྡོམ་པ་མ་ཡིན་པ་དག་ཏུ་འགྱུར་བ་ངོ་ཚ་ཤེས་པ་དང་ཁྲེལ་ཡོད་པ་ཤས་ཆེན་པོ་མེད་དོ།།ཟ་མ་ལ་སོགས་པ་དེ་དག་གི་
809. ལུས་དེ་ལྟ་བུ་གང་ལ་སྡོམ་པ་མ་ཡིན་པ་མི་སྐྱེ་ལ།སྡོམ་པ་aཡང་ངོ་།།དེ་ལ་ཡང་།མི་རྣམས་ལ་གསུམ་མོ།།མི་རྣམས་ལ་ནི་སོ་སོར་ཐར་པའི་སྡོམ་པ་ལ་སོགས་པ་ཐམས་ཅད་ཡོད་དོ།།འདོད་དང་གཟུགས་སྐྱེས་ལྷ་རྣམས་ལ།།བསམ་གཏན་སྐྱེས་ཡོད།བསམ་གཏན་གྱི་སྡོམ་པ་ནི་འདོད་པ་དང་གཟུགས་ཀྱི་ཁམས་སུ་སྐྱེས་པའི་aལྷ་རྣམས་ཁོ་ན་ལ་ཡོད་དོ།།ཟག་མེད་ནི།བསམ་གཏན་ཁྱད་པར་འདུ་ཤེས་མེད།།སེམས་ཅན་མ་གཏོགས་གཟུགས་མེད་ན་འང་།།འདོད་པ་དང་གཟུགས་ཀྱི་ཁམས་སུ་སྐྱེས་པ་རྣམས་ལ་
810. ཡང་ཡོད་དོ
811. །།བསམ་གཏན་ཁྱད་པར་ཅན་དང་།འདུ་ཤེས་མེད་པའི་སེམས་ཅན་དུ་aསྐྱེས་པ་མ་གཏོགས་སོ།།གཟུགས་མེད་པར་སྐྱེས་པ་རྣམས་ལ་ཡང་ལྡན་པ་ཁོ་ནའི་སྒོ་ནས་ཡོད་དོ།།འདི་མན་ཆད་ནི་མདོ་ལས་བསྟན་པའི་ལས་རྣམ་པར་བཤད་པ་བརྩམ་མོ།།ལས་ནི་དགེ་བ་ལ་སོགས་པ་བསམ་
812. སྟེ།དེ་ལ།ལས་བདེ་མི་བདེ་དང་གཞན་ནི།།
813. བདེ་
814. བའི་ལས་ནི་aདགེ་བ་སྟེ།།འབྲས་བུ་ཡིད་དུ་འོང་བ་དང་།།མྱ་ངན་ལས་འདས་པ་ཐོབ་བར་བྱེད་པ་གང་ཡིན་པའོ།།མི་དགེ་བའི་ལས་ནི་མི་དགེ་བ་སྟེ་དེ་ལས་བཟློག་པའོ།།དེ་དག་ལས་གཞན་
815. བདེ་བ་ཡང་མ་ཡིན་པ་ལ་མི་བདེ་བ་ཡང་མ་ཡིན་པ་ནི་ལུང་དུ་མ་བསྟན་པ་ཞེས་བྱ་བའི་ཐ་ཚིག་གོ།།བསོད་aནམས་བསོད་ནམས་མིན་མི་གཡོ།།བདེ་བ་མྱོང་འགྱུར་ལ་སོགས་གསུམ།།དེ་ལ།བསོད་ནམས་འདོད་ཁམས་དགེ་བའི་ལས།།མིག་ཡོ(་མི་གཡོ)གོང་མ་ལས་སྐྱེས་པའི།།དགེ་བའི་
816. ཞེས་བྱ་བར་སྦྱར་ཏེ།གཟུགས་དང་གཟུགས་མེད་པ་ན་སྤྱོད་པའི་ལས་དགེ་བ་ནི་མི་གཡོ་བ་ཡིན་ནོ།།ཅིའི་aཕྱིར་ཞེ་ན།གང་ཕྱིར་ས་ནི་དེ་དག་ཏུ།།ལས་རྣམ་
817. སྨིན་ཕྱིར་མི་གཡོའི་ཕྱིར།།འདོད་པ་ན་སྤྱོད་པའི་ལས་ནི་རྣམ་པར་སྨིན་པའི་ཕྱིར་གཡོ་སྟེ།།འགྲོ་བ་གཞན་གྱི་ལས་འགྲོ་བ་གཞན་དུ་རྣམ་པར་སྨིན་པར་འགྱུར་ལ།ལྷའི་རིས་གཞན་གྱི་ཡང་ལྷའི་རིས་གཞན་ལའོ།།བསོད་ནམས་མ་aཡིན་པའི་ལས་ནི་མི་དགེ་བའོ་ཞེས་འཇིག་རྟེན་ཉིད་དུ་གྲགས་སོ།།བསོད་ནམས་ལ་སོགས་པའི་ལམ་བསྟན་ཟིན་ཏོ།།བསམ་གཏན་གསུམ་པའི་བར་དགེ་བ་དང་།བདེ་བ་མྱོང་འགྱུར།ས་འདི་ནི་ཚོར་བའི་ཡིན་ཏེ།འདི་ལྟ་སྟེ།འདོད་པའི་ཁམས་དང་བསམ་གཏན་གསུམ་མོ།།དེ་ཡན་aཆད།སྡུག་མིན་བདེ་མིན་མྱོང་འགྱུར་བ།།དགེ་བ་ཞེས་བྱ་བར་སྦྱར་ཏེ།བསམ་གཏན་གསུམ་པ་ཡན་ཆད་ཀྱི་ལས་དགེ་བ་ནི་བདེ་བ་ཡང་མ་ཡིན་སྡུག་བསྔལ་བ་
818. ཡང་མ་ཡིན་པ་མྱོང་བ་ཡིན་ནོ།།སྡུག་བསྔལ་མྱོང་འགྱུར་འདིའི་མི་དགེ།འདོད་པའི་ཁམས་ཁོ་ནའི་མི་དགེ་བའི་ལས་ནི་སྡུག་aབསྔལ་གྱི་ཚོར་བ་མྱོང་བའོ།།འོག་ནའང་བར་མ་ཡོད་དོ་ཞེས།།ཁ་ཅིག་ཟེར་ཏེ།ཅིའི་ཕྱིར་ཞེ་ན།གང་གི་ཕྱིར།བསམ་གཏན་ཁྱད་པར་རྣམ་སྨིན་ལས།།དེ་ལྟ་མ་ཡིན་ན་བསམ་གཏན་ཁྱད་པར་ཅན་གྱི་ལས་ཀྱི་རྣམ་པར་སྨིན་པ་མེད་པའམ།ལས་གང་གིས་ཀྱང་བསམ་aགཏན་ཁྱད་པར་ཅན་དུ་སྨིན་པར་མི་འགྱུར་རོ།།སྔ་ཕྱི་མེད་གསུམ་སྨིན་འདོད་ཕྱིར།།འདོད་པའི་ཁམས་ལས་གཞན་ན་
819. ནི་ལས་གསུམ་གྱི་རྣམ་པར་སྨིན་པ་དག་ཅིག་ཅར་དུ་ལྡན་པ་མེད་དེ།བདེ་བ་མྱོང་བར་འགྱུར་བ་ནི་གཟུགས་སོ།།སྡུག་བསྔལ་མྱོང་བར་འགྱུར་བ་ནི་སེམས་དང་།aསེམས་ལས་བྱུང་བ་རྣམས་སོ།།བདེ་བ་ཡང་མ་ཡིན་སྡུག་བསྔལ་བ་ཡང་མ་ཡིན་པ་མྱོང་བ་ནི་མི་ལྡན་པའི་འདུ་བྱེད་རྣམས་ཏེ།དེའི་ཕྱིར་ཡང་འོག་ན་བར་མ་ཡོད་དོ།།ཇི་ལྟར་ན་ཚོར་བའི་རང་བཞིན་མ་ཡིན་པའི་ལས་བདེ་བ་མྱོང་བར་འགྱུར་ཞེས་བྱ་ཞེ་ན།འདི་ལ་འགལ་བ་མེད་དེ།aགང་གི་ཕྱིར།ངོ་བོ་ཉིད་དང་མཚུངས་ལྡན་དང་།།དམིགས་པ་དང་ནི་རྣམ་སྨིན་དང་།།མངོན་སུམ་དུ་ནི་གྱུར་པ་ལས།།མྱོང་འགྱུར་རྣམ་པ་ལྔ་ཡིན་ནོ།།དེ་ལ་ངོ་བོ་ཉིད་ཀྱིས་མྱོང་བར་འགྱུར་བ་ནི་ཚོང་བ་རྣམས་སོ།།མཚུངས་པར་ལྡན་པས་མྱོང་བར་འགྱུར་བ་ནི་རེག་པ་སྟེ།བདེ་aབ་མྱོང་བར་འགྱུར་བའི་རེག་པ་ཞེས་བྱའོ།།དམིགས་པ་མྱོང་བར་འགྱུར་བ་ནི་ཡུལ་རྣམས་ཏེ།ཇི་སྐད་དུ།མིག་གིས་གཟུགས་རྣམས་མཐོང་ནས་གཟུགས་སོ་སོར་ཡང་དག་པར་མྱོང་བ་ཞེས་བྱའོ།།རྣམ་པར་སྨིན་པ་མྱོང་བར་འགྱུར་བ་ནི་ལས་ཡིན་ཏེ།མཐོང་བའི་ཆོས་ལ་མྱོང་བར་འགྱུར་aབའི་ལས་ཞེས་བྱའོ།།མངོན་སུམ་དུ་གྱུར་པ་མྱོང་བར་འགྱུར་བ་ནི་ཇི་སྐད་དུ།གང་གི་ཚེ་བདེ་བའི་ཚོར་བ་ཉམས་སུ་མྱོང་བའོ།།དེ་བས་ན་རྣམ་པར་སྨིན་པ་ཉམས་སུ་མྱོང་བར་འགྱུར་བ་ཡིན་པའི་ཕྱིར་ལས་ཀྱང་བདེ་བ་མྱོང་བར་འགྱུར་བ་ཞེས་བྱ་བ་ལ་སོགས་པར་བརྗོད་དོ།།དེ་ཡང་ངེས་aདང་མ་ངེས་པ།།མཐོང་བའི་ཆོས་ལ་སོགས་པ་ལ།།མྱོང་འགྱུར་ཕྱིར་ན་ངེས་རྣམ་གསུམ།།དེ་ནི་མ་ངེས་པ་དང་བཅས་པ་རྣམ་པ་བཞི་ཡིན་ནོ།།ཁ་ཅིག་ལས་རྣམ་ལྔ་ཞེས་ཟེར།།མྱོང་པར་འགྱུར་བ་མ་ངེས་པ་ལ་རྣམ་པར་སྨིན་པ་
820. ངེས་པ་དང་མ་ངེས་པ་རྣམ་པ་གཉིས་སུ་ཕྱེ་ནས་aསོ།།གཞན་དག་མུ་ནི་བཞི་ཞེས་ཟེར།།གནས་སྐབས་ངེས་ལ་རྣམ་པར་སྨིན་པ་
821. མ་ངེས་པ་ཡང་ཡོད་དེ།མཐོང་བའི་ཆོས་ལ་སོགས་པ་ལ་མྱོང་བར་འགྱུར་ལ།རྣམ་པར་སྨིན་པ་ནི་མ་ངེས་པའི་ལས་གང་ཡིན་པའོ།།རྣམ་པར་སྨིན་པ་
822. ངེས་ལ་གནས་སྐབས་དག་ཏུ་མ་ཡིན་པ་ཡང་aཡོད་དེ།དེ་ལས་བཟློག་པའོ།།གཉིས་ཀ་ཡང་ཡོད་པ་དང་།གཉིས་ཀ་མེད་པ་ཞེས་བྱ་བ་བཤད་པའི་རྗེས་སུ་འབྲངས་ནས་ཤེས་པར་བྱའོ།།ལས་བཞི་པོ་དེ་དག་ལས།།གསུམ་གྱིས་རིས་ནི་འཕེན་པར་བྱེད།།མཐོང་བའི་ཆོས་ལ་མྱོང་བར་གྱུར་པའི་
823. ལས་ཀྱིས་ནི་རིས་aམཐུན་པ་འཕེན་པར་མི་བྱེད་པའི་ཕྱིར་རོ།།ཁམས་གང་ངམ་
824. འགྲོ་བ་གང་ན་ལས་ཀྱི་འཕེན་པ་དུ་ཞིག་ཡོད་ཅེ་ན།ཐམས་ཅད་ན་ནི་འཕེན་པ་བཞི།།ཐམས་ཅད་དུ་ལས་བཞི་འཕེན་ཏེ།།དགེ་བའམ་མི་དགེ་བ་ཅི་རིགས་པར་རོ།།སྤྱིར་བསྟན་པ་འདིའི་དམིགས་ཀྱིས་aབསལ་བ་ནི་འདི་ཡིན་ཏེ།དམྱལ་བ་ན་ནི་དགེ་བའི་གསུམ།།མཐོང་བའི་ཆོས་ལ་མྱོང་བར་འགྱུར་བ་ནི་མེད་དེ།དེ་ན་དགེ་བའི་རྣམ་པར་སྨིན་པའི་སྐབས་མེད་པའི་ཕྱིར་རོ།།གང་ལས་འདོད་ཆགས་བྲལ་བརྟན་པའི།།བྱིས་པ་དེར་སྐྱེས་མྱོང་མི་བྱེད།།སོ་སོའི་སྐྱེ་བོ་ཡོངས་aསུ་མི་ཉམས་པའི་ཆོས་ཅན་ཞིག་ན།དེ་ནི་ས་གང་ལས་འདོད་ཆགས་དང་བྲལ་བ་དེར་སྐྱེས་ནས་མྱོང་བར་འགྱུར་བའི་ལས་ནི་མི་བྱེད་དོ།།འཕགས་པ་གཞན་དུའང་མྱོང་མི་བྱེད།།བརྟན་
825. པ་ཞེས་བྱ་བར་སྦྱར་ཏེ།དེ་ནི་དེར་ལན་གྲངས་གཞན་དུ་མྱོང་བར་འགྱུར་བའི་ལས་ཀྱང་མི་བྱེད་aདོ།།འདོད་རྩེའི་མི་བརྟན་
826. པ་ཡང་མིན།།འདོད་པའི་ཁམས་སམ་སྲིད་པའི་རྩེ་མོ་ལས་འདོད་ཆགས་དང་བྲལ་བའི་འཕགས་པ་ནི་དེར་སྐྱེས་ནས་མྱོང་བར་འགྱུར་བ་དང་།ལན་གྲངས་
827. གཞན་ལ་མྱོང་བར་འགྱུར་བའི་ལས་བྱེད་པ་ནི་རུང་བ་མ་ཡིན་ནོ།།དེ་ནི་དེའི་ཚེ་འབྲས་བུ་ལས་aཡོངས་སུ་ཉམས་པ་ཡིན་ལ།འབྲས་བུ་ལས་ཡོངས་སུ་ཉམས་པ་ལ་ཡང་འཆི་བ་མེད་དོ།།ཅི་སྲིད་པ་བར་མ་ལ་ཡང་ལས་ཀྱིས་
828. འཕེན་པ་ཡོད་དམ་ཞེ་ན།སྨྲས་པ།ཡོད་དེ།སྲིད་པ་བར་མ་འདོད་ཁམས་སུ།།འཕེན་པ་རྣམ་པ་ཉི་ཤུ་གཉིས།།ཇི་ལྟར་བྱས་པས་ཤེ་ན།ནུར་aནུར་པོ་དང་།མེར་མེར་པོ་དང་།ནར་ནར་པོ་དང་།གོར་གོར་པོ་དང་།རྐང་ལག་འགྱུས་པའི་གནས་སྐབས་ལྔ་དང་།བྱིས་པ་དང་།གཞོན་ནུ་དང་།དར་ལ་བབ་པ་དང་།དར་ལ་
829. ཡོལ་བ་དང་།རྒན་པོའི་གནས་སྐབས་ལྔ་དང་།གནས་སྐབས་བཅུ་པོ་འདི་aདག་ལ་
830. ཉམས་སུ་མྱོང་བ་དང་།སྲིད་པ་བར་མར་ཉམས་སུ་མྱོང་བར་ངེས་པ་དང་མ་ངེས་པ་རྣམ་པ་ཉི་ཤུ་རྩ་གཉིས་འཕེན་པར་བྱེད་དོ།།དེ་ནི་མཐོང་ཆོས་འབྲས་བུ་ཡིན།།དེ་ནི་རིས་གཅིག་ཁོ་ན་ཡིན།།དེ་ནི་རིས་མཐུན་པ་གཅིག་ཁོ་ན་ཡིན་ཏེ།སྲིད་པ་བར་མ་གང་ཡིན་པ་དང་།དེའི་aརྒྱུ་ལས་བྱུང་བ་གནས་སྐབས་བཅུ་པོ་གང་དག་ཡིན་པ་དེ་ནི་ལས་གཅིག་གིས་འཕངས་པ་ཡིན་ནོ།།དེའི་ཕྱིར་མཐོང་བའི་ཆོས་ཀྱི་མྱོང་བ་ཁོ་ན་ཡིན་ནོ།།ཡང་ངེས་པའི་ལས་ཅི་འདྲ་བར་རིག་པར་བྱ་ཞེ་ན།ཉོན་མོངས་རབ་དང་དྲག་པོ་དང་།།ཡོན་ཏན་ཞིང་དང་རྒྱུན་ཆགས་སུ།།aབྱས་པ་གང་ཞིག་ཡིན་པ་དང་།།ཕ་མ་གསོད་
831. གང་དེ་ངེས་སོ།།ཉོན་མོངས་པ་དྲག་པོས་བྱས་པའི་ལས་གང་ཡིན་པ་དང་།རབ་ཏུ་དང་བ་དྲག་པོས་བྱས་པ་དང་།གང་རྒྱུན་དུ་བྱེད་པ་དང་།ཡོན་ཏན་གྱི་ཞིང་ལ་བྱེད་པ་དེ་ནི་ངེས་པ་ཡིན་པར་རིག་པར་བྱ་སྟེ།ཡོན་ཏན་གྱི་ཞིང་ནི་དཀོན་མཆོག་aགསུམ་དང་།འབྲས་བུ་དང་སྙོམས་པར་འཇུག་པ་ཁྱད་པར་ཅན་ཐོབ་པའི་གང་ཟག་གོ།།དེ་ལ་ཉོན་མོངས་པ་དང་རབ་ཏུ་དང་བ་དྲག་པོ་དང་།རྒྱུན་དུ་བྱེད་པ་མེད་པར་ཡང་དགེ་བའམ་མི་དགེ་བ་དང་།ཕ་མ་གསོད་པ་ཡང་ངེས་པར་འགྱུར་རོ།།མཐོང་བའི་ཆོས་ལ་མྱོང་བའི་ལས་ཅི་འདྲ་aབ་ཞེ་ན།མཐོང་ཆོས་འབྲས་བུ་ཅན་གྱི་ལས།།ཞིང་དང་བསམ་པའི་ཁྱད་པར་ལས།།མཐོང་བའི་ཆོས་ལ་མྱོང་བར་འགྱུར་བའི་ལས་ཞིང་གི་ཁྱད་པར་ལས་འགྱུར་རོ།།བསམ་པའི་ཁྱད་པར་ལས་ཀྱང་ངོ་།།ཡང་།ས་དེའི་འདོད་ཆགས་གཏན་བྲལ་ཕྱིར།།ཡང་དགེ་བའམ་aམི་དགེ་བའི་ལས་ས་གང་ཡིན་པ་དེ་ལས་གཏན་དུ་འདོད་ཆགས་དང་བྲལ་བ་ཡིན་པའི་ཕྱིར་དེ་མཐོང་བའི་ཆོས་ལ་མྱོང་བར་འགྱུར་རོ།།ལས་ཇི་ལྟ་བུ་ཞིག་ཅེ་
832. ན།རྣམ་སྨིན་ངེས་པ་གང་ཡིན་པའོ།།དེའི་ངེས་པ་འདི་ཡིན་ཏེ།གནས་སྐབས་ངེས་པའི་ཡང་མ་ཡིན་ལ་མ་ངེས་པའི་ཡང་མ་aཡིན་ནོ།།གང་ངེས་པར་མྱོང་པའི་ཞིང་དེ་ཁོ་ན་ཅི་མཐོང་བའི་ཆོས་ལ་མྱོང་བ་ཡིན་ཞེ་ན།ཡིན་ཏེ།དེ་དང་གང་ཟག་ཁྱད་པར་ཅན་གཞན་ཡང་འདི་ལྟ་སྟེ།གང་དག་འགོག་བྱམས་ཉོན་མོངས་མེད།།མཐོང་དང་དགྲ་བཅོམ་འབྲས་ལངས་པ།།དེ་ལ་ཕན་གནོད་བྱས་པ་ཡིས
833. །།འབྲས་aབུ་འཕྲལ་དུ་མོང་བར་འགྱུར།།འགོག་པའི་སྙོམས་པར་འཇུག་པ་ལས་ལངས་པ་ནི་སྙོམས་པར་འཇུག་པ་མྱ་ངན་ལས་འདས་པ་དང་འདྲ་བའི་ཕྱིར་སེམས་མཆོག་ཏུ་ཞི་བ་འཐོབ་པོ།།ཉོན་མོངས་པ་མེད་པ་ལས་ལངས་པའི་རྒྱུ་ནི་སེམས་ཅན་ཚད་མེད་པ་ལ་ཉོན་མོངས་པ་མེད་པ་དང་ལྡན་པའི་ལྷག་པའི་aབསམ་པ་དང་རྗེས་སུ་འབྲེལ་པ་དང་།ཤིན་ཏུ་གསལ་བའི་བསོད་ནམས་ཚད་མེད་པས་ཡོངས་སུ་བསྒོམ་པ་དང་།རྗེས་སུ་འབྲེལ་པ་ཡིན་ནོ།།བྱམས་པ་ལས་ལངས་པ་ཡང་དེ་དང་འདྲའོ།།མཐོང་བའི་ལམ་ལས་ལངས་པའི་རྒྱུད་ནི་མཐོང་བས་སྤང་བར་བྱ་བ་མ་ལུས་པ་སྤངས་བའི་ཕྱིར་aགནས་ཡོངས་སུ་གྱུར་པ་སར་པ་ཡིན་པས་དྲི་མ་མེད་བ་ཡིན་ནོ།།དེ་བཞིན་དུ་དགྲ་བཅོམ་པའི་འབྲས་བུ་ལས་ལངས་པའི་རྒྱུད་ནི་བསྒོམ་པས་
834. སྤང་པར་བྱ་བ་མ་ལུས་པར་སྤངས་པས་སོ།།རྣམ་པར་སྨིན་པའི་གཙོ་བོ་ནི་ཚོར་བ་ཡིན་པས་དེའི་ཕྱིར་འདི་དཔྱད་པར་བྱ་སྟེ།རྣམ་པར་རྟོག་aཔ་མེད་པ་ཡི།།དགེ་བའི་ལས་ཀྱི་རྣམ་སྨིན་ནི།།སེམས་ཀྱི་ཚོར་བ་ཁོ་ནར་འདོད།།རྣམ་པར་རྟོག་པ་མེད་པའི་ལས་ནི་བསམ་གཏན་ཁྱད་པར་ཅན་ནས་སྲིད་པའི་རྩེ་མོའི་
835. བར་དག་ན་ཡོད་དེ།དགེ་བའི་ལས་རྣམ་པར་རྟོག་པ་མེད་པ་དེའི་རྣམ་པར་སྨིན་པ་ནི་སེམས་ཀྱི་ཚོར་བ་ཁོ་ན་ཡིན་aནོ།།མི་དགེ་བའི་ནི་ལུས་ཀྱི་ཡི
836. །།སེམས་ཀྱི་སྡུག་བསྔལ་གྱི་ཚོར་བ་ནི་ཡིད་མི་བདེ་བ་ཡིན་ཏེ།དེ་ཡང་རྣམ་པར་སྨིན་པ་མ་ཡིན་ནོ།།དེའི་ཕྱིར་རྣམ་པར་སྨིན་པ་ནི་ལུས་ཀྱི་ཡིན་ནོ།།འོ་ན་སེམས་ཅན་རྣམས་ཀྱི་སེམས་གཡེང་པར་
837. གྱུར་པ་གང་ཡིན་པ་དེ་ནི་སེམས་གང་ལ་aཞེ་ན།རྣམ་པར་རྟོག་པའི་ཕྱིར་ལྔ་དག་ལས་མ་ཡིན་ཏེ།གཡེངས་
838. པའི་སེམས་ནི་ཡིད་སེམས་ལ།།དེ་ནི་ལས་ཀྱི་རྣམ་སྨིན་སྐྱེས།།གང་ཞིག་གསང་སྔགས་ཀྱི་སྦྱོར་བ་ལ་སོགས་པས་ཕ་རོལ་པོའི་སེམས་གཡེང་པར་
839. བྱེད་པའི་ལས་དེའི་རྣམ་པར་སྨིན་པས་ཚེ་ཕྱི་མ་ལ་aསེམས་གཡེང་བར་
840. འགྱུར་རོ།།སྐྲག་གནོད་མ་ཉམས་མྱ་ངན་གྱིས།།མི་མ་ཡིན་པ་ལ་སོགས་པའི་འཇིགས་
841. པས་སམ།ཁམས་མི་མཉམ་
842. པས་སམ།ཉེ་དུ་ཤི་བ་ལ་སོགས་པའི་མྱ་ངན་གྱིས་
843. སེམས་གཡེང་
844. བར་འགྱུར་རོ།།གལ་ཏེ་ཡིད་aཀྱི་རྣམ་པར་ཤེས་བ་གཡེང་བར་
845. འགྱུར་བ་སེམས་གཡེངས་པ་ཡང་ལས་ཀྱི་རྣམ་པར་སྨིན་པ་ལས་སྐྱེས་པ་ཡིན་ན་གོ།།ཇི་ལྟར་སེམས་ཀྱི་ཚོར་བ་རྣམ་པར་སྨིན་པ་མ་ཡིན་པར་འགྱུར་ཞེ་ན།སེམས་དེ་ཉིད་རྣམ་པར་སྨིན་པ་ཡིན་ནོ་
846. ཞེས་མི་ཟེར་རོ།།དེ་ལྟ་མོད་ཀྱི་འབྱུང་བ་ཆེན་aཔོ་རྣམས་འཁྲུགས་པ་གང་ཡིན་པ་དེ་རྣམ་པར་སྨིན་པ་ཡིན་
847. ལ།དེ་ལས་སྐྱེས་པས་དེའི་ཕྱིར་རྣམ་པར་སྨིན་པ་ཡིན་ནོ།།སེམས་གཡེངས་པ་དེ་ཡང་།སྒྲ་མི་སྙན་མིན་འདོད་ལྡན་རྣམས།།སྒྲ་མི་སྙན་པ་མིན་པ་འདོད་པ་དང་ལྡན་པ་རྣམས་ནི་ལྷ་དག་གི་ནང་དུ་ཡང་ལྷ་སྨྱོན་པ་ཡོད་ན་མི་aདང་ངན་སོང་རྣམས་ལྟ་སྨོས་ཀྱང་ཅི་དགོས།ཡང་གསུམ་སྟེ།ཡོན་པོ་དང་།སྐྱོན་དང་།སྙིགས་མ་དག་ཀྱང་གསུངས་ཏེ།དེ་ལ།ཡོན་སྐྱོན་སྙིགས་མར་གསུངས་པ་ནི།།གཡོ་དང་ཞེ་སྡང་འདོད་ཆགས་སྐྱེས།།ལུས་ངག་ཡིད་ཀྱི་ལས་གཡོ་ལས་སྐྱེས་པ་ནི་ལུས་ལ་སོགས་པ་aཡོན་པོར་བཤད་དེ།གྱ་གྱུའི་རྒྱུ་ལས་བྱུང་བ་ཡིན་པའི་ཕྱིར་རོ།།ལུས་ལ་སོགས་པའི་ལས་ཞེ་སྡང་ལས་སྐྱེས་པ་སྐྱོན་དུ་བཤད་དེ།སྡང་བའི་རྒྱུ་ལས་བྱུང་བའི་ཕྱིར་རོ།།ལུས་ལ་སོགས་པའི་ལས་འདོད་ཆགས་ལས་སྐྱེས་པ་ནི་སྙིགས་མར་
848. བཤད་དེ།ཆགས་པའི་རྒྱུ་ལས་བྱུང་aབ་ཡིན་པའི་ཕྱིར་རོ།།དཀར་གནག་ལ་སོགས་བྱེ་བྲག་གིས།།ལས་ནི་རྣམ་པ་བཞི་ཡིན་ནོ།།དེ་ལ།མི་དགེ་གཟུགས་དང་འདོད་གཏོགས་པའི།།དགེ་བ་ཉིད་ནི་རིམ་བཞིན་དུ།།གནག་དང་དཀར་དང་གཉིས་ཀའི་ལས།།དེ་ཟད་བྱེད་པ་
849. ཟག་མེད་ཡིན།།མི་དགེ་བ་ནི་གཅིག་ཏུ་aགནག་པ་ཡིན་ལ།ཡིད་དུ་མི་འོང་བའི་ཕྱིར་རྣམ་པར་སྨིན་པ་ཡང་ཡིན་ནོ།།གཟུགས་སུ་གཏོགས་པའི་དགེ་བ་ནི་མི་དགེ་བ་དང་མ་འདྲེས་པའི་ཕྱིར་གཅིག་ཏུ་དཀར་བ་ཡིན་ལ།ཡིད་དུ་འོང་བའི་ཕྱིར་རྣམ་པར་སྨིན་པ་དཀར་བ་ཡིན་ནོ།།འདོད་པར་གཏོགས་པའི་དགེ་བ་ནི།།མི་དགེ་བ་aདང་འདྲེས་པའི་ཕྱིར་དཀར་གནག་ཡིན་ལ།རྣམ་པར་སྨིན་པ་འདྲེས་པའི་ཕྱིར་རྣམ་པར་སྨིན་པ་ཡང་དཀར་གནག་ཡིན་ནོ།།འདི་ནི་རྒྱུད་ཀྱི་སྒོ་ནས་རྣམ་པར་གཞག་གི་ངོ་བོ་ཉིད་ཀྱི་སྒོ་ནས་ནི་མ་ཡིན་ནོ།།ཟག་པ་མེད་པའི་ལས་ནི་ལས་གསུམ་པོ་དེ་དག་ཟད་པར་བྱེད་པ་ཡིན་ནོ།།དེ་ནི་aཉོན་མོངས་པ་ཅན་མ་ཡིན་པའི་ཕྱིར་མི་གནག་པའོ།།རྣམ་པར་སྨིན་པ་དཀར་པོ་ཉིད་མེད་པའི་ཕྱིར་མི་དཀར་བའོ།།འཇུག་པ་དང་འགལ་
850. བས་ཁམས་སུ་མ་གཏོགས་པའི་ཕྱིར་རྣམ་པར་སྨིན་པ་མེད་པ་ཡིན་ནོ།།ཟག་པ་མེད་པའི་ལས་ཐམས་ཅད་ལས་གསུམ་པོ་འདི་ཐམས་ཅད་ཟད་aཔར་བྱེད་པ་ཡང་མ་ཡིན་ཏེ།འོན་ཀྱང་།ཆོས་བཟོད་འདོད་ཆགས་
851. བྲལ་བ་ཡི
852. །།བར་ཆད་མེད་ལམ་བརྒྱད་ཀྱི་གང་།།སེམས་པ་རྣམ་པ་བཅུ་གཉིས་ཏེ།།ནག་པོ་ཟད་པར་བྱེད་པའི་ལས།།མཐོང་བའི་ལམ་ལ་ཆོས་ཤེས་པའི་བཟོད་པ་བཞི་དང་།འདོད་པ་ལས་འདོད་ཆགས་aདང་བྲལ་བ་ལ་བར་ཆད་མེད་པའི་ལམ་བརྒྱད་ཀྱི་སེམས་པ་
853. གང་ཡིན་པ་སྟེ།རྣམ་པ་བཅུ་གཉིས་པོ་དེ་དག་ནི་ནག་པོའི་ལས་ཟད་པར་བྱེད་པའི་ལས་ཡིན་ནོ།།དགུ་པའི་སེམས་པ་གང་ཡིན་པ།།དེ་ནི་དཀར་ནག་ཟད་བྱེད་ཡིན།།འདོད་པ་ལས་འདོད་ཆགས་དང་བྲལ་བ་ལ་བར་ཆད་aམེད་པའི་ལམ་དགུ་པོའི་
854. སེམས་པ་གང་ཡིན་པ་དེ་ནི་དཀར་གནག་གི་ལས་དང་།ནག་པོ་
855. དཀར་བ་མ་ཡིན་པའི་རྣམ་པ་དགུ་པོ་
856. སྤོང་བར་བྱེད་དོ།།དཀར་པོ་བསམ་གཏན་ཆགས་བྲལ་བའི།།བར་ཆད་མེད་ལམ་སྐྱེས་ཐ་མས།།བསམ་གཏན་དང་
857. བསམ་གཏན་ལས་འདོད་aཆགས་དང་བྲལ་བར་བྱེད་པའི་བར་ཆད་མེད་པའི་ལམ་ཐ་མ་དགུ་པ་དེའི་སེམས་པ་འདི་ནི་དཀར་པོའི་
858. ལས་སྤོང་བར་བྱེད་པའོ།།གཞན་ནི་དམྱལ་བ་མྱང་འགྱུར་དང་།།འདོད་གཞན་མྱོང་འགྱུར་གཉིས་སུ་རིག།དམྱལ་བ་མྱོང་བར་འགྱུར་བ་དང་།།དམྱལ་བ་ལས་གཞན་འདོད་aཔའི་ཁམས་སུ་མྱོང་བར་འགྱུར་བ་རིམ་པ་བཞིན་དུ་ནག་པོ་དང་དཀར་གནག་ཡིན་ནོ།།གཞན་ནི་མཐོང་བས་སྤང་བྱ་གནག།།དགེ་བ་དང་མ་འདྲེས་
859. པའི་ཕྱིར་རོ།།འདོད་པ་ལས་སྐྱེས་གཞན་དཀར་གནག།འདོད་པའི་ཁམས་ལ་དཀར་གནག་ནི་བསྒོམ་པས་སྤང་
860. བ་ཡིན་ནོ།།aམདོ་ལས་ཐུབ་པའི་ནི་གསུམ་སྟེ་ཞེས་གསུངས་པ་དེ་ལ།མི་སློབ་ལུས་ངག་ལས་ཡིད་ཉིད།།ཐུབ་པའི་གསུམ་སྟེ་གོ་རིམས་བཞིན།།མི་སློབ་པའི་ལུས་དང་ངག་གི་ལས་ནི་ཐུབ་པའི་ལུས་དང་ངག་གི་ལས་ཡིན་ནོ།།མི་སློབ་པའི་ཡིད་ཁོ་ན་aཡིད་ཀྱི་ཐུབ་པ་ཡིན་ཏེ།ཡིད་ཀྱི་ལས་ནི་མ་ཡིན་ནོ།།ཅིའི་ཕྱིར་ཞེ་ན།ཐུབ་པའི་ཡང་སྤོང་བའི་དོན་གྱིས་ཡིན་ཏེ།དེའི་ཕྱིར་ཡིད་ཉིད་སྤོང་བ་ལ་ཐུབ་པ་ཞེས་བྱའོ།།གཙང་བྱེད་གསུམ་གསུངས་པ་དེ་ལ།ལེགས་སྤྱད་གསུམ་པོ་ཐམས་ཅད་ནི།།གཙང་བྱེད་རྣམ་པ་aགསུམ་ཡིན་ནོ།།ལུས་ཀྱི་ལེགས་པར་སྤྱད་པ་ཐམས་ཅད་ནི་ལུས་གཙང་བྱེད་ཡིན་ནོ།།དེ་བཞིན་དུ་ངག་དང་ཡིད་ཀྱི་ལས་གཙང་བ་ཡིན་ཏེ།ལུས་
861. རེ་ཞིག་དང་གཏན་དུ་ཉེས་པར་སྤྱད་པའི་ཉོན་མོངས་པའི་དྲི་མ་སྤོང་བའི་ཕྱིར་རོ།།ཉེས་པར་སྤྱད་པ་གསུམ་གསུངས་aཔ་དེ་ལ།ལུས་ཀྱི་ལ་སོགས་མི་དགེ་བ།།
862. ཉེས་པར་སྤྱད་པ་གསུམ་དུ་འདོད།།ལུས་དང་ངག་དང་ཡིད་ཀྱི་ལས་མི་དགེ་བ་ནི་ལུས་དང་ངག་དང་ཡིད་ཀྱི་ཉེས་པར་སྤྱད་པ་ཡིན་ནོ།།བརྣབ་སེམས་ལ་སོགས་ལས་མིན་ཡང་།།ཡིད་ཀྱི་ཉེས་སྤྱད་རྣམ་གསུམ་མོ།།ལས་ཀྱི་aརང་བཞིན་མ་ཡིན་ཡང་།།ཡིད་ཀྱི་ཉེས་པར་སྤྱད་པ་རྣམ་པ་གསུམ་ཡོད་དེ།བརྣབ་སེམས་དང་།གནོད་སེམས་དང་ལོག་པར་ལྟ་བའོ།།བཟློག་པ་ལེགས་པར་སྤྱད་པ་ཡིན།ཉེས་པར་སྤྱད་པ་ལས་བཟློག་པ་ནི་ལེགས་པར་སྤྱད་པར་
863. རིག་པར་བྱའོ།།ཉེས་པར་སྤྱད་པ་དང་aལེགས་པར་སྤྱད་པ་བཤད་པ་གང་དག་ཡིན་པ།དེ་ལས་ཆེ་ལོང་བསྡུས་ནས་ནི།།དགེ་
864. དང་མི་དགེ་ཅི་རིགས་པར།།ལས་ཀྱི་ལམ་ནི་བཅུར་གསུངས་སོ།།དགེ་བ་རྣམས་ནི་ལེགས་པར་སྤྱད་པ་དག་ལས་སོ།།མི་དགེ་བ་རྣམས་ནི་ཉེས་པར་སྤྱད་པ་དག་ལས་སོ།།འདིར་ཉེས་པར་aསྤྱད་པ་ཅི་ཞིག་དང་།ལེགས་པར་སྤྱད་པ་ཅི་ཞིག་མ་བསྡུས་ཤེ་ན།རེ་ཞིག་མི་དགེ་བ་རྣམས་ལས་ལུས་ཀྱི་ཉེས་པར་སྤྱད་པའི་ཕྱོགས་སྦྱོར་བ་དང་།མཇུག་དང་།ཉོན་མོངས་པ་ཅན་རྡེག་
865. པ་ལ་སོགས་པ་དང་།ཡིད་ཀྱི་ཉེས་པར་སྤྱད་པའི་ཕྱོགས་སེམས་པ་མ་བསྡུས་སོ།།དགེ་aབ་
866. ལ་ལུས་ཀྱི་ལེགས་པར་སྤྱད་པའི་ཕྱོགས་སྦྱོར་བ་དང་།མཇུག་དང་།མྱོས་པར་འགྱུར་བ་ལ་སོགས་པ་སྤོང་བ་དང་།སྦྱིན་པ་དང་།མཆོད་སྦྱིན་ལ་སོགས་པ་དང་།ངག་གི་ཉེས་པར་སྤྱད་པ་ཡང་སྙན་པར་སྨྲ་བ་ལ་སོགས་པ་དང་།ཡིད་ཀྱི་ལེགས་པར་སྤྱད་པའི་སེམས་པ་མ་aབསྡུས་སོ།།ལས་ཀྱི་ལམ་དེ་རྣམས་ལས
867. །མི་དགེ་དྲུག་ནི་རྣམ་རིག་མིན།།འདོད་པས་ལོག་པར་གཡེམས་
868. པ་ལས་གཞན་དྲུག་པོ་ནི་རྣམ་པར་རིག་བྱེད་མ་ཡིན་པའི་རང་བཞིན་ནོ།།གཞན་བྱེད་དུ་བཅུག་པ་ནའོ།།གཅིག་རྣམས་
869. གཉིས་སོ།།འདོད་པས་ལོག་པར་གཡེམས་
870. པ་ནི་aརྟག་ཏུ་རྣམ་པར་རིག་བྱེད་དང་།རྣམ་པར་རིག་བྱེད་མ་ཡིན་པའི་རང་བཞིན་ཡིན་ཏེ།རང་ཉིད་ཀྱི་དེ་མཐར་ཐུག་པར་བྱས་པའི་ཕྱིར་རོ།།དེ་དག་ཀྱང་བྱེད་ན།ལས་ཀྱི་ལམ་དྲུག་པོ་འདི་དག་ཀྱང་བདག་ཉིད་བྱེད་པ་ན་རྣམ་པ་གཉིས་ཏེ།རྣམ་པར་རིག་བྱེད་དང་རྣམ་པར་རིག་བྱེད་མ་ཡིན་པའོ།།aདགེ་བ་བདུན་རྣམ་གཉིས།ཡང་དག་པར་བླངས་པའི་ཚུལ་ཁྲིམས་ནི་རྣམ་པར་རིག་བྱེད་ལ་རག་ལུས་པའི་ཕྱིར་རོ།།ཏིང་འཛིན་ལས་སྐྱེས་རྣམ་རིག་མིན།།བསམ་གཏན་དང་ཟག་པ་མེད་པའི་སྡོམ་པས་བསྡུས་པ་ནི་སེམས་ཙལ་ལ་རག་ལུས་པའི་ཕྱིར་རྣམ་པར་རིག་བྱེད་མ་ཡིན་པའོ།།aཉེར་བསྡོགས་རྣམས་ནི་རྣམ་རིག་བྱེད།།རྣམ་རིག་བྱེད་མིན་འགྱུར་བའམ།།མ་ཡིན།གལ་ཏེ་ཀུན་ནས་དཀྲིས་པ་དྲག་པོའམ།རབ་ཏུ་དང་བ་ལྷུར་ལེན་པ་ཆེན་པོས་སྦྱོར་བ་རྩོམ་ན་རྣམ་པར་རིག་བྱེད་མ་ཡིན་པར་འགྱུར་གྱི་གཞན་དུ་ནི་མ་ཡིན་ནོ།།བཟློག་པ་མཇུག་ཡིན་ནོ།།དེ་དག་ནི་aགདོན་མི་ཟ་བར་རྣམ་པར་རིག་བྱེད་མ་ཡིན་པའི་རང་བཞིན་ནི་ཡིན་ནོ།།རྣམ་པར་རིག་བྱེད་དུ་ནི་འགྱུར་བའམ།ཡང་ན་མ་ཡིན་ཏེ།གལ་ཏེ་ལས་ཀྱི་ལམ་བྱས་ནས་ཡང་དེའི་རྗེས་སུ་མཐུན་པའི་ཆོས་སྤྱོད་ན་ནི་རྣམ་པར་རིག་བྱེད་དུ་འགྱུར་གྱི་གཞན་དུ་ནི་མ་ཡིན་ནོ།།མདོ་ལས།སྲོག་གཅོད་aཔ་ནི་ཆགས་པ་ལས་སྐྱེས་པ་དང་།ཞེ་སྡང་ལས་སྐྱེས་པ་དང་།གཏི་མུག་ལས་སྐྱེས་པའོ་ཞེས་བྱ་བ་ནས་ལོག་པར་ལྟ་བའི་བར་དུ་གསུངས་པ་དེ་ནི།
871. སྦྱོར་བ་རྩ་བ་གསུམ་ལས་སྐྱེས།།དེ་ལ་སྲོག་གཅོད་པ་ལས་སྐྱེས་པའི་སྦྱོར་བ་ནི་འདི་ལྟ་སྟེ།དེའི་ལས་ཀྱི་ཡན་ལག་གི་ཕྱིར་aརམ།ནོར་གྱི་ཕྱིར་རམ་རྩེ་
872. མོ་ལ་སོགས་པའི་ཕྱིར་སྦྱོར་ནའོ།།ཞེ་སྡང་ལས་སྐྱེས་པ་ནི་འདི་ལྟ་སྟེ།ཁོན་ལས་ངེས་པར་འབྱུང་བར་བྱ་
873. བའི་ཕྱིར་གསོད་
874. པར་བྱེད་པའོ།།གཏི་མུག་ལས་སྐྱེས་པ་ནི་འདི་ལྟ་སྟེ་མཆོད་སྦྱིན་བྱེད་པ་ལ་སོགས་པའི་དོན་དུའོ།།མ་བྱིན་པར་aལེན་པ་ཆགས་པ་ལས་སྐྱེས་པའི་སྦྱོར་བ་ནི་གང་ཞིག་གང་དོན་དུ་གཉེར་བ་དེས་དེ་འཕྲོག་པའམ།གཞན་གྱི་རྙེད་པའམ།བཀུར་སྟིའམ་གྲགས་པའི་ཕྱིར་རམ།བདག་གམ་མཛའ་བོ་
875. ཡོངས་སུ་བསྐྱབ་པའི་ཕྱིར་འཕྲོག་པའོ།།ཞེ་སྡང་ལས་སྐྱེས་པ་ནི་ཁོ་ན་ལས་
876. ངེས་པར་འབྱུང་བའི་aཕྱིར་རོ།།གཏི་མུག་ལས་སྐྱེས་པ་ནི་འདི་ལྟ་སྟེ།རྒྱལ་པོས་ཆོས་འདོན་པ་པོ་ཚད་མར་བྱས་ནས་སམ།མི་བགྲུངས་པ་ཆད་པས་བཅད་པའི་ཕྱིར་ཆོས་ཀྱི་བློས་འཕྲོག་པའོ།།འདོད་པས་ལོག་པར་གཡེམ་པ་ཆགས་པ་ལས་སྐྱེས་བའི་སྦྱོར་བ་ནི་གཞན་གྱི་ཆུང་མ་ལ་སོགས་པ་ལ་ཆགས་པས་aསམ།རྙེད་པ་དང་བཀུར་སྟི་ལ་སོགས་པའི་
877. ཕྱིར་མི་ཚངས་པར་སྤྱོད་པའོ།།ཞེ་སྡང་ལས་སྐྱེས་པ་ནི་ཁོ་ན་
878. ལས་ངེས་པར་འབྱུང་བར་བྱ་བའི་ཕྱིར་རོ།།གཏི་མུག་ལས་སྐྱེས་པ་ནི་འདི་ལྟ་སྟེ།པར་སིག་པ་རྣམས་མ་ལ་སོགས་པ་ལ་བགྲོད་པའོ།།བརྫུན་དུ་སྨྲ་བ་ལ་སོགས་པ་ཆགས་པ་ལས་སྐྱེས་པ་དང་aཞེ་སྡང་ལས་སྐྱེས་པ་སྔ་མ་བཞིན་ནོ།།གཏི་མུག་ལས་སྐྱེས་པ་རྣམས་ནི་ཕལ་ཆེར་ལོག་པར་ལྟ་བས་རབ་ཏུ་བཅུག་པའོ།།དེ་ཡི་མཇུག་ཐོགས་ལས་བྱུང་ཕྱིར།།བརྣབ་སེམས་སོགས་རྩ་གསུམ་ལས་སྐྱེས།།ཆགས་པའི་མཇུག་ཐོགས་སུ་བྱུང་བ་ནི་ཆགས་པ་ལས་སྐྱེས་པ་རྣམས་སོ།།aམི་དགེ་བ་རྣམས་བཤད་ཟིན་ཏོ།།དགེ་བ་སྦྱོར་དང་མཇུག་བཅས་རྣམས།།ཆགས་སྡང་གཏི་མུག་མེད་ལས་སྐྱེས།།དགེ་བའི་སེམས་ཀྱིས་ཀུན་ནས་བསླང་བའི་ཕྱིར་དང་།དེ་ཡང་གདོན་མི་ཟ་བར་མ་ཆགས་པ་ལ་སོགས་པ་དང་མཚུངས་པར་ལྡན་པའི་ཕྱིར་དགེ་བ་ཐམས་ཅད་རྩ་བ་གསུམ་ལས་aསྐྱེས་པ་ཡིན་ནོ།།དེ་མི་དགེ་བའི་ལས་ཀྱི་ལམ་གྱི་སྦྱོར་བ་སྤོང་བ་ནི་དགེ་བའི་ལས་ཀྱི་ལམ་གྱི་སྦྱོར་བ་ཡིན་ནོ།།དངོས་སྤོང་བ་ནི་དངོས་ཡིན་ནོ།།མཇུག་སྤོང་བ་ནི་མཇུག་ཡིན་ནོ།།སྡོམ་པ་ལེན་པ་ན་ཡང་སྦྱོར་བ་དང་དངོས་དང་མཇུག་རྣམས་སྦྱར་བར་བྱའོ།།སྦྱོར་བ་རྩ་བ་
879. གསུམ་ལས་སྐྱེས།།ཞེས་བྱ་aབ་བཤད་ནས།གང་གིས་གང་ལ་མཐར་ཐུག་པ་དེ་བརྗོད་པར་བྱ་སྟེ།གསོད་དང་གནོད་སེམས་ཚིག་རྩུབ་པོ།།ཞེ་སྡང་གིས་ནི་མཐར་ཕྱིན་བྱེད།།ཡོངས་སུ་འདོར་བ་དང་རྩུབ་པའི་སེམས་མངོན་དུ་འགྱུར་བའི་ཕྱིར་རོ།།ལོག་གཡེམས་
880. བརྣབ་སེམས་མ་བྱིན་ལེན།།ཆགས་པ་aཡིས་ནི་རྫོགས་པར་བྱེད།།ལོག་པར་ལྟ་བ་གཏི་མུག་གིས།།ཆེར་རྨོངས་པར་འགྱུར་བས་དེ་མཐར་ཕྱིན་པར་བྱེད་དོ།།ལྷག་མ་གསུམ་གྱིས་རྫོགས་པར་འདོད།།བརྫུན་དུ་སྨྲ་བ་དང་།ཕྲ་མ་དང་།
881. ཚིག་རྐྱལ་
882. པ་རྣམས་ནི་སྲིད་པ་བཞིན་དུ་གསུམ་གྱིས་མཐར་ཕྱིན་ཏོ།།གང་ལས་aཀྱི་ལམ་ཆ་བཞིར་བཤད་པ་དེ་དག་ནི་གསུམ་དང་།གསུམ་དང་།གཅིག་དང་།གསུམ་སྟེ་གོ་རིམས་བཞིན་དུ།གཞི་ནི་སེམས་ཅན་ལོངས་སྤྱོད་དང་།།མིང་དང་གཟུགས་དང་མིང་ཡིན་ནོ།།སྲོག་གཅོད་པ་ལ་སོགས་པའི་གཞི་ནི་སེམས་ཅན་ཡིན་ནོ།།གཞན་གྱི་བུད་མེད་ཀྱི་གན་དུ་འགྲོ་བ་aལ་སོགས་པའི་གཞི་ནི་ལོངས་སྤྱོད་
883. ཡིན་ནོ།།ལོག་པར་ལྟ་བའི་གཞི་ནི་མིང་དང་གཟུགས་སོ།།བརྫུན་དུ་སྨྲ་བ་ལ་སོགས་པའི་གཞི་ནི་མིང་གི་ཚོགས་ཡིན་ནོ།།གང་ཞིག་གིས་ཕ་རོལ་པོ་འཆི་བར་ངེས་པར་བྱས་ནས་དེ་དང་མགོ་མཉམ་དུའམ་སྔར་ཤི་བར་གྱུར་པ་དེ་ལ་ལས་ཀྱི་ལམ་དངོས་ཡོད་དམ།།འོན་ཏེ་aམེད་ཅེ་ན།སྔ་དང་མཉམ་དུ་ཤི་བ་ལ།།དངོས་མེད་ལུས་གཞན་སྐྱེས་ཕྱིར་རོ།།ལུས་གང་གིས་དེ་ལ་སྦྱོར་བ་
884. བྱས་པ་དེ་ནི་ཆད་ལ་ལུས་གཞན་ཁོ་ན་ཞིག་བྱུང་སྟེ།དེ་ནི་སྦྱོར་བ་པོ་མ་ཡིན་པའི་ཕྱིར་ལས་ཀྱི་ལམ་དང་ལྡན་པར་རིགས་
885. པ་མ་ཡིན་ནོ།།གང་དམག་གིས་གདབ་པ་དང་།ལིངས་འདེབས་aཔ་དང་།མ་འཁྲིགས་
886. པར་གདབ་
887. བ་དག་ཏུ་ཕ་རོལ་པོ་གསད་
888. པར་བྱ་བའི་ཕྱིར་མང་པོ་ཚོགས་པས་བཏབ་ལ།གཅིག་གཅིག་
889. གིས་སྲོག་གཅོད་ན་དེ་དང་སུ་ཞིག་ལྡན་པར་འགྱུར་ཞེ་ན།དམག་ལ་སོགས་པ་དོན་གཅིག་ཕྱིར།།ཐམས་ཅད་བྱེད་པ་པོ་བཞིན་ལྡན།།དོན་གཅིག་པའི་ཕྱིར་aཐམས་ཅད་བྱེད་པ་པོ་ཇི་ལྟ་བ་བཞིན་དུ་ལྡན་པར་འགྱུར་ཏེ།དེ་དག་ནི་དོན་གྱིས་ན།ཕན་ཚུན་དུ་སྦྱོར་བར་
890. བྱེད་པ་ཡིན་ནོ།།ཡང་སྲོག་གཅོད་པའི་མཚན་ཉིད་ནས་ལོག་པར་ལྟ་བའི་བར་གྱི་མཚན་ཉིད་ཅི་ཞེ་ན།།སྲོག་གཅོད་པ་ནི་བསམས་བཞིན་དུ་མ་ནོར་བར་ནི་གཞན་བསད་
891. པའོ།།aགལ་ཏེ་འདི་བསད་དོ་སྙམ་དུ་བསམས་ནས་གསོད་པར་བྱེད་ལ།གཞན་དང་མ་ནོར་བར་དེ་ཉིད་གསོད་པར་བྱེད་ན་དེ་ཙམ་གྱིས་སྲོག་གཅོད་པ་ཡིན་ནོ།།མ་བྱིན་ལེན་པ་གཞན་གྱི་ནོར།།མཐུ་དང་འཇབ་བུས་བདག་གིར་བྱེད།།གལ་ཏེ་གཞན་གྱི་བདག་གིར་བྱས་པ་ལ་མཐུ་aདང་འཇབ་བུས་བདག་གིར་བྱེད་ཅིང་།གང་མཐུ་དང་འཇབ་བུས་བདག་གིར་བྱ་བར་བསམས་པ་དེ་ལས་གཞན་དུ་འདུ་ཤེས་ཀྱང་མ་འཁྲུལ་ན་དེ་ཙམ་གྱིས་མ་བྱིན་པར་ལེན་པ་ཡིན་ནོ།།བགྲོད་མིན་བགྲོད་པར་འདོད་པ་ཡིས།།ལོག་པར་གཡེམ་པ་རྣམ་པ་བཞི།།བགྲོད་པར་བྱ་བ་མ་aཡིན་པ་ལ་འགྲོ་བ་བགྲོད་
892. པར་བྱ་བ་མ་ཡིན་པ་གཞན་གྱིས་ཡོངས་སུ་བཟུང་བའམ།མའམ་བུ་མོ་ལ་སོགས་པའོ།།ཡན་ལག་མ་ཡིན་པར་འགྲོ་བ་སྐྱེ་གནས་མ་ཡིན་པར་རོ།།ཡུལ་མ་ཡིན་པར་འགྲོ་བ་སྣང་བའམ་མཆོད་རྟེན་ལ་སོགས་པའོ།།དུས་མ་ཡིན་པར་འགྲོ་བ་སྦྲུམ་མ་འམ་aབྱིས་པ་གསོ་བ་དང་།ངེས་པ་དང་བཅས་པའི་གན་དུ་འགྲོ་བ་ལ་སོགས་པའོ།།བརྫུན་ཚིག་འདུ་ཤེས་གཞན་བསྒྱུར་བའི།།ཚིག་དོན་མངོན་པར་གོ་བའོ།།དོན་སྨྲ་བ་གང་ཡིན་པ་དེ་ལས་འདུ་ཤེས་གཞན་དུ་བསྒྱུར་ལ།དེས་གང་གི་དབང་དུ་བྱས་ནས་སྨྲས་པའི་ཚིག་དེའི་དོན་ཡང་གོ་ན་aཚིག་དེའི་བརྫུན་དུ་སྨྲ་བ་ཡིན་ནོ།།མདོ་ལས་ཐ་དད་
893. བཅུ་དྲུག་གསུངས་པ་དེ་ནི་མ་མཐོང་བ་ལ་མཐོང་ཞེས་སྨྲ་བ་ནས་མི་ཤེས་པར་ཤེས་སོ་ཞེས་པའི་བར་ལ་སོགས་པའོ།།མཐོང་བ་དང་།ཐོས་པ་དང་།རྟོགས་པ་དང་།རྣམ་པར་ཤེས་པ་དག་གི་མཚན་ཉིད་ཅི་ཞེ་ན།མིག་རྣ་ཡིད་ཀྱི་aརྣམ་ཤེས་དང་།གསུམ་གྱིས་
894. ཉམས་སུ་མྱོང་གང་དེ།།མཐོང་ཐོས་རྣམ་པར་ཤེས་པ་དང་།།རྟོགས་པ་ཡིན་ཏེ་རིམ་བཞིན་བཤད།།མིག་གི་རྣམ་པར་ཤེས་པས་ཉམས་སུ་
895. མྱོང་བ་དེ་ནི་མཐོང་བ་དང་།རྣ་བའི་རྣམ་པར་ཤེས་པས་མྱོང་བ་དེ་ནི་ཐོས་པ་དང་།ཡིད་ཀྱི་རྣམ་པར་ཤེས་པས་
896. aམྱོང་བ་དེ་ནི་རྣམ་པར་ཤེས་པ་དང་།སྣ་དང་།ལྕེ་དང་།ལུས་ཀྱི་རྣམ་པར་ཤེས་པས་མྱོང་བ་ནི་རྟོགས་པ་ཞེས་བཤད་དོ།།ཕྲ་མ་ཕ་རོལ་དབྱེ་བའི་ཕྱིར།།ཉོན་མོངས་ཅན་གྱི་སེམས་ཀྱི་ཚིག།ཕ་རོལ་དབྱེ་ཞིང་མི་མཛའ་
897. བར་བྱ་བའི་ཕྱིར་སེམས་ཉོན་མོངས་པ་ཅན་གྱི་ཚིག་ནི་ཕྲ་མ་སྟེ།དོན་aམངོན་པར་གོ་བ་དང་།མ་ནོར་བ་ཞེས་བྱ་བར་སྦྱར་རོ།།ཚིག་རྩུབ་པོ་ནི་མི་
898. སྙན་པ།སེམས་ཉན་མོངས་པ་ཅན་གྱི་ཚིག་ཅེས་པ་དང་ཡང་སྦྱར་ཏེ།སེམས་ཉོན་མོངས་པ་ཅན་གྱི་ཚིག་མི་སྙན་པ་ཕ་རོལ་པོ་ལ་སྨྲས་
899. ཤིང་དོན་མངོན་པར་གོ་ལ།གང་ལ་སྨྲ་བར་འདོད་པ་དེ་ཉིད་ལ་སྨྲས་པ་གང་aཡིན་པ་དེ་ནི་ཚིག་རྩུབ་པོ་ཡིན་ནོ།།ཉོན་མོངས་ཅན་ཀུན་ཀྱལ་པ་ཉིད།།ཉོན་མོངས་པ་ཅན་གྱི་ཚིག་ཐམས་ཅད་ནི་ཚིག་ཀྱལ་པ་ཡིན་ནོ།།གཞན་ནི་དེ་ལས་གཞན་ཉོན་མོངས།།གཞན་དག་ན་རེ་ངག་གི་ལས་བརྫུན་གྱི་ཚིག་སྨྲ་བ་ལ་སོགས་པ་དེ་དག་ལས་གཞན་པ་ཉོན་མོངས་ཅན་གྱི་ཚིག་aགང་ཡིན་པ་དེ་ནི་ཚིག་ཀྱལ་
900. པ་ཡིན་ནོ་ཞེས་ཟེར་རོ།།ཁ་གསག་གླུ་དང་ཟློས་གར་བཞིན།།བསྟན་བཅོས་ངན་བཞིན།དཔེར་ན་དགེ་སློང་ལོག་པས་འཚོ་བ་ཁ་གསག་བྱེད་པ་དང་།ཆགས་པས་ཁ་ཅིག་གླུ་ལེན་པ་དང་།ཟློས་གར་མཁན་རྣམས་ཟློས་
901. གར་གྱི་ཚེ་གཞན་དག་མགུ་བར་བྱ་aབའི་ཕྱིར་འཁྱལ་པ་དང་།དེའི་ལྟ་བར་གྱུར་ནས་བསྟན་བཅོས་ངན་པ་དག་འདོན་པ་དང་།དེ་བཞིན་དུ་བརྫུན་དུ་སྨྲ་བ་ལས་གཞན་པ་ཉོན་མོངས་པ་ཅན་གྱི་ངག་གི་ལས་གང་ཡིན་པ་དེ་ཡང་ཚིག་ཀྱལ་པ་ཡིན་ནོ།།བརྣབ་སེམས་ནི།ལོག་པས་གཞན་གྱི་ནོར་ལ་ཆགས།།ཕ་རོལ་aཔོ་དག་གི་གང་ཡིན་པ་བདག་
902. གི་ཡིན་པར་གྱུར་ཀྱང་ཅི་མ་རུང་སྙམ་ནས་གཞན་གྱི་ནོར་དག་ལ་མཐུའམ་འཇབ་བུ་ཡང་རུང་ལོག་པ་མི་རིགས་པས་བདག་གིར་བྱེད་པར་འདོད་པ་གང་ཡིན་པ་དེ་ནི་བརྣབ་སེམས་སོ།།གནོད་སེམས་སེམས་ཅན་ལ་སྡང་
903. བ།།ཕ་རོལ་ལ་གནོད་པའི་རྣམ་པར་ཞུགས་aཔའོ།།དགེ་དང་མི་དགེ་མེད་ལྟ་བ།།ལོག་པར་ལྟ་བ་ཡིན།ལས་དགེ་བ་དང་མི་དགེ་བ་མེད་དོ་ཞེས་ལྟ་བ་དེ་ནི་ལོག་པར་ལྟ་བའོ།།ལས་ཀྱི་ལམ་བཅུར་བཤད་པའི་ལས་ཀྱི་ལམ་ཞེས་བྱ་བའི་དོན་ནི་
904. ཅི་ཡིན་ཞེ་ན།འདི་ལ།གསུམ་ལམ་བདུན་ནི་ལས་ཀྱང་ཡིན།།བརྣབ་སེམས་aལ་སོགས་པ་
905. འཇུག་པའི་ལས་ཀྱི་ལམ་ཡིན་པས་ལས་ཀྱི་ལམ་མོ།།སྲོག་གཅོད་པ་ལ་སོགས་པ་བདུན་ནི་ལས་ཀྱང་ཡིན་ལས་ཀྱི་ལམ་ཡང་ཡིན་པ་ལས་ཀྱི་ལམ་མོ།།མི་དགེ་བའི་ལས་ཀྱི་ལམ་བཅུ་པོ་གང་དག་ཡིན་པ་དེ་དག་ཐམས་ཅད་དགེ་བའི་ཆོས་རྣམས་ཀུན་དུ་སྤྱོད་པ་དང་འགལ་བ་ཡིན་aལ།མེད་པར་ལྟ་བས་རྩ་བ་གཅོད།།དགེ་བའི་རྩ་བ་
906. གཅོད་པ་ནི་ལོག་པར་ལྟ་བ་ཆེན་པོ་ཡོངས་སུ་རྫོགས་པས་སོ།།དགེ་བའི་རྩ་བ་གང་ཞིག་གཅོད་ཅེ་ན།འདོད་གཏོགས་སྐྱེས་ནས་ཐོབ་པ་རྣམས།།འདོད་པ་ན་སྤྱོད་པ་རྣམས་ཀྱི་གཅོད་དེ།གཟུགས་དང་aགཟུགས་མེད་པ་དག་དང་མི་ལྡན་པའི་ཕྱིར་རོ།།སྐྱེས་ནས་འཐོབ་པ་དག་ཁོ་ན་ཀུན་དུ་འཆད་པར་འགྱུར་ཏེ།སྦྱོར་བ་ལས་བྱུང་བ་དག་ནི་སྔར་ཡོངས་སུ་ཉམས་ཟིན་པའི་ཕྱིར་རོ།།ཅི་ལ་དམིགས་པའི་ལོག་པར་ལྟ་བས་ཀུན་དུ་གཅོད་པར་བྱེད་ཅེ་ན།རྒྱུ་དང་འབྲས་ལ་སྐུར་བ་
907. འདེབས་aཔས།ལེགས་པར་སྤྱད་པ་མེད་དོ།།ཉེས་པར་སྤྱད་པ་མེད་དོ་ཞེས་རྒྱུ་ལ་སྐུར་པ་འདེབས་པ་གང་དག་ཡིན་པ་དང་།ལེགས་པར་སྤྱད་པ་དང་ཉེས་པར་སྤྱད་པ་རྣམས་ཀྱི་འབྲས་བུ་རྣམ་པར་སྨིན་པ་མེད་དོ་ཞེས་འབྲས་བུ་ལ་སྐུར་པ་འདེབས་པ་གང་དག་ཡིན་པའོ།།དེ་ལ་ཡང་ཟག་aཔ་དང་བཅས་པ་ཁོ་ནས་ཞེས་ཁ་ཅིག་ཟེར་རོ།།འདི་སྐད་དུ་བརྗོད་དེ།ཀུན་གྱིས།གཏན་ནས་ཅིག་ཅར་གཅོད་པ་ནི་མ་ཡིན་ནོ།།རིམ་གྱིས་བསྒོམ་པས་སྤང་བར་བྱ་བའི་ཉོན་མོངས་པ་བཞིན་དུ་ཆེན་པོའི་ཆེན་པོས་ཆུང་ངུའི་ཆུང་ངུ་གཅོད་པར་བྱེད་པའི་བར་དུ་ལོག་པར་ལྟ་བ་དགུས་དགེ་aབའི་རྩ་བ་རྣམ་པ་དགུ་གཅོད་པར་བྱེད་དོ།།གང་དུ་དགེ་བའི་རྩ་བ་རྣམས་ཀུན་དུ་གཅོད་ཅེ་ན།མིའི་ནང་དུ།ངན་སོང་དག་ན་ནི་མ་ཡིན་ཏེ།ཤེས་རབ་ཉོན་མོངས་པ་ཅན་དང་།ཉོན་མོངས་པ་ཅན་མ་ཡིན་པ་དག་མི་བརྟན་
908. པའི་ཕྱིར་རོ།།ལྷ་དག་གི་ནང་ན་ཡང་མེད་དེ།ལས་ཀྱི་འབྲས་aབུ་མངོན་སུམ་དུ་གྱུར་པའི་ཕྱིར་རོ།།གླིང་གསུམ་དག་ན་ཡོད་ཀྱི་བྱང་གི་སྒྲ་མི་སྙན་ན་མེད་དེ།སྡིག་པའི་བསམ་པ་མེད་པའི་ཕྱིར་རོ།།དེ་དག་ཀྱང་།སྐྱེས་པ་བུད་མེད་ཀྱིས་
909. གཅོད་དོ།།དེ་དག་ལས་ཀྱང་།ལྟ་སྤྱད་སྡིག་པའི་བསམ་པ་བསྟན་
910. པ་དང་།མཁྱུད་པ་ཅན་ཡིན་པའི་ཕྱིར་རོ།།aདགེ་བའི་རྩ་བ་ཀུན་དུ་ཆད་པའི་རང་བཞིན་ཇི་ལྟ་བུ་ཞིག་ཡིན་ཞེ་ན།དེ་ནི་མི་ལྡན་པའོ།།གང་གི་ཚེ་དགེ་བའི་རྩ་བ་རྣམས་ཀྱི་ཐོབ་པ་ཆད་དེ་ཡང་མི་སྐྱེ་ལ་མི་ལྡན་པ་དེ་སྐྱེས་ན་དགེ་བའི་རྩ་བ་རྣམས་ཀུན་དུ་ཆད་
911. པ་ཞེས་བྱའོ།།ཀུན་དུ་ཆད་པ་དེ་དག་ཀྱང་།མཚམས་ནི་ཐེ་ཚོམ་ཡོད་ལྟ་བས།aནམ་ཞིག་ལ་རྒྱུ་དང་འབྲས་བུ་ལ་ཐེ་ཚོམ་སྐྱེས་པའམ།ཡོད་པར་ལྟ་བ་དེའི་ཚེ་ཡང་དེའི་ཐོབ་
912. པ་ཀུན་དུ་སྐྱེས་པའི་ཕྱིར་དགེ་བའི་རྩ་བ་རྣམས་ཉིང་མཚམས་སྦྱོར་བར་འགྱུར་རོ།།ཡང་དེ་དག་གི་ཉིང་མཚམས་སྦྱོར་བ་ནི།མཚམས་མེད་བྱེད་པའི་འདི་ལ་མིན།།གཞན་གྱི་འདི་ཉིད་ལ་འགྱུར་aགྱི་མཚམས་མེད་པ་བྱེད་པ་
913. ནི་དམྱལ་བར་སྐྱེ་བའམ་འཆི་འཕོ་བར་ཉིང་མཚམས་སྦྱོར་རོ།།འདི་ནི་ལས་ཀྱི་ལམ་གྱི་སྐབས་ཡིན་པས་དེ་ལ་ལས་ཀྱི་ལམ་དུ་ཞིག་དང་སེམས་པ་ལྷན་ཅིག་ཅིག་ཅར་དུ་འབྱུང་བར་འགྱུར་བ་བརྗོད་པར་བྱ་སྟེ།མི་དགེ་བརྒྱད་ཀྱི་བར་དག་དང་།།སེམས་པ་ཅིག་ཅར་ལྷན་aཅིག་འབྱུང་
914. །།རེ་ཞིག་སེམས་པ་གཅིག་དང་ལྷན་ཅིག་འབྱུང་བ་ནི་བརྣབ་སེམས་ལ་སོགས་པ་མངོན་དུ་གྱུར་པའི་ཕྱིར་སེམས་པ་ཉོན་མོངས་པ་མ་ཡིན་
915. པ་དེའི་སྦྱོར་བས་གཟུགས་ཅན་རྣམས་ལས་གང་ཡང་རུང་བ་ཞིག་མཐར་ཕྱིན་པར་བྱེད་ནའོ།།གཉིས་དང་ལྷན་ཅིག་འབྱུང་བ་ནི་གནོད་སེམས་སུ་aགྱུར་པས་སྲོག་གཅོད་ནའོ།།གསུམ་དང་ལྷན་ཅིག་འབྱུང་བ་ནི་གནོད་སེམས་སུ་གྱུར་པས་གཞན་གྱི་སྲོག་ཆགས་གསད་
916. པས་འཕྲོག་ནའོ།།བཞི་དང་ལྷན་ཅིག་འབྱུང་བ་ནི་དབྱེན་བྱ་བའི་བསམ་པ་དང་ལྡན་པས་བརྫུན་གྱི་ཚིག་གམ་ཚིག་རྩུབ་པོ་སྨྲ་ན་སྟེ།དེ་ལ་ཡིད་ཀྱི་གཅིག་ཡིན་ངག་གི་aགསུམ་
917. ཡིན་ནོ།།ཡང་ན་བརྣབ་སེམས་ལ་སོགས་པར་གྱུར་པ་དེའི་སྦྱོར་བས་གཞན་གསུམ་མཐར་ཕྱིན་པར་བྱེད་ན་སྟེ།ལྔ་དང་དྲུག་དང་བདུན་དང་ཡང་དེ་བཞིན་དུ་སྦྱར་བར་བྱའོ།།བརྒྱད་དང་ལྷན་ཅིག་འབྱུང་བ་ནི་དྲུག་ལ་སྦྱོར་བ་བྱས་ནས།འདོད་པས་ལོག་པར་གཡེམ་པ་བདག་ཉིད་aཀྱིས་བྱེད་ལ་མཉམ་དུ་མཐར་ཕྱིན་པར་གྱུར་ནའོ།།རེ་ཞིག་མི་དགེ་བ་དང་ནི་དེ་ལྟ་བུ་ཡིན་ནོ།།དགེ་བ་བཅུ་ཡི་བར་དག་དང་།།གཅིག་དང་བརྒྱད་དང་ལྔ་དང་མིན།།དེ་ལ་གཉིས་དང་ལྷན་ཅིག་འབྱུང་བ་ནི་དགེ་བའི་རྣམ་པར་ཤེས་པ་ལྔ་ལ་གནས་པ་དང་ངོ་།།གསུམ་དང་ནི་ཡང་aདག་པའི་ལྟ་བ་དང་མཚུངས་པར་ལྡན་པའི་ཡིད་ཀྱི་རྣམ་པར་ཤེས་པ་ནའོ།།བཞི་དང་ནི་མི་
918. དགེ་བ་དང་ལུང་དུ་མ་བསྟན་པའི་སེམས་དང་ལྡན་པ་དགེ་བསྙེན་དང་དགེ་ཚུལ་གྱི་སྡོམ་པ་ཡང་དག་པར་ལེན་པ་ནའོ།།དྲུག་དང་ནི་དགེ་བའི་རྣམ་པར་ཤེས་པ་ལྔ་ལ་གནས་པས་དེ་ཡང་དག་པར་aལེན་ནའོ།།བདུན་དང་ནི་དགེ་བའི་ཡིད་ཀྱི་རྣམ་པར་ཤེས་པ་ཡོད་པས་དེ་ཁོ་ན་ཡང་དག་པར་ལེན་ནའོ།།དགུ་དང་ནི་དགེ་བའི་རྣམ་པར་ཤེས་པ་ལྔ་ལ་གནས་པས་དགེ་སློང་གི་
919. སྡོམ་པ་ཡང་དག་པར་ལེན་ནའོ།།བཅུ་དང་ནི་དགེ་བའི་ཡིད་ཀྱི་རྣམ་པར་ཤེས་པ་
920. ལ་གནས་aཔས་དེ་ཁོ་ན་ཡང་དག་པར་ལེན་ནའོ།།འགྲོ་བ་གང་ན་དགེ་བའམ་མི་དགེ་བའི་ལས་ཀྱི་
921. ལམ་དུ་ཞིག་མངོན་སུམ་དུ་གྱུར་པའམ་ལྡན་པའི་སྒོ་ནས་ཡོད་ཅེ་ན།དམྱལ་བ་ན་ནི་ཀྱལ་
922. པ་དང་།།ཚིག་རྩུབ་གནོད་སེམས་རྣམ་གཉིས་སོ།།སྨྲེ་སྔགས་འདོན་པའི་ཕྱིར་ཚིག་ཀྱལ་པ་ཡིན་aནོ།།ཕན་ཚུན་བརྒྱད་བཀག་བྱེད་པའི་ཕྱིར་ཚིག་རྩུབ་པོ་ཡིན་ནོ།།གཅིག་ལ་གཅིག་སེམས་ཀྱི་རྒྱུད་རྩུབ་པོས་ཞེ་སྡང་བའི་ཕྱིར་གནོད་སེམས་ཡིན་ནོ།།བརྣབ་སེམས་ལོག་ལྟ་ལྡན་པས་སོ།།ཆགས་པར་བྱ་བའི་དངོས་པོ་མེད་པའི་ཕྱིར་དང་།ལས་ཀྱི་འབྲས་བུ་མངོན་སུམ་དུ་གྱུར་aཔའི་ཕྱིར་མངོན་སུམ་དུ་གྱུར་པ་ནི་མེད་དོ།།ལས་ཀྱི་ལམ་གཞན་དག་ནི་གཉིས་ཀ་ཡང་མེད་དོ།།སྒྲ་མི་སྙན་ན་གསུམ་ཡོད་དེ།ཡིད་ཀྱི་གསུམ་ནི་ལྡན་པའི་སྒོ་ནས་སྦྱར་གྱི་ང་ཡིར་འཛིན་པ་དང་།ཀུན་ནས་བརྣར་
923. སེམས་པའི་དངོས་པོ་མེད་པ་དང་།སྡིག་པ་ཅན་གྱི་བསམ་པ་མ་ཡིན་aཔའི་ཕྱིར་རོ།།དེ་ནི་
924. བདུན་པ་དངོས་སུ་ཡང་།།དེ་ན་ཚིག་ཀྱལ་པ་ནི་མངོན་སུམ་དུ་གྱུར་པའི་སྒོ་ནས་ཀྱང་ཡོད་དེ།གཞན་དག་རྣམ་པ་གཉིས་ཀ་ཡང་མེད་དོ།།འདོད་པ་གཞན་ན་མི་དགེ་བཅུ།།དམྱལ་བ་དང་།བྱང་གི་སྒྲ་མི་སྙན་དག་ལས་གཞན་པའི་འདོད་པའི་aཁམས་ན་ནི་མི་དགེ་བའི་ལས་ཀྱི་ལམ་བཅུ་རྣམ་པ་གཉིས་ཀ་ཡོད་དོ།།མི་དགེ་བ་རྣམས་བཤད་ཟིན་ཏོ།།དགེ་བ་གསུམ་ནི་ཐམས་ཅད་ན།།རྙེད་དང་མངོན་དུ་གྱུར་སྒོ་ནས།།ཁམས་གསུམ་ཐམས་ཅད་ལ་ཡིད་ཀྱི་གསུམ་རྣམ་པ་གཉིས་ཀ་ཡང་ཡོད་དོ།།གཟུགས་མེད་འདུ་aཤེས་མེད་སེམས་ཅན།།རྙེད་པས་བདུན་ཡོད།།གཟུགས་མེད་པ་དང་།འདུ་ཤེས་མེད་པའི་སེམས་ཅན་དག་ནི་ལུས་དང་ངག་གི་དགེ་བའི་ལས་ཀྱི་ལམ་བདུན་ལྡན་
925. པའི་སྒོ་ཁོ་ན་ནས་ཡོད་དོ།།གཟུགས་མེད་པར་སྐྱེས་པའི་འཕགས་པ་རྣམས་ལ་ཟག་པ་མེད་པའི་སྡོམ་པ་འདས་aཔ་དང་མ་འོངས་པ་དང་ལྡན་པའི་ཕྱིར་དང་།འདུ་ཤེས་མེད་པའི་སེམས་ཅན་རྣམས་ཀྱང་བསམ་གཏན་གྱི་སྡོམ་པ་དང་ལྡན་པའི་ཕྱིར་རོ།།ལྷག་བྱས་ན།མངོན་དུ་གྱུར་པའི་སྒོ་ནས་ཀྱང་།།དམྱལ་བཅས་སྒྲ་མི་སྙན་མ་གཏོགས
926. །།ལྷག་མར་བྱས་པའི་ཁམས་སམ་འགྲོ་བ་གཞན་གང་aཡིན་པ་དེ་ལ་དམྱལ་བ་དང་བྱང་གི་སྒྲ་མི་སྙན་པ་དག་མ་གཏོགས་པ་དགེ་བ་བདུན་པོ་དག་མངོན་དུ་གྱུར་པའི་སྒོ་ནས་ཀྱང་ཡོད་དོ།།དགེ་བ་དང་མི་དགེ་བའི་ལས་ཀྱི་ལམ་བཅུ་པོ་འདི་དག་ནི།ཐམས་ཅད་བདག་པོ་རྒྱུ་མཐུན་དང་།།རྣམ་སྨིན་འབྲས་བུ་འབྱིན་པར་འདོད།།རེ་ཞིག་aམི་དགེ་བ་ཐམས་ཅད་ཀྱི་རྣམ་པར་སྨིན་པའི་འབྲས་བུ་ནི་དམྱལ་བར་སྐྱེ་བའོ།།མི་རྣམས་སུ་སྲོག་གཅོད་པའི་རྒྱུ་མཐུན་པའི་འབྲས་བུ་ནི་ཚེ་ཐུང་བའོ།།མ་བྱིན་པར་ལེན་པ་
927. ནི་ལོངས་སྤྱོད་ཀྱིས་ཕོངས་
928. པའོ།།འདོད་པས་ལོག་པར་གཡེམ་པས་ནི་དགྲ་དང་བཅས་པའི་ཆུང་མ་aཅན་དུའོ།།བརྫུན་དུ་སྨྲ་བ་
929. ནི་སྐུར་པ་མང་བའོ།།ཕྲ་མས་ནི་མཛའ་བོ་དབྱེའོ
930. །།ཚིག་རྩུབ་པོ་
931. ནི་ཡིད་དུ་མི་འོང་བའི་སྒྲ་ཐོས་སོ།།ཚིག་ཀྱལ་པས་ནི་ཚིག་གཟུང་བར་མི་འོས་པའོ།།བརྣབ་སེམས་ཀྱིས་ནི་འདོད་ཆགས་ཆེ་བར་རོ།།གནོད་སེམས་ཀྱིས་ནི་ཞེ་སྡང་ཆེ་བར་རོ།།ལོག་aཔར་ལྟ་བས་ནི་གཏི་མུག་ཆེ་བར་འགྱུར་རོ
932. །།སྲོག་གཅོད་པའི་བདག་པོའི་འབྲས་བུ་ནི་ཕྱིའི་དངོས་པོ་རྣམས་གཟི་མཐུ་
933. ཆུང་བར་འགྱུར་རོ།།མ་བྱིན་པར་ལེན་པས་ནི་སེར་བ་དང་ཆར་པ་མང་བར་འགྱུར་རོ།།འདོད་པས་ལོག་པར་གཡེམ་པས་ནི་རྡུལ་
934. གྱིས་འཁྲིགས་པའོ།།བརྫུན་དུ་སྨྲ་aབས་ནི་དྲིང་བར་རོ
935. །།ཕྲ་མས་ནི་མཐོ་དམན་ཅན་དུའོ།།ཚིག་རྩུབ་པོས་ནི་ཚ་སྒོ་ཅན་དང་།དགོན་དུང་ཅན་དུའོ།།ཚིག་ཀྱལ་པས་ནི་དུས་ལོག་པ་ཅན་དུའོ།།བརྣབ་སེམས་ཀྱིས་ནི་འབྲས་བུ་ཕྲ་མོར་རོ།།གནོད་སེམས་ཀྱིས་ནི་འབྲས་བུ་ཁ་བར་རོ།།ལོག་པར་ལྟ་བས་ནི་འབྲས་བུ་aཆུང་ངུའམ་མེད་པར་འགྱུར་
936. རོ།།འདི་ཡང་།སྡུག་བསྔལ་ཕྱིར་དང་བསང་ཕྱིར་དང་།།གཟི་བྱིན་མེད་ཕྱིར་འབྲས་རྣམ་
937. གསུམ།།སྲོག་གཅོད་པར་བྱེད་པས་ནི་གསད་
938. པར་བྱ་བ་སྡུག་བསྔལ་བསྐྱེད་པ་དང་།སྲོག་དང་བྲལ་བས་བསད་པ་དང་།གཟི་བྱིན་མེད་པར་བྱས་པ་ཡིན་ཏེ།དེའི་དེ་aལ་དམྱལ་བར་སྐྱེ་བ་ལ་སོགས་པའི་འབྲས་བུ་རྣམ་པ་གསུམ་གསུངས་སོ།།མ་བྱིན་པར་ལེན་པ་ལ་སོགས་པ་དང་།དགེ་བ་རྣམས་ལ་ཡང་དེ་བཞིན་དུ་སྦྱར་བར་བྱའོ།།ལོག་པའི་ལུས་ངག་གི་ལས་ཀྱི་མཐའ་དག་གིས་ལོག་པར་འཚོ་བ་གང་གསུངས་aཔ་དེ་ནི་གཞན་མེད་ཀྱི་དེ་ཉིད་ཡིན་ཏེ།ལུས་
939. དང་ངག་ལ་ཆགས་ལས་སྐྱེས།།ལོག་འཚོ།ལུས་ངག་གི་ལས་ཀྱི་མཐའ་ནི་ཞེ་སྡང་དང་གཏི་མུག་ལས་སྐྱེས་པ་ཡིན་ཏེ།དེ་ནི་དེ་དག་ལས
940. །སྦྱང་དཀའི་ཕྱིར་ལོགས་ཤིག་བསྟན་ཏོ།།ཆགས་པའི་ཆོས་ནི་འཕྲོག་པར་aབྱེད་པ་ཡིན་པས་དེས་ཀུན་ནས་བསླང་བའི་ལས་སེམས་བསྲུང་བར་སླ་བ་མ་ཡིན་ཏེ།དེའི་ཕྱིར་འཚོ་བ་སྦྱང་དཀའ་བས་བསྒྲིབ་
941. པར་བྱ་བའི་ཕྱིར་ལོགས་ཤིག་ཏུ་བསྟན་ཏོ།།གལ་ཏེ།ཡོ་བྱད་ལ།ཆགས་བསླང་གང་ཞིག་འཚོ་བས་ཡོ་བྱད་ལ་ཆགས་པས་བསླང་བའི་ལུས་aདང་ངག་གི་ལས་ཁོ་ན་ལོག་པའི་འཚོ་བ་ཡིན་ལ།གཞན་ནི་མ་ཡིན་ཏེ་ཞེས་འདོད་པ་དེ་ནི།མདོ་དང་འགལ་ཕྱིར་མིན།ཚུལ་ཁྲིམས་ཀྱི་ཕུང་པོའི་མདོ་ལས།གླང་པོ་ཆེ་འཐབ་པ་ལ་ལྟ་བ་ལ་སོགས་པ་ཡང་ལོག་པའི་འཚོ་བར་གཞག་སྟེ།ལོག་པའི་ཡུལ་ལ་ཡོངས་སུ་aལོངས་སྤྱོད་པའི་ཕྱིར་རོ།།འདི་ནི་རྫོགས་སོ།།གོང་དུ་འབྲས་བུ་ལྔ་བཤད་པ་གང་དག་ཡིན་པ་དེ་དག་ལས་ལས་གང་ཞིག་འབྲས་བུ་དུ་ཞིག་གི་འབྲས་བུ་དང་བཅས་པ་ཡིན་ཞེ་ན།དྲིར་བཅས་སྤོང་བའི་ལམ་དག་གི།ལས་ནི་ལྔ་ཡིས་འབྲས་བུར་བཅས།།ལས་དེ་ནི་aའབྲས་བུ་ལྔས་འབྲས་བུ་དང་བཅས་པ་ཡིན་ནོ།།དྲི་མེད་བཞི་ཡིས།བར་ཆད་མེད་པའི་ལམ་ཟག་པ་མེད་པའི་ལས་ནི་རྣམ་པར་སྨིན་པའི་འབྲས་བུ་མ་གཏོགས་པ་འབྲས་བུ་བཞིས་འབྲས་བུ་དང་བཅས་པ་ཡིན་ནོ།།ཟག་བཅས་གཞན།དགེ་དང་མི་དགེ་གང་
942. ཡིན་aཔའང་།།སྤོང་བའི་ལམ་ལས་གཞན་པའི་ལས་དགེ་བ་ཟག་པ་དང་བཅས་པ་གང་ཡིན་པ་དང་།མི་དགེ་བ་གང་ཡིན་པ་དེ་ཡང་འབྲས་བུ་བཞིས་
943. འབྲས་བུ་དང་བཅས་པ་ཡིན་ཏེ།བྲལ་བའི་འབྲས་བུ་མ་གཏོགས་སོ།།ཟག་པ་མེད་པ་ལྷག་མ་དང་།།ལུང་བསྟན་མིན་གང་aགསུམ་གྱིས་སོ།།སྤོང་བའི་ལམ་ལས་གཞན་པའི་ལམ་ཟག་པ་མེད་པ་དང་ལུང་དུ་མ་བསྟན་པའི་ལས་གང་ཡིན་པ་ནི་འབྲས་བུ་གསུམ་གྱིས་ཏེ།རྣམ་པར་སྨིན་པ་དང་བྲལ་བའི་འབྲས་བུ་དག་
944. མ་གཏོགས་སོ།།དགེ་བའི་དགེ་ལ་སོགས་པ་ནི།།བཞི་དང་གཉིས་དང་aདེ་བཞིན་གསུམ།།ལས་དགེ་བའི་འབྲས་བུ་ཆོས་དགེ་བ་བཞི་སྟེ།རྣམ་པར་སྨིན་པའི་འབྲས་བུ་མ་གཏོགས་སོ
945. །།མི་དགེ་བ་ནི་གཉིས་ཏེ།།སྐྱེས་བུ་བྱེད་པ་དང་བདག་པོའི་འབྲས་བུའོ།།ལུང་དུ་མ་བསྟན་པའི་གསུམ་སྟེ།རྒྱུ་མཐུན་པ་དང་བྲལ་བའི་འབྲས་aབུ་མ་གཏོགས་པའོ།།མི་དགེའི་དགེ་སོགས་གཉིས་དང་ནི།།གསུམ་དང་བཞི་སྟེ་རིམ་པ་བཞིན།།ལས་མི་དགེ་བའི་འབྲས་བུ་ཆོས་དགེ་བ་
946. ནི་གཉིས་ཏེ།སྐྱེས་བུ་བྱེད་པ་དང་།བདག་པོའི་འབྲས་བུ་དག་གོ།།མི་དགེ་བ་ནི་གསུམ་སྟེ།རྣམ་པར་སྨིན་པ་དང་aབྲལ་བའི་འབྲས་བུ་མ་གཏོགས་སོ།།ལུང་དུ་མ་བསྟན་པ་ནི་བཞི་སྟེ།བྲལ་བ་མ་གཏོགས་སོ།།ལུང་བསྟན་མིན་གྱི་དགེ་ལ་སོགས།།དེ་དག་གཉིས་དང་གསུམ་དང་གསུམ།།
947. ལུང་དུ་མ་བསྟན་པའི་འབྲས་བུ་ཆོས་དགེ་བ་གཉིས་ཏེ།སྐྱེས་བུ་བྱེད་པ་དང་།aབདག་པོའི་འབྲས་བུའོ།།མི་དགེ་བ་གསུམ་ཏེ
948. །བྲལ་བ་དང་།རྣམ་པར་སྨིན་པ་མ་གཏོགས་པའོ།།ལུང་དུ་མ་བསྟན་པའི་ཆོས་གསུམ་ནི་དེ་དག་ཁོ་ན་ཡིན་ནོ།།འདས་པའི་ཐམས་ཅད་བཞི་ཡིན་ནོ།།འདས་པའི་ལས་ཀྱི་འབྲས་བུ་དུས་གསུམ་པའི་ཆོས་aནི་བཞི་སྟེ།བྲལ་བའི་འབྲས་བུ་མ་གཏོགས་སོ།།བར་མ་ཡི་ནི་མ་འོངས་པ་འང་།།ད་ལྟར་བྱུང་བའི་འབྲས་བུ་ཆོས་མ་འོངས་པ་འང་བཞི་སྟེ།དེ་དག་ཉིད་དོ།།བར་མ་གཉིས་སོ།།ད་ལྟར་བྱུང་བའི་ཆོས་ནི་གཉིས་ཏེ།སྐྱེས་བུ་བྱེད་པ་དང་བདག་པོའི་འབྲས་aབུ་དག་གོ།།མ་སྐྱེས་པའི་འབྲས་བུ་མ་འོངས་གསུམ་ཡིན་ནོ།།རྒྱུ་མཐུན་པ་དང་།བྲལ་བའི་འབྲས་བུ་དག་མ་གཏོགས་སོ།།རང་གི་ས་པ་བཞི་
949. ཡིན་ནོ།།བྲལ་བའི་འབྲས་བུ་མ་གཏོགས་སོ།།གཞན་གྱི་ས་པ་གསུམ་དང་གཉིས།།གལ་ཏེ་གཞན་གྱི་ས་པའི་ཆོས་aཟག་པ་མེད་པ་ཞིག་ཡིན་ན་ནི་འབྲས་བུ་གསུམ་སྟེ།རྣམ་པར་སྨིན་པ་དང་།བྲལ་བའི་འབྲས་བུ་དག་མ་གཏོགས་སོ།།གལ་ཏེ་ཟག་པ་དང་བཅས་པ་ཞིག་ཡིན་ན་ནི་གཉིས་ཏེ།སྐྱེས་བུ་བྱེད་པ་དང་བདག་པོའི་འབྲས་བུ་དག་གོ།།སློབ་པའི་སློབ་ལ་aསོགས་པ་གསུམ།།སློབ་པའི་ལས་ཀྱི་འབྲས་བུ་སློབ་པའི་ཆོས་གསུམ་སྟེ།རྣམ་པར་སྨིན་པ་དང་བྲལ་བའི་འབྲས་བུ་དག་མ་གཏོགས་སོ།།མི་སློབ་པ་ཡང་དེ་དང་འདྲའོ།།སློབ་པའི་
950. ཡང་མ་ཡིན་མི་སློབ་པ་ཡང་མ་ཡིན་པ་ཡང་
951. གསུམ་སྟེ།རྣམ་པར་སྨིན་པ་དང་aརྒྱུ་མཐུན་པའི་འབྲས་བུ་དག་མ་གཏོགས་སོ།།མི་སློབ་ལས་ཀྱི་འབྲས་བུ་ནི།།སློབ་པ་ཡི་
952. ནི་ཆོས་ལ་སོགས།།གཅིག་དང་གསུམ་དང་གཉིས་ཡིན་ནོ།།མི་སློབ་པའི་ལས་ཀྱི་འབྲས་བུ་སློབ་པའི་ཆོས་ནི་གཅིག་སྟེ།བདག་པོའི་འབྲས་བུའོ།།མི་སློབ་པ་ནི་གསུམ་aསྟེ།རྣམ་པར་སྨིན་པ་དང་བྲལ་བའི་འབྲས་བུ་དག་མ་གཏོགས་སོ།།སློབ་པའི་
953. ཡང་མ་ཡིན་མི་སློབ་པ་ཡང་མ་ཡིན་པ་ནི་གཉིས་ཏེ།སྐྱེས་བུ་བྱེད་པ་དང་།བདག་པོའི་འབྲས་བུ་དག་གོ།།དེ་ལས་གཞན་པའི་འབྲས་བུ་ནི།།སློབ་སོགས་གཉིས་དང་གཉིས་དང་ལྔ།།aསློབ་པ་ཡང་མ་ཡིན་མི་སློབ་པ་ཡང་མ་ཡིན་པའི་ལས་ཀྱི་འབྲས་བུ་སྤོང་བའི་
954. ཆོས་ནི་གཉིས་ཏེ།སྐྱེས་བུ་བྱེད་པ་དང་།བདག་པོའི་འབྲས་བུ་དག་གོ།།མི་སློབ་པ་ཡང་དེ་དང་འདྲའོ།།སློབ་པ་ཡང་མ་ཡིན་མི་སློབ་པ་ཡང་མ་ཡིན་པ་ནི་འབྲས་བུ་ལྔ་ཆར་ཡིན་ནོ།།མཐོང་བས་aསྤང་བྱའི་དེ་ལ་སོགས།།གསུམ་དང་བཞི་དང་གཅིག་ཡིན་ནོ།།མཐོང་བས་སྤང་བར་བྱ་བའི་ལས་ཀྱི་འབྲས་བུ་མཐོང་བས་སྤང་བར་བྱ་བའི་ཆོས་ནི་གསུམ་སྟེ།རྣམ་པར་སྨིན་པ་དང་།བྲལ་བའི་འབྲས་བུ་མ་གཏོགས་སོ།།བསྒོམ་པས་སྤང་བར་བྱ་བ་ནི་བཞི་སྟེ།བྲལ་aབའི་འབྲས་བུ་མ་གཏོགས་སོ།།སྤང་བར་བྱ་བ་མ་ཡིན་པ་ནི་གཅིག་སྟེ།བདག་པོའི་འབྲས་བུའོ།།བསྒོམ་པས་སྤང་བར་བྱ་
955. ལས་ཀྱི།།དེ་དག་གཉིས་དང་བཞི་དང་གསུམ
956. །།བསྒོམ་པས་སྤང་བར་བྱ་བའི་ལས་ཀྱི་འབྲས་བུ་མཐོང་བས་སྤང་བར་བྱ་བ་ནི་གཉིས་ཏེ།སྐྱེས་aབུ་བྱེད་པ་དང་།བདག་པོའི་འབྲས་བུ་དག་གོ།།བསྒོམ་པས་སྤང་བར་བྱ་བ་ནི་
957. བཞི་སྟེ།བྲལ་བའི་འབྲས་བུ་མ་གཏོགས་པའོ།།སྤང་བར་བྱ་བ་མ་ཡིན་པ་ནི་གསུམ་སྟེ།རྣམ་པར་སྨིན་པ་དང་།རྒྱུ་མཐུན་པའི་འབྲས་བུ་དག་མ་གཏོགས་སོ།།སྤང་བྱ་མིན་པའི་དེ་དག་གཅིག།aགཉིས་དང་བཞི་སྟེ་གོ་རིམས་བཞིན།།སྤང་བར་བྱ་བ་མ་ཡིན་པའི་མཐོང་བས་སྤང་བར་བྱ་བ་ནི་གཅིག་སྟེ།བདག་པོས་
958. འབྲས་བུའོ།།བསྒོམ་པས་སྤང་བར་བྱ་བ་ནི་གཉིས་ཏེ།སྐྱེས་བུ་བྱེད་པ་དང་།བདག་པོའི་འབྲས་བུའོ།།སྤང་བར་བྱ་བ་མ་ཡིན་པ་ནི་བཞི་སྟེ།རྣམ་aཔར་སྨིན་པའི་འབྲས་བུ་མ་གཏོགས་པའོ།།ཡང་རིགས་པ་མ་ཡིན་པས་བསྐྱེད་པ་ལ་སོགས་པའི་ལས་གསུམ་གསུངས་པ་དེ་བརྗོད་པར་བྱ་སྟེ།རིགས་མིན་བསྐྱེད་པ་ཉོན་མོངས་ཅན།།ཁ་ཅིག་ཆོ་ག་ཉམས་པའང་ཞེའོ།།ཉོན་མོངས་པ་ཅན་མ་ཡིན་པ་ཡང་རིགས་པ་aམ་ཡིན་པ་བྱེད་པའི་ཕྱིར་ཆོ་ག་ཉམས་པ་ནི་རིགས་པ་མ་ཡིན་པས་བསྐྱེད་པའོ།།བཟློག་པ་ནི་རིགས་པས་བསྐྱེད་པའོ།།དེ་གཉིས་མ་ཡིན་པ་ནི་རིགས་པ་ཡང་མ་ཡིན་ལ་རིགས་པ་མ་ཡིན་པ་ཡང་མ་ཡིན་པས་བསྐྱེད་པའོ།།ཅི་ལས་གཅིག་གིས་སྐྱེ་བ་གཅིག་ཁོ་ན་འཕེན་ནམ།aའོན་ཏེ་དུ་མ་ཡང་འཕེན།དེ་བཞིན་དུ་ལས་དུ་མས་ཀྱང་སྐྱེ་བ་གཅིག་ཁོ་ན་འཕེན་ནམ།འོན་ཏེ་དུ་མ་ཁོ་ན་ཞིག་འཕེན་ཅེ་ན།འདི་ནི་གྲུབ་པའི་མཐའ་ཡིན་ཏེ།གཅིག་གིས་སྐྱེ་བ་གཅིག་འཕེན་ན།།ལས་གཅིག་ཁོ་ནས་སྐྱེ་བ་གཅིག་ཁོ་ན་འཕེན་ཏོ
959. །།ལས་གཅིག་གིས་aའཕངས་པའི་ལས་ནི།ཡོངས་རྫོགས་བྱེད་པ་དུ་མ་ཡིན་པར་འདོད་དེ།དཔེར་ན་རི་མོ་མཁན་གྱི་རི་མོ་
960. གཅིག་གིས་གཟུགས་ཀྱིས་བཅད་ནས་མང་པོས་ཡོངས་སུ་
961. རྫོགས་པར་བྱེད་པ་དང་འདྲའོ།།ལས་འབའ་ཞིག་སྐྱེ་བ་འཕེན་པར་བྱེད་པ་ཡང་མ་ཡིན་ཏེ།འོན་ཀྱང་རྣམ་པར་aསྨིན་པ་དང་བཅས་པ་གཞན་ཡང་ངོ་།རྣམ་པ་ཐམས་ཅད་དུ།སེམས་མེད་སྙོམས་པར་འཇུག་པ་དག།འཕེན་བྱེད་མ་ཡིན་འཐོབ་པའང་མིན།།རྣམ་པར་སྨིན་པ་དང་བཅས་པའི་སེམས་མེད་པའི་སྙོམས་པར་འཇུག་པ་དག་གིས་ཀྱང་རིས་མཐུན་པ་འཕེན་པར་བྱེད་དེ།ལས་aདང་ལྷན་ཅིག་མི་འབྱུང་བའི་ཕྱིར་རོ།།ཐོབ་པ་རྣམས་ཀྱིས་ཀྱང་མ་ཡིན་ཏེ།ལས་དང་འབྲས་བུ་མི་གཅིག་པའི་ཕྱིར་རོ།།སྒྲིབ་པ་གསུམ་གསུངས་པ་དེ་དག་གི་རང་བཞིན་ཅི་ཞེ་ན།མཚམས་མེད་པ་ཡི་ལས་རྣམས་དང་།།ཉོན་མོངས་ཤས་ཆེ་ངན་འགྲོ་དང་།aའདུ་ཤེས་མེད་པའི་སེམས་ཅན་དང་།།སྒྲ་མི་སྙན་སྒྲིབ་གསུམ་དུ་འདོད།།མཚམས་མེད་པ་ལྔ་ནི་ལས་ཀྱི་སྒྲིབ་པ་ཡིན་ནོ།།ཉོན་མོངས་པ་ཤས་ཆེ་བ་རྒྱུན་དུ་འབྱུང་བ་ནི་ཉོན་མོངས་པའི་སྒྲིབ་པའོ།།ངན་སོང་རྣམ་པ་གསུམ་དང་མི་དང་ལྷའི་ཕྱོགས་གཅིག་ན་
962. རྣམ་པར་སྨིན་པའི་aསྒྲིབ་པའོ།།ཡང་སྒྲིབ་པ་འདི་དག་པས་
963. གང་ཞིག་འགྲོ་བ་གང་དག་ན་ཡོད་པར་རིག་པར་བྱ་ཞེ་ན།རེ་ཞིག་གཅིག་ཏུ།མཚམས་མེད་གླིང་གསུམ་དག་ན་ཡོད།།སྒྲ་མི་སྙན་མ་གཏོགས་པའོ།།དེ་དག་ན་ཡང་སྐྱེས་པ་དང་བུད་མེད་རྣམས་ཁོ་ན་ལ་སྟེ།ཟ་མ་སོགས་ལ་མི་འདོད་aདོ།།ཕན་དང་ངོ་ཚ་ཆུང་བའི་ཕྱིར།།དེ་དག་གི་ཕ་མ་ཕན་ཆུང་བ་སྟེ།ལུས་མ་ཚང་བའི་བདག་པོར་གྱུར་པའི་ཕྱིར་རོ།།དེ་དག་ཀྱང་ཕ་མ་ལ་ངོ་ཚ་ཤེས་པ་དང་ཁྲེལ་ཡོད་པ་ཤས་
964. ཆེན་པོས་ཉེ་བར་མི་གནས་པས་སོ།།ལས་ཀྱི་སྒྲིབ་པ་བཤད་ཟིན་ཏོ།།ལྷག་མ་འགྲོ་བ་ལྔ་དག་aན།།ཉོན་མོངས་པའི་དང་།རྣམ་པར་སྨིན་པའི་སྒྲིབ་པ་ནི་ལྷག་མ་དག་གོ།མི་དག་གི་ནང་ན་ནི་སྒྲ་མི་སྙན་པ་
965. རྣམ་པར་སྨིན་པའི་སྒྲིབ་པ་ཡིན་ནོ།།ལྷ་དག་གི་ནང་ན་
966. ནི་འདུ་ཤེས་མེད་པའི་སེམས་ཅན་རྣམས་སོ།།མཚམས་མེད་པ་རྣམས་ཀྱི་ནང་ནས་གསུམ་ནི་སྲོག་གཅོད་པའོ།།aགཅིག་ནི་བརྫུན་དུ་སྨྲ་བའི་རང་བཞིན་ཡིན་ནོ།།གཅིག་ནི་སྲོག་གཅོད་པའི་སྦྱོར་བའོ།།དགེ་འདུན་དབྱེན་ནི་མི་འཕྲོད་པའི།།རང་བཞིན་ལྡན་པ་མ་ཡིན་ཆོས།།ཉོན་མོངས་ཅན་མིན་ལུང་བསྟན་མིན།།དེ་དང་དགེ་འདུན་ཡང་དག་ལྡན།།དེ་ཡི་ཁ་ན་མ་ཐོ་བརྫུན།།aདེ་དང་འབྱེད་པོ་ཡང་དག་ལྡན།།དགེ་འདུན་གྱི་དབྱེན་ཞེས་བྱ་བ་ནི་མི་འཕྲོད་པ་སྟེ།ལྡན་པ་མ་ཡིན་པའི་ཆོས་ཉོན་མོངས་པ་ཅན་མ་ཡིན་པ་སྟེ།ཇི་ལྟར་མཚམས་མེད་པར་འགྱུར།གང་གིས་དེ་འབྱེད་པར་བྱེད་པའི་བརྫུན་དུ་སྨྲ་བ་དེ་ནི་མཚམས་མེད་པ་
967. པའི་རང་བཞིན་ཡིན་ནོ།།aདེ་དང་ཡང་འབྱེད་པ་པོ་ཡང་དག་པར་ལྡན་ནོ།།བསྐལ་པར་མནར་མེད་པར་སྨིན་འགྱུར།།གཞན་དག་གིས་ནི་བར་གྱི་བསྐལ་པར་ནི་མ་ངེས་སོ།།ཡང་གང་ཞིག་གིས་མཚམས་མེད་པ་མང་པོ་བྱས་པ་ཡིན་ལ།དེ་དག་བར་ཆད་མེད་པ་ཁོ་ནར་སྨིན་པར་གྱུར་ན་དེ་ལ་དེ་དག་ཅི་aཞིག་ཏུ་འགྱུར་ཞེ་ན།ལྷག་པས་གནོད་པ་ལྷག་པར་འགྱུར།།དེ་མཚམས་མེད་པ་མང་པོས་མནར་མེད་པ་དེར་གང་གིས་ན་གཉིས་དང་།གསུམ་དང་།བཞི་དང་།ལྔ་འགྱུར་གྱི་
968. ཚོར་བ་མྱོང་བར་འགྱུར་བའི་ལུས་ཆེན་པོ་གཞོན་ཤ་ཅན་གྱི་ལུས་ཐོབ་ཅིང་།གནོད་པ་ཡང་aརབ་ཏུ་མང་བ་དང་ཤིན་ཏུ་མི་བཟད་པར་འགྱུར་རོ།།དགེ་འདུན་འབྱེད་པར་བྱེད་པ་དེ་སུ་ཞིག་ཡིན་ཞེ་ན།དགེ་སློང་ལྟ་སྤྱད་ཚུལ་ལྡན་པས།།འབྱེད་དོ།།དགེ་སློང་གིས་འབྱེད་ཀྱིས་
969. ཁྱིམ་པ་དང་།དགེ་སློང་མ་ལ་སོགས་པས་ཀྱང་མ་ཡིན་ནོ།།དེ་ཡང་ལྟ་བ་སྤྱད་པ་ཁོ་ནས་aའབྱེད་ཀྱི་སྲེད་པ་སྤྱད་པས་ནི་མ་ཡིན་ནོ།།ཚུལ་ཁྲིམས་དང་ལྡན་པས་འབྱེད་དེ།དེའི་ཚིག་གཟུང་
970. བར་འོས་པའི་ཕྱིར་རོ།།ཉམས་པས་
971. ནི་མ་ཡིན་ཏེ།བཅོམ་ལྡན་འདས་ཀྱི་དྲུང་ལས།གཞན་དུའོ།།སྟོན་པ་མངོན་སུམ་དུ་བཞུགས་པ་ཉིད་དུ་དབྱེ་བར་མི་ནུས་པའི་ཕྱིར་རོ།།aསུ་དག་གཅིག་འབྱེད་ཅེ་ན།བྱིས་པ་རྣམས།སོ་སོའི་སྐྱེ་བོ་རྣམས་ཁོ་ན་ཡིན་གྱི་འཕགས་པ་རྣམས་ནི་མ་ཡིན་ཏེ།ཆོས་མངོན་སུམ་དུ་གྱུར་པའི་ཕྱིར་རོ།།དེ་ཡང་།སྟོན་དང་ལམ་གཞན་ལ་བཟོད་པ།།བྱེ་བའོ།།གང་གི་ཚེ་དེ་དག་གིས་དེ་བཞིན་གཤེགས་པ་ལས་གཞན་aཔའི་སྟོན་པ་དང་།དེས་བསྟན་པའི་ལམ་ལས་གཞན་པའི་ལམ་ལ་བཟོད་ན་དེ་ཙམ་གྱིས་དགེ་འདུན་བྱེ་བ་ཞེས་བརྗོད་དོ།།བྱེ་ནས་ཀྱང་དེ་ཉིད་ཀྱི་ནུབ་གཅིག་ཏུ་དེ་ནི་མི་གནས་སོ།།དགེ་འདུན་བྱེ་ན་
972. གདོན་མི་ཟ་བར་ནམ་མ་ལངས་པ་ཉིད་དུ་དགེ་འདུན་འདུམ་
973. པར་འགྱུར་རོ།།དགེ་aའདུན་གྱི་དབྱེན་དུ་བཤད་པ་གང་ཡིན་པ།དེ་ནི་འཁོར་ལོའི་དབྱེན་དུ་འདོད།།དེའི་ཚེ་ལ་མ་འཇུག་པའི་གེགས་སུ་གྱུར་པའི་ཕྱིར་དེའི་ཚེ་བཅོམ་ལྡན་འདས་ཀྱི་ཆོས་ཀྱི་
974. འཁོར་ཡང་ཕྱེ་བ་ཡིན་ནོ།།ཡང་འཁོར་ལོའི་དབྱེན་གང་དུའམ་ཇི་ཙམ་གྱིས་ཤེ་ན།འཛམ་བུའི་གླིང་aནའོ་དགུ་སོགས་ཀྱིས།།བརྒྱད་ནི་གདོན་མི་ཟ་བར་ཕྱོགས་གཉིས་ན་གནས་པ་དང་།དགུ་པ་ནི་དབྱེན་བྱེད་པ་པོ་ཡིན་ཏེ།ལྷག་མི་ནི་ངེས་པ་མེད་དོ།།གཞན་ནི་ལས་ཀྱི་དབྱེན་ལས་འགྱུར་ཏེ།གལ་ཏེ་མཚམས་གཅིག་གི་ནང་དུ་མི་མཐུན་པས་ལས་དག་aབྱེད་ནའོ།།དེ་ཡང་ནི།ལས་ཀྱི་
975. དབྱེན་ནི་གླིང་གསུམ་ནའོ།།སྒྲ་མི་སྙན་མ་གཏོགས་སོ།།དེ་ནི་བརྒྱད་དག་ཡན་ཆད་ཀྱིས།།འཁོར་ལོའི་དབྱེན་དུས་དྲུག་ཏུ་མི་འབྱུང་ངོ་།།འདི་ལྟ་སྟེ།དང་པོ་མཐའ་སྐྱོན་ཟུང་གཅིག་གི།སྔ་རོལ་ཐུབ་པ་ནོངས་པ་དང་།།མཚམས་མ་aབཅད་པ་དག་ཏུ་ཡང་།།འཁོར་ལོའི་དབྱེན་ནི་མི་འབྱུང་ངོ་།།དང་པོ་ཆོས་ཀྱི་འཁོར་ལོ་བསྐོར་ནས་རིང་པོ་མ་ལོན་པ་དང་།ཐ་མ་བཅོམ་ལྡན་འདས་མྱ་ངན་ལས་འདའ་བའི་ཚེ་དང་།ཆུ་བུར་གྱི་སྔོན་རོལ་དུ་སྟེ
976. །ཇི་སྲིད་དུ་ཚུལ་ཁྲིམས་ཀྱི་སྐྱོན་དང་།ལྟ་བའི་སྐྱོན་མ་བྱུང་གི་བར་aདང་།ཟུང་
977. གཅིག་གི་སྔོན་རོལ་ཏེ།ཇི་སྲིད་དུ་ཉན་ཐོས་ཀྱི་མཆོག་ཟུང་གཅིག་མ་བྱུང་གི་བར་ཏེ།དེས་ཕྱིར་སྡུམ་པར་བྱེད་པའི་ཕྱིར་རོ།།ཐུབ་པ་ནོངས་པ་ནི་སྟོན་པ་ཡོངས་སུ་མྱ་ངན་ལས་འདས་ན་མི་འབྱུང་སྟེ།འགྲེན་ཟླ་མེད་པའི་ཕྱིར་རོ།།མཚམས་མ་བཅད་ན་ཡང་མཚམས་aགཅིག་གི་ནང་དུ་ཕྱོགས་གཉིས་སུ་གནས་པས་བྱེ་བ་ཡིན་པའི་ཕྱིར་རོ།།ཅིའི་ཕྱིར་ཕ་མ་བསད་པ་ལ་སོགས་པ་མཚམས་མེད་པ་ཡིན་ལ།གཞན་ནི་མ་ཡིན་ཞེ་ན།ཕན་འདོགས་པ་དང་ཡོན་ཏན་ཞིང་།།སྤངས་དང་མེད་པར་བྱས་ཕྱིར་རོ།།རེ་ཞིག་ཕ་མ་བསད་པ་ནི་ཕན་aའདོགས་པ་མེད་པར་བྱས་པའི་ཕྱིར་དང་།ཡོན་ཏན་གྱི་ཞིང་མིན་
978. པའི་ཕྱིར་དགྲ་བཅོམ་པ་བསད་པ་ལ་སོགས་པ་ཡང་མཚམས་མེད་པ་ཡིན་ནོ།།གལ་ཏེ་ཕའམ་མ་
979. མཚན་གྱུར་པ་ཡང་ལུས་གཅིག་པ་དེ་ལས་ནི།མཚན་ནི་གཞན་དུ་གྱུར་ཀྱང་འགྱུར།།དེ་ལ་
980. ཡང་མཚམས་aམེད་པར་འགྱུར་རོ།།གང་གི་ཚེ་བུད་མེད་གཞན་ལས་ནུར་ནུར་པོ་ཟགས་
981. ནས་བུད་མེད་གཞན་གྱི་མངལ་དུ་བླུགས་ན་དེའི་ཚེ་གང་ཞིག་བསད་པ་
982. ན་མཚམས་མེད་པར་འགྱུར་བ་དེའི་མ་གང་ཡིན་ཞེ་ན།གང་གི་ཟླ་མཚན་ལས་བྱུང་ངམ།།གང་གི་ཟླ་མཚན་ལས་བྱུང་བ་ནི་དེའི་མ་ཡིན་ནོ།།aཅི་དེ་བཞིན་གཤེགས་པ་ལ་ངན་སེམས་ཀྱིས་
983. ཁྲག་བྱུང་
984. བས་གདོན་མི་ཟ་བར་མཚམས་མེད་པར་འགྱུར་རམ་ཞེ་ན།བགྲོངས་
985. པར་སེམས་པ་ལ་ནི་འགྱུར་གྱི།སངས་རྒྱས་བརྡེག་
986. པར་སེམས་ལ་མིན།།གལ་ཏེ་བརྡེག་
987. པའི་བསམ་པས་འབྱིན་པར་བྱེད་ན་མཚམས་མེད་པར་མི་འགྱུར་རོ།།གལ་aཏེ་དགྲ་མ་ཆོམས་པའི་ཚེ་བསྣུན་ལ་བསྣུན་པའི་འོག་ཏུ་དགྲ་བཅོམ་པར་འགྱུར་
988. ན།བསྣུན་འོག་དགྲ་བཅོམ་པ་ལ་མིན།།དེས་ནི་དགྲ་བཅོམ་པ་ལ་སྦྱོར་བ་མ་བྱས་པའི་ཕྱིར་རོ།།ཅི་མཚམས་མེད་པའི་སྦྱོར་བ་བྱས་ཏེ།དེ་ཡང་མ་བཟློག་
989. པར་འདོད་ཆགས་དང་བྲལ་བའམ་འབྲས་བུ་ཐོབ་པར་aའགྱུར་རམ་ཞེ་ན།མཚམས་མེད་སྦྱོར་བ་བྱས་པ་ལ།།འདོད་ཆགས་བྲལ་འབྲས་མི་སྲིད་དོ།།གཞན་གྱི་ལས་ཀྱི་ལམ་གྱི་སྦྱོར་བ་བྱས་ནས་འཕགས་པའི་ལམ་བསྐྱེད་བ་ལ་དགག་
990. པ་མེད་དོ།།མཚམས་མེད་པ་འདི་དག་གི་ནང་ནས་ཁ་ན་མ་ཐོ་བ་དང་བཅས་པ་ཆེན་པོ་གང་ཡིན་ཞེ་ན།དགེ་འདུན་aདབྱེ་ཕྱིར་བརྫུན་སྨྲ་བ།།ཁ་ན་མ་ཐོ་རབ་ཆེར་འདོད།།དེའི་ནི་རྣམ་པར་སྨིན་པ་བསྐལ་པ་གཅིག་ཏུ་མནར་མེད་པར་སྐྱེ་བ་ཡིན་ལ།ལྷག་མ་རྣམས་ལ་ནི་མ་ངེས་སོ།།ལེགས་པར་སྤྱད་པ་གང་ཞིག་འབྲས་བུ་ཆེ་ཞེ་ན།འཇིག་རྟེན་པ་ཡི་དགེ་བ་ལ།།སྲིད་རྩེའི་སེམས་པ་འབྲས་རབ་ཆེ།།དེའི་aརྣམ་པར་སྨིན་པ་ནི་བསྐལ་པ་བརྒྱད་ཁྲིའི་བར་དུ་ཞི་བ་ཡིན་ནོ།།ཅི་
991. མཚམས་མེད་པ་རྣམས་ཁོ་ནས་དམྱལ་བ་དག་ཏུ་
992. གདོན་མི་ཟ་བར་སྐྱེའམ་ཞེ་ན།
993. མཚམས་མེད་པ་དང་ཆ་འདྲ་བས་ཀྱང་གདོན་མི་ཟ་བར་སྐྱེ་བར་འགྱུར་རོ།།དེ་དག་གང་ཡིན་ཞེ་ན།སྨྲས་པ།མ་དགྲ་བཅོམ་མ་སུན་བྱས་aདང་།།བྱང་ཆུབ་སེམས་དཔའ་ངེས་གནས་དང་།།སློབ་པ་གསོད་དང་དགེ་འདུན་གྱི།།འདུ་བའི་སྒོ་ནི་འཕྲོག་པ་དག།མཚམས་མེད་པ་དང་ཆ་འདྲ་སྟེ།།ལྔ་པ་མཆོད་རྟེན་འཇིག་པ་ཡིན།།གལ་ཏེ་མི་ཚངས་པར་སྤྱད་པས་མ་དགྲ་བཅོམ་མ་སུན་པར་བྱེད་པ་དང་།ངེས་པར་གཏོགས་aཔའི་བྱང་ཆུབ་སེམས་དཔའ་གསོད་པ་དང་།སློབ་པ་གསོད་པ་དང་།དགེ་འདུན་གྱི་ཞལ་དུ་འདུ་བའི་སྒོ་འཕྲོག་པ་དང་།མཆོད་རྟེན་འཇིག་པར་བྱེད་པ་དང་ལྔ་པོ་འདི་དག་ནི་མཚམས་མེད་པ་ལྔ་དང་ཆ་འདྲ་བ་ཡིན་ནོ།།རྣམ་པར་སྨིན་པ་དང་བཅས་པའི་ལས་གཞན་ཡང་དུས་གསུམ་པོ་དག་ཏུ་aཤིན་ཏུ་གེགས་བྱེད་དེ།གསུམ་པོ་གང་དག་ཏུ་ཞེ་ན།བཟོད་དང་ཕྱིར་མི་འོང་དགྲ་བཅོམ།།འཐོབ་ལ་ལས་གེགས་ཤིན་ཏུ་བྱེད།།རྩེ་མོ་ལས་བཟོད་པ་འཐོབ་པ་ལ་ནི་དེའི་རྣམ་པར་སྨིན་པའི་ས་
994. ལས་འདའ་བའི་ཕྱིར་ངན་སོང་བའི་ལས་རྣམས་གེགས་བྱ་བའི་ཕྱིར་ཉེ་aབར་གནས་སོ།།ཕྱིར་མི་འོང་བའི་འབྲས་བུ་འཐོབ་པ་ལ་ནི་འདོད་པ་ན་སྤྱོད་པའི་མཐོང་བའི་ཆོས་ལ་མྱོང་བར་འགྱུར་བ་མ་ཡིན་པའི་ལས་རྣམས་གེགས་བྱ་བའི་ཕྱིར་ཉེ་བར་གནས་སོ།།དགྲ་བཅོམ་པ་འཐོབ་པ་ལ་ནི་གཟུགས་དང་གཟུགས་མེད་པ་ན་སྤྱོད་པའི་ལས་དག་གོ།།བྱང་ཆུབ་སེམས་དཔའ་aབསད་
995. པ་ཞེས་བཤད་པ་གང་ཡིན་པ།གང་ནས་བྱང་ཆུབ་སེམས་དཔའ་ཡིན།།གང་ནས་བཟུང་སྟེ་ངེས་པར་གཏོགས་པའི་བྱང་ཆུབ་སེམས་དཔའ་ཞེས་བརྗོད་པར་བྱ།གང་ནས་མཚན་གྱི་ལས་བྱེད་པ།།གང་ཕན་ཆད་ནས་མཚན་རྣམ་པར་སྨིན་པར་འགྱུར་བའི་ལས་རྣམས་བྱེད་པར་རྩོམ་པའོ།།aདེ་ནི་དུས་དེ་ཕན་ཆད་རྟག་ཏུ།བདེ་འགྲོར་རིགས་མཐོང་སྐྱེ་དབང་ཚང་།།ཕོར་གྱུར་ཚེ་རབས་དྲན་མི་ལྡོག་པ་ཡིན་ནོ།།དེའི་འགྲོ་བ་རབ་ཏུ་བསྔགས་
996. པ་ནི་ལྷ་དང་མི་ཡིན་ནོ།།རིགས་མཐོ་བར་སྐྱེ་བ་ནི་རྒྱལ་རིགས་དང་།བྲམ་ཟེ་ལ་སོགས་པའི་རིས་
997. སུ་སྐྱེ་བའོ།།དབང་པོ་ཚང་བ་ནི་དབང་པོ་aམ་ཚང་བ་མེད་པའོ།།ཕོ་ཁོ་ན་ཡིན་གྱི་མོ་ལ་སོགས་པ་མ་ཡིན་ནོ།།སྐྱེ་བ་ཐམས་ཅད་དུ་ཡང་ཚེ་རབས་དྲན་པར་འགྱུར་རོ།།བྱང་ཆུབ་ལས་མི་ལྡོག་པར་ཡང་འགྱུར་རོ།།མཚན་མ་རྣམ་པར་སྨིན་པ་ཅན་གྱི་ལས་སུ་བཤད་པ་གང་ཡིན་པ་དེ་ནི་གླིང་གང་ཞིག་ཏུ་ཞེ་ན།དེ་ནི་འཛམ་གླིང་ཕོར་
998. aགྱུར་ཏེ།།མངོན་སུམ་
999. སངས་རྒྱས་ལ་སེམས་པ།།བསམ་པ་ལས་བྱུང་བསྐལ་པ་བརྒྱ།།ལུས་པ་དག་ཏུ་འཕེན་པར་བྱེད།།འཛམ་བུའི་གླིང་ཁོ་ནར་འཕེན་གྱི་དེ་དག་བློ་རྣོ་བའི་ཕྱིར་རོ།།ཕོ་ཁོ་ནས་ཡིན་གྱིས་མོས་ནི་མ་ཡིན་ནོ།།སྟོན་པ་མངོན་སུམ་དུ་གྱུར་པ་དང་སངས་རྒྱས་ལ་དམིགས་པའི་aསེམས་ཁོ་ནས་བསྐལ་པ་བརྒྱ་ལུས་པའི་ཚེ་འཕེན་གྱི་བསྐལ་པ་མང་པོ་ལུས་པའི་ཚེ་ནི་མ་ཡིན་ནོ།།ལས་དེ་ཡང་བསམས་པ་ལས་བྱུང་བའོ།།མཚན་དེ་དག་ཀྱང་།རེ་རེའང་བསོད་ནམས་བརྒྱ་ལས་སྐྱེས།།བསོད་ནམས་ཀྱི་ཚད་ནི་བྱང་ཆུབ་སེམས་དཔའ་བྱང་ཆུབ་ལ་ཉེ་བ་མ་གཏོགས་པ་aསེམས་ཅན་གྱི་ལོངས་སྤྱོད་ཀྱི་
1000. འབྲས་བུ་ཅན་ཇི་སྙེད་པ་ཙམ་མོ།།ཡང་བཅོམ་ལྡན་འདས་བྱང་ཆུབ་སེམས་དཔར་གྱུར་པ་ན་
1001. སངས་རྒྱས་ཇི་སྙེད་ཅིག་ལ་བསྙེན་བཀུར་བྱས་ཤེ་ན།བསྐལ་པ་གྲངས་མེད་པ་དང་པོ་ལ་བདུན་ཁྲི་ལྔ་སྟོང་ལ།གཉིས་པ་ལ་བདུན་ཁྲི་དྲུག་སྟོང་ལ།གསུམ་པ་ལ་aབདུན་ཁྲི་བདུན་སྟོང་ལའོ།།བསྐལ་པ་གྲངས་མེད་པ་གང་གི་ཐ་མར་སངས་རྒྱས་གང་ཞིག་བྱུང་བར་གྱུར་ཅེ་ན།རྣམ་གཟིགས་མར་མེ་རིན་ཆེན་གཙུག།གྲངས་མེད་གསུམ་གྱི་ཐ་མར་བྱུང་།།རིན་ཆེན་གཙུག་ཏོར་ཅན་གྱི་ཚེ་ནི་གྲངས་མེད་པ་དང་པོ་རྫོགས་སོ།།མར་མེ་མཛད་ཀྱི་ཚེ་aགཉིས་པའོ།།རྣམ་པར་གཟིགས་ཀྱི་ཚེ་གསུམ་པའོ།།དེ་དག་ཐམས་ཅད་ཀྱི།དང་པོ་ཤཱཀྱ་ཐུབ་པ་ཡིན།དེ་ལ་བཅོམ་ལྡན་འདས་ཀྱིས་བདག་ཀྱང་འདི་འདྲ་བའི་རྣམ་པ་ཁོ་ནར་ཤོག་ཤིག་
1002. ཅེས་དང་པོར་སྨོན་ལམ་བཏབ་བོ།།ཡང་བྱང་ཆུབ་སེམས་དཔའ་གནས་སྐབས་གང་དུ་ཕ་རོལ་ཏུ་
1003. aཕྱིན་པ་གང་རྫོགས་པར་བྱེད་ཅེ་ན།ཀུན་ལ་ཐམས་ཅད་སྙིང་རྗེ་ཡིས།།སྦྱིན་པར་བྱེད་པས་སྦྱིན་པ་རྫོགས།།གང་གིས་
1004. ཀུན་ལ་མིག་གི་བར་དང་རྐང་པའི་བར་ཐམས་ཅད་མངོན་པར་མཐོ་བའི་ཁྱད་པར་ཅན་ལ་མི་རེ་བར་སྙིང་རྗེས་སྦྱིན་པར་བྱེད་ན་དེ་ཙམ་གྱིས་སྦྱིན་པའི་ཕ་རོལ་ཏུ་ཕྱིན་པ་ཡོངས་aསུ་རྫོགས་པ་ཡིན་ནོ།།ཆགས་བཅས་ཡན་ལག་བཅད་ཀྱང་ནི།།མི་འཁྲུག་བཟོད་དང་ཚུལ་ཁྲིམས་ཀྱི།།གང་གི་
1005. ཚེ་འདོད་ཆགས་དང་མ་བྲལ་བ་བཞིན་དུ་ཡན་ལག་བཅད་ཀྱང་ཅུང་ཟད་ཀྱང་མི་འཁྲུག་པ་དེའི་ཚེ་འདིའི་ཚུལ་ཁྲིམས་དང་བཟོད་པའི་ཕ་རོལ་ཏུ་ཕྱིན་པ་དག་
1006. ཡོངས་སུ་རྫོགས་aཔ་ཡིན་ནོ།།སྐར་རྒྱལ་བསྟོད་
1007. པས་བརྩོན་འགྲུས་ཀྱི།།བཅོམ་ལྡན་འདས་དེ་བཞིན་གཤེགས་པ་སྐར་རྒྱལ་ལ་རྐང་པ་གཅིག་གིས་འགྲེང་སྟེ།ཞག་བདུན་གྱི་བར་དུ་ཚིགས་སུ་བཅད་པ་གཅིག་གིས་བསྟོད་པ་དེའི་ཚེ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡང་ཡོངས་སུ་རྫོགས་ལ་aབསྐལ་པ་དགུ་ཡང་བསྡུམས་སོ།།དེ་མ་ཐག་པའི་ཏིང་ངེ་འཛིན་བློའི།།བྱང་ཆུབ་པའི་སྔོན་རོལ་གྱི་དེ་མ་ཐག་རྡོ་རྗེ་ལྟ་བུའི་ཏིང་ངེ་འཛིན་གྱི་ཚེ་བསམ་གཏན་དང་ཤེས་རབ་ཀྱི་ཕ་རོལ་ཏུ་ཕྱིན་པ་དག་ཡོངས་སུ་རྫོགས་སོ།།མདོ་ལས་བསོད་ནམས་བྱ་བའི་གཞི་གསུམ་གསུངས་པ་དེ་ནི་ཇི་aལྟར་བསོད་ནམས་བྱ་བའི་གཞི་གསུམ་ཡིན་ཞེ་ན།གསུམ་པོ་བསོད་ནམས་བྱ་བ་དང་།།དེ་བཞིན་དཔེར་ན་ལས་ལམ་བཞིན།།དེ་ལ་སྦྱིན་པ་ལས་བྱུང་བའི་བསོད་ནམས་བྱ་བའི་གཞི་ལ་ལུས་དང་ངག་གི་ལས་ནི་རྣམ་པ་གསུམ་ཆར་ཡིན་ནོ།།aདེ་ཀུན་ནས་སློང་བར་བྱེད་པའི་སེམས་པ་ནི་བསོད་ནམས་ཡང་ཡིན་ལ་བྱ་བ་ཡང་ཡིན་ནོ།།དེ་དང་ལྷན་ཅིག་འབྱུང་བའི་ཆོས་རྣམས་ནི་བསོད་ནམས་ཁོ་ན་ཡིན་ནོ།།ཚུལ་ཁྲིམས་ལས་བྱུང་བའི་ལུས་དང་ངག་གི་ལས་ཁོ་ན་ཡིན་པས་གསུམ་ཆར་ཡིན་ནོ།།བསྒོམས་པ་aལས་
1008. བྱུང་བ་ལ་བྱམས་པ་ནི་བསོད་ནམས་ཀྱང་ཡིན་ལ་བསོད་ནམས་བྱ་བའི་གཞི་ཡང་ཡིན་ནོ།།དེ་དང་ལྷན་ཅིག་འབྱུང་བའི་སེམས་པ་
1009. དང་ཚུལ་ཁྲིམས་ནི་བསོད་ནམས་ཀྱང་ཡིན་ལ་བྱ་བ་ཡང་ཡིན་ནོ།།དེ་དང་མཚུངས་པར་ལྡན་པ་གཞན་དག་ནི་བསོད་ནམས་aཁོ་ན་ཡིན་ནོ།།སྦྱིན་པ་ཞེས་བྱ་བ་འདི་ཅི་ཞེ་ན།གང་གིས་སྦྱིན་བྱེད་དེ་སྦྱིན་པ།མཆོད་དང་ཕན་འདོགས་འདོད་པ་ཡིས།།གང་གིས་གཞན་དག་ལ་མཆོད་པ་དང་ཕན་གདགས་པར་འདོད་པ་དག་གིས་སྦྱིན་པ་སྦྱིན་པར་བྱེད་པ་དེ་སྦྱིན་པའོ།།གང་གིས་སྦྱིན་པར་བྱེད་aཔ་དེ་ཡང་གང་ཞིག་ཅེ་ན།ལུས་དང་ངག་ལ་སློང་དང་བཅས།།སློང་བ་ཡང་གང་ཞིག་ཅེ་ན།ཚོགས་པ་གང་གིས་དེ་སློང་བར་བྱེད་པའོ།།དེ་འབྲས་ལོངས་སྤྱོད་ཆེན་པོ་ཅན།།སྦྱིན་པ་གང་ཡིན་པ་དེ་ནི་འབྲས་བུ་ལོངས་སྤྱོད་ཆེན་པོ་ཅན་ཡིན་ནོ།།སྦྱིན་པ་ན་ཡང་།aབདག་གཞན་དོན་ཕྱིར་གཉིས་དོན་ཕྱིར།།གཉིས་ཀའི་དོན་དུ་མིན་ཕྱིར་སྦྱིན།།དེ་ལ་གང་འདོད་ཆགས་དང་མ་བྲལ་བས་མཆོད་རྟེན་ལ་སྦྱིན་པ་དེ་ནི་བདག་ཁོ་ནའི་དོན་དུའོ།།གང་འདོད་ཆགས་དང་བྲལ་བས་ཕ་རོལ་ལ་སྦྱིན་པ་མཐོང་བའི་ཆོས་ལ་མྱོང་བ་མ་གཏོགས་པ་དེ་ནི་གཞན་aཁོ་ནའི་དོན་དུའོ།།འདོད་ཆགས་དང་མ་བྲལ་བས་ཕ་རོལ་
1010. ལ་སྦྱིན་པ་གང་ཡིན་པ་དེ་ནི་གཉིས་ཀའི་དོན་གྱི་ཕྱིར་རོ།།འཕགས་པ་འདོད་ཆགས་དང་བྲལ་བས་གང་མཆོད་རྟེན་ལ་འབུལ་བ་དེ་ནི་གཉིས་ཀའི་དོན་དུ་མ་ཡིན་ནོ།།དེ་ནི་བཀུར་སྟི་དང་བྱས་པ་གཟོ་བ་འགའ་
1011. ཞིག་གིས་aའབུལ་བར་ཟད་དོ།།སྦྱིན་པའི་འབྲས་བུ་ལོངས་སྤྱོད་ཆེན་པོ་ཅན་ཞེས་སྤྱིར་བསྟན་པ
1012. །དེ་ཡིས་
1013. ཁྱད་པར་སྦྱིན་བདག་དང་།།དངོས་དང་ཞིང་གི་ཁྱད་པར་ལས།།དེ་ལ་རེ་ཞིག།སྦྱིན་བདག་ཁྱད་འཕགས་དད་སོགས་ཀྱིས།།དད་པ་དང་ཚུལ་ཁྲིམས་དང་ཐོས་པ་ལ་སོགས་པའི་aཡོན་ཏན་དང་ལྡན་པའི་སྦྱིན་བདག་ནི་ཁྱད་པར་དུ་འཕགས་པའོ།།དེའི་སྦྱིན་པ་དེ་ནི་སྦྱིན་བདག་གི་ཁྱད་པར་ལས་འབྲས་བུ་འབྱིན་པ་ལ་ཁྱད་པར་དུ་འཕགས་པར་འགྱུར་ཏེ།སྦྱིན་བདག་དེ་ལྟ་བུ་དེ་ནི།།གུས་ལ་སོགས་པས་སྦྱིན་པར་བྱེད།།གུས་པ་དང་།རང་གི་ལག་དང་།aདུས་སུ་དང་།གཞན་ལ་མི་གནོད་པར་སྦྱིན་པར་བྱེད་དེ།དེ་ཕྱིར་བཀུར་སྟི་རྒྱ་ཆེན་དང་།།དུས་དང་བར་ཆད་མེད་པར་རྙེད།།དེའི་ཕྱིར་སྦྱིན་བདག་དེའི་སྦྱིན་པ་དེ་ནི་བྱིན་པས་གོ་རིམས་ 
1014. བཞིན་དུ་ཁྱད་པར་དེ་བཞིན་
1015. འབྱུང་ངོ་།།ཡང་ཇི་ལྟར་དངོས་པོ་ཁྱད་པར་དུ་འཕགས་ཤེ་ན།aཁ་དོག་ལ་སོགས་ཕུན་ཚོགས་དངོས།།ཁྱད་པར་དུ་འཕགས་པ་ཞེས་བྱ་བར་སྦྱར་རོ།།དངོས་པོ་དེ་ལྟ་བུ་བྱིན་པས་རིམ་པ་བཞིན་དུ།དེ་ལས་གཟུགས་བཟང་གྲགས་ལྡན་པ།།དགའ་དང་ཤིན་ཏུ་གཞོན་ཤ་ཅན།།དུས་སུ་རེག་ན་བདེ་ལུས་འགྱུར།།ཁ་དོག་ཕུན་སུམ་aཚོགས་པ་བྱིན་པས་གཟུགས་བཟང་བ་དང་།དྲི་ཕུན་སུམ་ཚོགས་པ་བྱིན་པས་གྲགས་པ་ཕུན་སུམ་
1016. ཚོགས་པ་དང་།རོ་ཕུན་སུམ་ཚོགས་པ་བྱིན་པས་དགའ་བ་དང་།རེག་བྱ་ཕུན་སུམ་ཚོགས་པ་བྱིན་པས་ལུས་ཤིན་ཏུ་གཞོན་ཤ་ཅན་དང་།འདིའི་ལུས་དུས་སུ་རེག་ན་བདེ་aབའི་ལུས་སུ་འགྱུར་རོ།།ཡང་ཇི་ལྟར་ན་ཞིང་ཁྱད་པར་
1017. དུ་འཕགས་ཤེ་ན།འགྲོ་དང་སྡུག་བསྔལ་ཕན་འདོགས་དང་།།ཡོན་ཏན་རྣམས་ཀྱིས་
1018. ཞིང་ཁྱད་འཕགས།།རེ་ཞིག་འགྲོ་བ་ནི་ཇི་ལྟར་དུད་འགྲོའི་སྐྱེ་
1019. གནས་སུ་སྐྱེས་པ་ལ་སྦྱིན་པ་བྱིན་ན་རྣམ་པར་སྨིན་པ་བརྒྱ་འགྱུར་aདུའོ།།ཚུལ་ཁྲིམས་འཆལ་བར་གྱུར་པའི་མི་ལ་སྦྱིན་པ་བྱིན་ན་སྟོང་འགྱུར་དུའོ།།སྡུག་བསྔལ་གྱིས་
1020. ཁྱད་པར་དུ་འཕགས་ཏེ།ཇི་ལྟར་ནད་པ་ལ་བྱིན་ན་རྣམ་པར་སྨིན་པ་ཚད་མེད་པར་གསུངས་པ་ལྟ་བུའོ།།ཕན་འདོགས་པའི་ཁྱད་པར་ལས་ནི་འདི་ལྟ་སྟེ་ཕ་མའོ།།ཡོན་aཏན་གྱི་ཁྱད་པར་ལས་ནི་ཇི་ལྟར་ཚུལ་ཁྲིམས་དང་ལྡན་པ་ལ་བྱིན་ན་རྣམ་པར་སྨིན་པ་འབུམ་འགྱུར་རོ་ཞེས་བྱ་བ་ལ་སོགས་པའོ།།སྦྱིན་པ་ཐམས་ཅད་ཀྱི་ནང་ན།མཆོག་ནི་གྲོལ་བས་གྲོལ་བ་ལའང་།།འདོད་ཆགས་དང་བྲལ་བས་འདོད་ཆགས་དང་aབྲལ་བ་ལ་བྱིན་པ་གང་ཡིན་པའོ།།བྱང་ཆུབ་སེམས་དཔའ་ཡིས།གང་བྱང་ཆུབ་སེམས་དཔའ་སེམས་ཅན་ཐམས་ཅད་ལ་ཕན་པར་བྱ་བའི་ཕྱིར་སྦྱིན་པ་དེ་ཡང་མཆོག་ཡིན་ནོ།།དེ་མ་གཏོགས་པ་བཅོམ་ལྡན་འདས་ཀྱིས་སྦྱིན་པ་བརྒྱད་གསུངས་པ་དེ་དག་གི་ནང་ན་ནི།བརྒྱད་aཔ།མཆོག་ཡིན་ནོ་ཞེས་སྦྱར་རོ།།བརྒྱད་གང་ཞེ་ན།ཉེ་བ་ལ་སྦྱིན་པ་དང་།འཇིགས་པས་སྦྱིན་པ་དང་།བདག་ལ་བྱིན་པས་སྦྱིན་པ་དང་།བདག་ལ་སྦྱིན་པར་འགྱུར་བས་སྦྱིན་པ་དང་།སྔོན་བདག་གི་ཕ་དང་མེས་པོ་དག་གིས་བྱིན་པས་སྦྱིན་པ་དང་།མཐོ་རིས་ཀྱི་དོན་aདུ་སྦྱིན་པ་དང་།གྲགས་པའི་དོན་དུ་སྦྱིན་པ་དང་།སེམས་ཀྱི་རྒྱན་
1021. དང་།སེམས་ཀྱི་ཡོ་བྱད་དང་།རྣལ་འབྱོར་གྱི་ཚོགས་དང་།དོན་གྱི་མཆོག་གི་དོན་དུ་སྦྱིན་པ་བྱིན་པའོ།།དེ་དག་ལས་ཐ་མ་ནི་མཆོག་ཡིན་ནོ།།བཅོམ་ལྡན་འདས་ཀྱིས་རྒྱུན་དུ་ཞུགས་པའི་འབྲས་བུ་ལ་aཞུགས་པ་དང་།རྒྱུན་དུ་ཞུགས་པའི་འབྲས་བུ་ལ་གནས་པ་ལ་བྱིན་པའི་རྣམ་པར་སྨིན་པ་གཞལ་དུ་མེད་པར་གསུངས་མོད་ཀྱི།གཞན་ཡང་།འཕགས་པ་མིན་ཡང་ཕ་མ་དང་།།ནད་པ་དང་ནི་ཆོས་སྨྲ་དང་།།སྐྱེ་མཐའི་བྱང་ཆུབ་སེམས་དཔའ་ལ།།ཡོན་ནི་aགཞལ་དུ་མེད་པ་ཡིན།།ལྔ་པོ་འདི་དག་ལ་ནི་སོ་སོའི་
1022. སྐྱེ་བོར་གྱུར་པ་ཡིན་ཡང་འབྲས་བུའི་སྒོ་ནས་ཡོན་གནས་གཞལ་དུ་མེད་པ་ཡིན་ནོ།།ལས་རྣམས་ཀྱི་ལྕི་བ་དང་ཡང་བ་ཉིད་ཤེས་པར་འདོད་པས་རྒྱུ་དྲུག་ཤེས་པར་བྱ་སྟེ།འདི་ལྟ་སྟེ།མཇུག་དང་ཞིང་དང་གཞི་དང་ནི།།aསྦྱོར་དང་སེམས་པ་
1023. བསམ་པ་སྟེ།།དེ་དག་ཆུང་དང་ཆེ་བ་ལས།།ལས་ཀྱང་ཆུང་དང་ཆེ་བ་ཉིད།།མཇུག་ཅེས་བྱ་བ་ནི་བྱས་པའི་རྗེས་ལ་ཡང་བྱེད་པ་གང་ཡིན་པའོ།།ཞིང་ཞེས་བྱ་བ་ནི་ཕན་པ་དང་གནོད་པ་དག་བྱེད་པའོ།།གཞི་ནི་ལས་ཀྱི་ལམ་མོ།།སྦྱོར་བ་ནི་aདེའི་དོན་དུ་ལུས་དང་ངག་གི་ལས་སོ།།སེམས་པ་ནི་ངག་གི་ལས་ཀྱི་ལམ་མཐར་ཕྱིན་པར་བྱེད་པའོ།།བསམ་པ་ནི་དེ་དག་ལས་དེ་དང་འདི་དག་ཅིག་
1024. ནི་བྱའོ།།དེ་དང་འདི་ལྟ་བུ་ཞིག་ནི་ཕྱིས་བྱའོ་སྙམ་དུ་སེམས་པའོ།།ལས་བྱས་པ་དང་།བསགས་པ་ནི་ཇི་ལྟ་བུ་aཞེ་ན།བསམས་
1025. བཞིན་པ་དང་རྫོགས་པ་དང་།།མི་འགྱོད་གཉེན་པོ་མེད་པ་དང་།།འཁོར་དང་རྣམ་པར་སྨིན་པ་ལས།།བསགས་པའི་ལས་ཞེས་བྱ་བ་ཡིན།།ཆེད་དུ་བསམས་ནས་བྱས་པ་ཡིན་གྱི་བློ་སྔོན་དུ་མ་བཏང་བ་ཡང་མ་ཡིན་པ་བབ་ཅོལ་དུ་aབྱས་པ་ཡང་མ་ཡིན་ནོ།།རྫོགས་པ་ནི་ཁ་ཅིག་ནི་ཉེས་པར་སྤྱད་པ་གཅིག་གིས་ངན་སོང་དུ་འགྲོ་བ
1026. །ཁ་ཅིག་ནི་གསུམ་གྱི་བར་གྱིས་འགྲོ་བའོ།།དེ་གང་ཞིག་གིས་ཇི་ཙམ་གྱིས་འགྲོ་བ་དེ་རྫོགས་ན་
1027. བསགས་པ་ཡིན་ནོ།།མི་འགྱོད་པ་དང་གཉེན་པོ་མེད་པ་ནི་ཡིད་ལ་aབཅགས་པ་མེད་པ་དང་།གཉེན་པོ་མེད་པ་ཡིན་ནོ།།འཁོར་ལས་ནི་མི་དགེ་བ་ལ་འཁོར་བ་ཡང་མི་དགེ་བ་ཡིན་ནོ།།རྣམ་པར་སྨིན་པ་ལས་ནི་རྣམ་པར་སྨིན་པ་འབྱིན་པར་ངེས་པ་ཡིན་ནོ།།དེ་བཞིན་དུ་དགེ་བ་ལ་ཡང་སྦྱར་བར་བྱའོ།།དེ་ལས་གཞན་དུ་བྱས་aཔའི་ལས་ནི་མ་བསགས་པ་ཡིན་ནོ།།འདོད་ཆགས་དང་བཅས་པས་མཆོད་རྟེན་ལ་སྦྱིན་པ་བྱིན་པ་ནི་བདག་གི་དོན་དུའོ་ཞེས་བཤད་པ་དེ་ལ་ལོངས་སྤྱོད་པ་དང་ལེན་པ་པོ་མེད་
1028. ན་བསོད་ནམས་ཇི་ལྟར་འབྱུང་ཞེ་ན།མཆོད་རྟེན་ལ་བཏང་རྒྱུས་བྱུང་བའི།།བསོད་ནམས་aལེན་མེད་བྱམས་སོགས་བཞིན།།ཇི་ལྟར་བྱམས་པ་ལ་སོགས་པ་ལ་
1029. ལེན་པར་བྱེད་པའམ་གཞན་ལ་ཕན་འདོགས་པ་མེད་ཀྱང་རང་གི་སེམས་ཀྱི་མཐུས་བསོད་ནམས་སུ་གྱུར་པ་དེ་བཞིན་དུ།ཡོན་ཏན་དང་ལྡན་པ་འདས་ཀྱང་དེ་ལ་དད་པར་བྱས་པས་རང་གི་སེམས་ལ་བསོད་aནམས་སུ་འགྱུར་རོ།།གལ་ཏེ་ཞིང་བཟང་པོ་ལ་སྦྱིན་པར་བྱ་བའི་འབྲས་བུ་ས་བོན་ཡིད་དུ་འོང་བ་ཅན་ཡིན་ན།འོ་ན་ནི་ཞིང་ངན་པ་ལ་བྱིན་ན་འབྲས་བུ་ཡིད་དུ་མི་འོང་བར་འགྱུར་ཞེ་ན།རྒྱུན་
1030. ལས་འབྲས་བུ་མི་འཁྲུལ་ཕྱིར།།ངན་པའི་ཞིང་ལའང་འབྲས་ཡིད་འོང་།།ཞིང་aངན་པ་ལ་ཡང་
1031. ས་བོན་ལས་འབྲས་བུ་མི་འཁྲུལ་བ་མཐོང་སྟེ།རྒྱུན་གྱི་ས་བོན་ལས་ནི་རྒྱུན་གྱི་འབྲས་བུ་མངར་བ་སྐྱེ་བ་དེ་བཞིན་དུ་ཞིང་ངན་པ་ལ་ཡང་གཞན་ལ་ཕན་པའི་ལྷག་པའི་བསམ་པ་ལ་ཞུགས་པའི་སྦྱིན་པའི་ས་བོན་གྱི་འབྲས་བུ་aཡང་
1032. ཡིད་དུ་འོང་བ་ཁོ་ན་འགྲུབ་ཀྱི་ཡིད་དུ་མི་འོང་བ་ནི་མ་ཡིན་ནོ།།སྦྱིན་པ་ལས་བྱུང་བ་བཤད་ནས།ཚུལ་ཁྲིམས་ལས་བྱུང་བ་བརྗོད་པར་བྱ་སྟེ།འཆལ་པའི་ཚུལ་ཁྲིམས་མི་དགེའི་གཟུགས།།དེ་སྤོང་ཚུལ་ཁྲིམས་རྣམ་གཉིས་སོ།།རྣམ་aཔར་རིག་བྱེད་གང་སྤོང་བར་བྱེད་པ་དང་།རྣམ་པར་རིག་བྱེད་མ་ཡིན་པས་སྤོང་བ་གང་ཡིན་པའོ།།ཚུལ་ཁྲིམས་ནི་འཆལ་པའི་ཚུལ་ཁྲིམས་ཁོ་ན་སྤོང་བ་འབའ་ཞིག་མ་ཡིན་གྱི།འོན་ཀྱང་སངས་རྒྱས་ཀྱིས་ནི་བཅད་
1033. པ་ཡང་།རང་བཞིན་གྱི་
1034. འཆལ་བའི་aཚུལ་ཁྲིམས་མ་ཡིན་པ་ཡང་བཅོམ་ལྡན་འདས་ཀྱིས་བཅད་པ་དུས་མ་ཡིན་པའི་ཟས་ལ་སོགས་པ་གང་དག་ཡིན་པ་དེ་དག་སྤོང་བ་རྣམ་པ་གཉིས་ཀྱང་ཚུལ་ཁྲིམས་ཡིན་ནོ།།ཚུལ་ཁྲིམས་མདོར་བཤད་ཟིན་ཏོ།།རྣམ་དག་ཡོན་ཏན་བཞི་ལྡན་ནོ།།ཚུལ་aཁྲིམས་དེའི་རྒྱུས་འཕེན་མ་བྱུང་
1035. །།དེའི་གཉེན་པོ་དང་བཞི་ལ་བརྟེན།།འཆལ་བའི་ཚུལ་ཁྲིམས་ཀྱིས་ཇི་སྐད་བཤད་པའི་ཕན་
1036. མ་བྱུང་བའོ།།འཆལ་པའི་ཚུལ་ཁྲིམས་ཀྱི་རྒྱུས་ཕན་
1037. མ་བྱུང་བ་ནི་ཆགས་པ་ལ་སོགས་པས་ཉོན་མོངས་པ་དང་ཉེ་བའི་ཉོན་aམོངས་པས་ཕན་མ་བྱུང་
1038. བས་སོ།།འཆལ་པའི་ཚུལ་ཁྲིམས་ཀྱི་གཉེན་པོ་ལ་བརྟེན་པ་ནི་དྲན་པ་ཉེ་བར་གཞག་པ་ལ་བརྟེན་པའི་ཕྱིར་རོ།།ཞི་བ་ལ་བརྟེན་པ་ནི་མྱ་ངན་ལས་འདས་པར་ཡོངས་སུ་བསྔོ་བའི་ཕྱིར་རོ།།ཚུལ་ཁྲིམས་རྫོགས་སོ།།།།མཉམ་aཔར་གཞག་པའི་དགེ་བ་ནི།།བསྒོམ་པའོ།།མཉམ་པར་གཞག་པ་ཞེས་བྱ་བ་ནི་ཏིང་ངེ་འཛིན་གྱི་རང་བཞིན་དང་ལྷན་ཅིག་འབྱུང་བའོ།།འདི་ཅིའི་
1039. ཕྱིར་བསྒོམ་པ་ཞེས་བྱ་ཞེ་ན།སེམས་ལ་བསྒོ་
1040. ཕྱིར་རོ།།མཉམ་པར་གཞག་པའི་དགེ་བ་དེ་ནི་རྒྱུད་ཡོན་ཏན་aརྣམས་ཀྱིས་དེའི་བདག་ཉིད་དུ་བྱེད་པའི་ཕྱིར་སེམས་ལ་ཤིན་ཏུ་བསྒོ་བར་
1041. བྱེད་པ་ཡིན་ནོ།།རེ་ཞིག་སྦྱིན་པས་ནི་ལོངས་སྤྱོད་ཆེན་པོར་འགྱུར་རོ་ཞེས་བཤད་ན་ཚུལ་ཁྲིམས་དང་བསྒོམ་པས་ཅིར་འགྱུར་ཞེ་ན།མཐོ་རིས་དོན་དུ་ཚུལ་ཁྲིམས་དང་།།འབྲལ་བའི་aདོན་དུ་བསྒོམ་གཙོའི་ཕྱིར།།སྦྱིན་པ་ཡང་མཐོ་རིས་ཀྱི་དོན་དུ་འགྱུར་མོད་ཀྱི།ཚུལ་ཁྲིམས་ནི་གཙོ་བོ་ཡིན་པའི་ཕྱིར་རོ།།ཚུལ་ཁྲིམས་ཀྱིས་ཀྱང་འབྲལ་བར་འགྱུར་མོད་ཀྱི་བསྒོམ་པ་ནི་གཙོ་བོ་ཡིན་པའི་ཕྱིར་རོ།།མདོ་ལས་གང་ཟག་བཞི་ནི་ཚངས་པའི་བསོད་aནམས་འབྱུང་བར་གསུངས་པ་གང་ཞེ་ན།བསྐལ་པར་མཐོ་རིས་དགའ་གནས་ཕྱིར།།བཞི་ཡིས་ཚངས་པའི་བསོད་ནམས་ཡིན།།བསོད་ནམས་ཇི་ཙམ་གྱིས་ན་བསྐལ་པར་མཐོ་རིས་སུ་དགའ་བར་གནས་པར་འགྱུར་བ་འདི་ནི་ཚངས་པའི་བསོད་ནམས་ཡིན་ནོ།།ཟང་ཟིང་aགི་སྦྱིན་པ་བཤད་ཟིན་ཏོ།།ཆོས་སྦྱིན་ཉོན་མོངས་ཅན་མིན་པས།།མདོ་སོགས་ཡང་དག་ཇི་བཞིན་སྟོན།།ཆོས་ཀྱི་སྦྱིན་པ་ནི་མདོ་ལ་སོགས་པ་ཉོན་མོངས་པ་ཅན་མ་ཡིན་པ་ཇི་ལྟ་བ་བཞིན་སྟོན་པའོ།།བསོད་ནམས་བྱ་བའི་གཞི་རྣམ་པ་གསུམ་བཤད་ནས།aཡང་།བསོད་ནམས་མྱ་ངན་འདས་པ་དང་།།ངེས་འབྱེད་ཆ་མཐུན་དགེ་རྣམ་གསུམ།།བསོད་ནམས་ཀྱི་ཆ་དང་མཐུན་པ་ནི་རྣམ་པར་སྨིན་པ་ཡིད་
1042. དུ་འོང་བ་ཅན་གང་ཡིན་པའོ།།ཐར་པའི་ཆ་དང་མཐུན་པ་ནི་གང་སྐྱེས་ནས་
1043. ངེས་པར་མྱ་ངན་ལས་འདའ་བའི་ཆོས་aསུ་འགྱུར་རོ།།ངེས་པར་འབྱེད་པའི་ཆ་དང་མཐུན་པ་ནི་འོག་ནས་བཤད་པར་བྱའོ།།འཇིག་རྟེན་ན་ཡིག་འབྲུ་དང་།རྒྱ་
1044. དང་།བགྲང་བ་དང་།སྙན་དངག་དང་།གྲངས་ཞེས་བྱ་བ་གང་ཡིན་པ་འདི་དག་གི་རང་བཞི་ནི་ཅི་ཞེ་ན།རིགས་པས་
1045. རབ་ཏུ་བཅུག་པའི་aལས།།རྣམ་གསུམ་ཀུན་སློང་བཅས་པ་ནི།།ཡིག་འབྲུ་རྒྱ་
1046. དང་བགྲངས་བཅས་པའི།།སྙན་དང་གྲངས་ཏེ་གོ་རིམས་བཞིན།།རིགས་པས་བཅུག་པ་ཞེས་བྱ་བ་ནི་ཐབས་ཀྱི་བྱེ་བྲག་གིས་བཅུག་པའོ།།ལས་རྣམ་གསུམ་ཞེས་བྱ་བ་ནི།ལུས་དང་།ངག་aདང་།ཡིད་ཀྱི་ལས་སོ།།དེ་ལ་རེ་ཞིག་ཡིག་
1047. འབྲུ་དང་།རྒྱ་ནི་ལུས་ཀྱི་ལས་རིགས་པས་རབ་ཏུ་བཅུག་པ་ཀུན་ནས་སློང་བ་དང་བཅས་པ་ཡིན་ནོ།།བགྲང་བ་དང་སྙན་ངག་ནི་ངག་གི་ལས་ཏེ།དེ་ལྟ་ན་དེ་དག་ནི་ཕུང་པོ་ལྔའི་རང་བཞིན་ཡིན་ནོ།།aགྲངས་ནི་ཡིད་ཀྱི་ལས་ཏེ།ཡིད་ཀྱིས་ཆོས་རྣམས་སྡོམ་པར་བྱེད་པ་གང་ཡིན་པའོ།།ད་ནི་ཆོས་ཀྱི་རྣམ་གྲངས་ཁ་ཅིག་བརྗོད་པར་བྱ་སྟེ།བསྒྲིབས་ངན་ཁ་ན་མ་ཐོ་བཅས།།ཉོན་མོངས་ཅན་ཆོས།ཉོན་མོངས་པ་ཅན་གྱི་ཆོས་རྣམས་ཀྱི་རྣམ་གྲངས་དག་གོ།།དྲི་མེད་aདགེ་གྱ་ནོམ།གྱ་ནོམ་པ་ཞེས་བྱ་བ་ནི་དགེ་བ་ཟག་པ་མེད་པའི་རྣམ་གྲངས་ཡིན་ནོ།།ངན་པ་དང་གྱ་ནོམ་པ་ལས་གཞན་པའི་བར་མ་ཞེས་བྱ་བར་གྲུབ་བོ།།འདུས་བྱས་དགེ་བསྟན་བྱ།བསྟེན་པར་བྱ་བ་ཞེས་བྱ་བ་ནི་འདུས་བྱས་ཀྱི་ཆོས་དགེ་བ་རྣམས་ཀྱི་རྣམ་གྲངས་aཡིན་ནོ།།ལྷག་མ་རྣམས་ནི་བསྟན་
1048. པར་བྱ་བ་མ་ཡིན་པར་འགྲུབ་
1049. བོ།།ཆོས་གཞན་ཐམས་ཅད་ནི་བླ་མ་དང་བཅས་པ་ཡིན་གྱི།ཐར་པ་བླ་ན་མེད་པ་ཡིན།།མྱ་ངན་ལས་འདས་པ་ལས་ཆེས་ཁྱད་པར་དུ་འཕགས་པ་ནི་མེད་ཀྱི་དེ་ནི་དགེ་བ་དང་རྟག་པ་ཡིན་པའི་ཕྱིར་ཐམས་aཅད་ལས་ཁྱད་པར་དུ་འཕགས་པ་ཡིན་ནོ།།ལས་བསྟན་པ་ཞེས་བྱ་བ་མཛོད་ཀྱི་གནས་བཞི་པའོ།།།།
1050. ལས་ལས་འཇིག་རྟེན་སྣ་ཚོགས་སྐྱེས།།ཞེས་བཤད་པ་དེ་དག་ཀྱང་ཕྲ་རྒྱས་ཀྱི་དབང་གིས་བསགས་པར་འགྱུར་གྱི།ཕྲ་རྒྱས་མེད་པར་ནི་སྲིད་པ་aམངོན་པར་འགྲུབ་པར་མི་ནུས་པས་དེའི་ཕྱིར།སྲིད་པའི་རྩ་བ་ཕྲ་རྒྱས་སུ་རིག་པར་བྱའོ།།དེ་ཡང་དྲུག།འདོད་ཆགས་དེ་བཞིན་ཁོང་ཁྲོ་དང་།།ང་རྒྱལ་མ་རིག་ལྟ་བ་དང་།།ཐེ་ཚོམ་ཡིན་ཏེ།དེ་བཞིན་ཞེས་སྨོས་པ་ནི་འདོད་ཆགས་ཀྱི་དབང་གིས་གཞན་དག་དམིགས་aཔ་ལ།རྒྱས་པར་འགྱུར་བ་ཉིད་ཤེས་པར་བྱ་བའི་དོན་དུའོ།།དེ་དྲུག་ཀྱང་།འདོད་ཆགས་དབྱེ་བས་བདུན་དུ་བཤད།།གང་གི་ཕྱིར།ཁམས་གཉིས་ལས་སྐྱེས་སྲིད་འདོད་ཆགས།།གཟུགས་དང་གཟུགས་མེད་པའི་ཁམས་ནས་སྐྱེས་པའི་འདོད་ཆགས་ནི་སྲིད་པའི་aའདོད་ཆགས་སོ།།འདོད་པར་གཏོགས་པའི་ནི་འདོད་པའི་འདོད་ཆགས་སོ།།ཡང་ཅིའི་ཕྱིར་གཟུགས་དང་གཟུགས་མེད་པའི་འདོད་ཆགས་ནི་སྲིད་པའི་འདོད་ཆགས་ཞེས་བྱ་ཞེ་ན།ཁ་ནི་ནང་དུ་བལྟས་ཕྱིར་ཏེ།།ཐར་པའི་འདུ་ཤེས་བཟློག་ཕྱིར་བཤད།།དེ་དག་ནི་ཕལ་ཆེར་aསྙོམས་པར་འཇུག་པ་ལ་འདོད་ཆགས་པ་ཡིན་ལ།དེ་ཡང་ཁ་ནང་དུ་བལྟས་པ་ཡིན་ཏེ།དེ་ལྟ་བས་ན་གཅིག་ཏུ་བྱས་སོ།།ཁམས་དེ་གཉིས་ལ་ཐར་པ་ཡིན་ནོ་སྙམ་པའི་འདུ་ཤེས་བཟློག་པའི་ཕྱིར་སྲིད་པའི་འདོད་ཆགས་ཞེས་ཀྱང་གསུངས་སོ།།ཡང་ཕྲ་རྒྱས་དྲུག་པོ་དེ་aདག་བཅུར་ཡང་འཆད་དེ།ཇི་ལྟར་བྱས་ནས་ཤེ་ན།ལྟ་བ་ལྔ་སྟེ་འཇིག་ཚོགས་དང་།།ལོག་དང་མཐར་འཛིན་ལྟ་བ་དང་།།ལྟ་བ་དང་ནི་ཚུལ་ཁྲིམས་དང་།།བརྟུལ་ཞུགས་མཆོག་ཏུ་འཛིན་དང་བཅུ།།ཕྲ་རྒྱས་དྲུག་ལས་ལྟ་བ་རྣམ་པ་ལྔར་བྱས་ནས་བཅུར་འགྱུར་རོ།།ཡང་aའདི་དག་བཅུ་པོ་ལས་དགུ་བཅུ་རྩ་བརྒྱད་དུ་འཆད་དེ།འདི་ལྟ་སྟེ།དེ་དག་བཅུ་དང་བདུན་བདུན་བརྒྱད།།ལྟ་བ་གསུམ་གཉིས་མ་གཏོགས་པ།།འདོད་ན་སྡུག་བསྔལ་ལ་སོགས་པ།།མཐོང་བས་རིམ་བཞིན་སྤོང་བར་བྱེད།།ཕྲ་རྒྱས་བཅུར་བཤད་པ་གང་དག་
1051. ཡིན་པ་དེ་དག་འདོད་པའི་aཁམས་ན་སྡུག་བསྔལ་མཐོང་བས་སྤང་
1052. བར་བྱ་བ་ནི་བཅུར་
1053. ཡོད་དོ།།དེ་དག་ཉིད་ལས་ཀུན་འབྱུང་བ་མཐོང་བས་སྤོང་
1054. བར་བྱ་བ་བདུན་དང་།འགོག་པ་མཐོང་བས་སྤོང་
1055. བར་བྱ་བ་བདུན་ཏེ།འཇིག་ཚོགས་ལ་ལྟ་བ་དང་།
1056. ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་མ་གཏོགས་སོ།།aལམ་མཐོང་བས་སྤང་བར་བྱ་བ་ནི་བརྒྱད་དེ།འཇིག་ཚོགས་ལ་ལྟ་བ་དང་།མཐར་འཛིན་པར་ལྟ་བ་མ་གཏོགས་སོ།།དེ་ལྟར་ན་
1057. འདོད་པ་ན་སྤྱོད་པའི་ཕྲ་རྒྱས་སུམ་ཅུ་རྩ་གཉིས་ཡིན་ནོ།།དེ་བཞིན་དུ་གཟུགས་ཀྱི་ཁམས་ན་ཉི་ཤུ་རྩ་བརྒྱད།གཟུགས་མེད་པའི་ཁམས་ན་ཉི་ཤུ་རྩ་aབརྒྱད་ཡིན་ནོ།།འདོད་པའི་ཁམས་ན་མཐོང་བས་སྤོང་
1058. བར་བྱ་བ་སོ་གཉིས་ཡིན་ལ།བཞི་ནི་བསྒོམ་པས་སྤང་
1059. བྱ་ཡིན།།འདི་ལྟ་སྟེ།འདོད་ཆགས་དང་།ཁོང་ཁྲོ་བ་དང་།མ་རིག་པ་དང་།ང་རྒྱལ་ཏོ
1060. །དེ་དག་ནི་འདོད་པ་ན་སྤྱོད་པའི་སུམ་ཅུ་རྩ་དྲུག་ཏུ་འགྱུར་རོ།།ཁོང་ཁྲོ་
1061. མ་aགཏོགས་དེ་དག་ཉིད།།གཟུགས་ཁམས།ཁོང་ཁྲོ་བ་རྣམ་པ་ལྔ་བོར་ནས་གཟུགས་སུ་གཏོགས་པའི་ཕྲ་རྒྱས་སུམ་ཅུ་རྩ་གཅིག་ཡིན་ནོ།།གཟུགས་མེད་དེ་དང་འདྲ།སུམ་ཅུ་རྩ་གཅིག་ཁོ་ནའོ།།དེ་ལྟར་དགུ་བཅུ་བརྒྱད་དུ་འདོད།།དེ་ལྟར་ན་དེ་དག་རྣམ་པ་དང་བྱེ་བྲག་དང་ཁམས་ཀྱི་aདབྱེ་བས་དགུ་བཅུ་རྩ་བརྒྱད་དུ་འདོད་དོ།།དེ་བས་ན།སྲིད་རྩེ་ལས་སྐྱེས་བཟོད་པ་ཡིས།།གཞོམ་བྱ་མཐོང་བས་སྤང་བྱ་ཉིད།།བསྒོམ་པས་སྤང་བར་བྱ་བ་དག་ནི་མ་ཡིན་ནོ།།ལྷག་སྐྱེས་མཐོང་དང་བསྒོམ་གཉིས་ཀྱིས།།བཟོད་པས་གཞོམ་པར་བྱ་བ་ཞེས་བྱ་བར་སྦྱར་ཏེ།ས་ལྷག་མ་aདག་གི་ཆོས་དང་རྗེས་སུ་མཐུན་པའི་བཟོད་པས་སྤང་བར་བྱ་བ་རྣམས་ནི་ཅི་
1062. རིགས་པར་འཕགས་པ་རྣམས་ཀྱིས་ནི་མཐོང་བས་སྤང་བར་བྱ་བ་ཡིན་ལ།སོ་སོའི་སྐྱེ་བོ་རྣམས་ཀྱིས་ནི་བསྒོམ་པས་སྤང་བར་བྱ་བ་དག་གོ།།བཟོད་པས་གཞོམ་མིན་བསྒོམ་ཁོ་ནས།།ས་གང་དག་ཕྲ་རྒྱས་གང་དག་aཤེས་པས་གཞོམ་པར་བྱ་བ་ཡོད་པས་དེ་དག་ནི་གཉིས་ཀའི་ཡང་རྟག་ཏུ་བསྒོམ་པས་སྤང་བར་བྱ་བ་ཡིན་ནོ།།ལྟ་བ་ལྔ་མིང་གི་སྒོ་ནས་བསྟན་གྱི་རང་གི་ངོ་བོའི་སྒོ་ནས་མ་བསྟན་པས་དེའི་ཕྱིར་དེའི་ངོ་བོ་བརྗོད་པར་བྱ་སྟེ།བདག་དང་བདག་གི་རྟག་ཆད་དང་།།མེད་དང་དམན་ལ་མཆོག་aལྟ་དང་།།རྒྱུ་མིན་ལམ་མིན་དེར་ལྟ་བ
1063. །།དེ་དག་ལྟ་བ་ལྔ་ཡིན་ནོ།།བདག་དང་བདག་གིར་ལྟ་བ་ནི་འཇིག་ཚོགས་ལ་ལྟ་བའོ།།བདག་ཏུ་མངོན་པར་འདོད་པའི་དངོས་པོ་དེ་ཉིད་ལ་རྟག་པར་ལྟ་བའམ་ཆད་པར་ལྟ་བ་ནི་མཐར་འཛིན་པའི་ལྟ་བའོ།།སྡུག་བསྔལ་ལ་སོགས་པའི་བདེན་aཔ་ཡོད་ན་མེད་དོ་ཞེས་བྱ་བའི་ལྟ་བ་ནི་ལོག་པར་ལྟ་བའོ།།དམན་པ་ཟག་པ་དང་བཅས་པ་ལ་མཆོག་ཏུ་ལྟ་བ་ནི་
1064. ལྟ་བ་མཆོག་ཏུ་འཛིན་པའོ།།རྒྱུ་མ་ཡིན་པ་ལ་རྒྱུར་ལྟ་བ་དང་།ལམ་མ་ཡིན་པ་ལ་ལམ་དུ་ལྟ་བ་ནི་ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པའོ།།གཉིས་ཀ་ལ་aཡང་ལ་སོགས་པའི་སྒྲ་མི་མངོན་པར་བྱས་སོ།།གལ་ཏེ་རྒྱུ་མ་ཡིན་པ་རྒྱུར་ལྟ་བ་དང་ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་ཡིན་ནོ
1065. །།ཅིའི་ཕྱིར་ཀུན་འབྱུང་མཐོང་བས་སྤོང་
1066. བར་བྱ་བ་མ་ཡིན་ཞེ་ན།གང་ལས་དབང་ཕྱུག་གམ་སྐྱེ་དགུའི་བདག་པོ་ལ་རྒྱུར་ལྟ་བ་དེ་ནི་དེ་ལ་རྟག་པ་དང་གཅིག་aབུ་དང་བདག་བྱེད་པ་པོར་མངོན་པར་ཞེན་ནས་ལྟ་སྟེ།དེ་ལྟ་བས་ན་འདི་ལྟར།དབང་ཕྱུག་སོགས་རྒྱུར་མངོན་ཞེན་པ།དེ་ནི།རྟག་བདག་ཕྱིན་ཅི་ལོག་པ་ཡིས།།རབ་ཏུ་འཇུག་པས་དེའི་ཕྱིར་དེ།།སྡུག་བསྔལ་མཐོང་བས་སྤང་བྱ་ཉིད།།དེ་ལ་རྟག་པ་དང་བདག་ཏུ་འཛིན་པ་དེ་གཉིས་ནི་སྡུག་བསྔལ་aམཐོང་བ་ཁོ་ནས་སྤོང་བར་འགྱུར་ཏེ།དེ་ལྟ་བས་ན་དེ་བྱས་པ་རྒྱུར་མངོན་པར་ཞེན་པ་ཡང་དེ་ཉིད་ཀྱིས་སྤོང་བར་འགྱུར་རོ།།རྟག་བདག་ཕྱིན་ཅི་ལོག་པ་ཡིས།།ཞེས་གང་བཤད་པ་ཕྱིན་ཅི་ལོག་དེ་གཉིས་ཁོ་ནར་ཟད་དམ་ཞེ་ན།མ་ཡིན་ཏེ།འོན་ཀྱང་ཕྱིན་ཅི་ལོག་ནི་བཞི་སྟེ།དེ་ནི།ལྟ་བ་གསུམ་ལས་
1067. aཕྱིན་ཅི་ལོག།བཞི་ཚན
1068. །མཐར་འཛིན་པར་ལྟ་བ་ལས་རྟག་པར་ལྟ་བ་ནི་རྟག་པར་ཕྱིན་ཅི་ལོག་གོ།།ལྟ་བ་མཆོག་ཏུ་འཛིན་པ་ལས་ནི་བདེ་བ་དང་གཙང་བར་ཕྱིན་ཅི་ལོག་གོ།།འཇིག་ཚོགས་ལ་ལྟ་བ་ལས་ནི་བདག་ཏུ་ལྟ་བར་ཕྱིན་ཅི་ལོག་གོ།།ཅིའི་ཕྱིར་ཉོན་མོངས་པ་གཞན་དག་ཕྱིན་ཅི་མ་aལོག་མ་ཡིན་ཞེ་ན།འདི་ལྟར་རྒྱུ་གསུམ་གྱིས་ཕྱིན་ཅི་ལོག་རྣམ་པར་གཞག་པ་འདི་ལྟ་སྟེ།ཕྱིན་ཅི་ལོག་ཕྱིར་དང་།ངེས་རྟོག་ཕྱིར་དང་སྒྲོ་འདོགས་ཕྱིར།།ཆད་པར་ལྟ་བ་དང་།ལོག་པར་ལྟ་བ་ནི་སྒྲོ་འདོགས་པ་དག་མ་ཡིན་ནོ།།ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་ནི་aགཅིག་ཏུ་ཕྱིན་ཅི་ལོག་མ་ཡིན་ནོ།།ཉོན་མོངས་པ་གཞན་དག་ནི་ངེས་པར་རྟོག་པར་བྱེད་པ་མ་ཡིན་པས་ཕྱིན་ཅི་ལོག་མ་ཡིན་ནོ།།མདོ་ལས་འདུ་ཤེས་དང་།སེམས་དང་།ལྟ་བ་ཕྱིན་ཅི་ལོག་ཏུ་གསུངས་པ་དེ་ལ་ལྟ་བ་ཁོ་ན་ཕྱིན་ཅི་ལོག་ཡིན་ལ།སེམས་དང་འདུ་ཤེས་དེའི་དབང་གིས།།ལྟ་aབ་ཕྱིན་ཅི་ལོག་གི་དབང་གིས་འདུ་ཤེས་དང་སེམས་ཕྱིན་ཅི་ལོག་ཏུ་བཤད་དོ།།ཡང་ལྟ་བའི་ཕྲ་རྒྱས་ཁོ་ན་ལ་དབྱེ་བ་ཡོད་ཀྱི་གཞན་ལ་མེད་དམ་ཞེ་ན།ཡོད་པ་འདི་ལྟ་སྟེ།ང་རྒྱལ་བདུན།ང་རྒྱལ་དང་།ལྷག་པའི་ང་རྒྱལ་དང་།ང་རྒྱལ་ལས་ཀྱང་ང་རྒྱལ་དང་།ངའོ་སྙམ་པའི་ང་རྒྱལ་དང་།མངོན་པའི་ང་aརྒྱལ་དང་།ཅུང་ཟད་སྙམ་པའི་ང་རྒྱལ་དང་།ལོག་པའི་ང་རྒྱལ་ལོ།།དེ་ལ་ཆུང་ངུ་ལས་བདག་ཁྱད་པར་དུ་འཕགས་པའམ་མཉམ་པ་
1069. དང་མཉམ་མོ་སྙམ་དུ་སེམས་ཁེངས་པ་ནི་ང་རྒྱལ་ལོ།།མཉམ་པ་བས་བདག་ཁྱད་པར་དུ་འཕགས་སོ་སྙམ་པ་ནི་ལྷག་པའི་ང་རྒྱལ་ལོ།།ཁྱད་པར་aདུ་འཕགས་པ་བས་ཀྱང་བདག་ཁྱད་པར་དུ་འཕགས་སོ་སྙམ་པ་ནི་ང་རྒྱལ་ལས་ཀྱང་ང་རྒྱལ་ལོ།།འཇིག་ཚོགས་ལ་ལྟ་བ་སྔོན་
1070. དུ་འགྲོ་བས་ངའོ་སྙམ་པ་ནི་ངའོ་སྙམ་པའི་ང་རྒྱལ་ལོ།།རྟོགས་པའི་ཁྱད་པར་མ་ཐོབ་པ་ལ་བདག་གིས་ཐོབ་བོ་སྙམ་པ་ནི་མངོན་པའི་ང་aརྒྱལ་ལོ།།ཆེས་ཁྱད་པར་དུ་འཕགས་པ་བས་བདག་ཅུང་ཟད་ཅིག་
1071. གིས་དམན་ནོ་སྙམ་པ་ནི་ཅུང་ཟད་སྙམ་པའི་ང་རྒྱལ་ལོ།།ཡོན་ཏན་མ་ཡིན་པ་དང་ལྡན་པ་ལ་བདག་ནི་ཡོན་ཏན་དང་ལྡན་ནོ་སྙམ་པ་ནི་ལོག་པའི་ང་རྒྱལ་ལོ།།བསྟན་བཅོས་ལས་ང་རྒྱལ་གྱི་
1072. རྣམ་པ་དགུ་གང་དག་aབཤད་པ་དེ་དག་ནི།རྣམ་དགུ་གསུམ་པོ།།དེ་ལ་དང་པོ་གསུམ་ནི་བདག་མཆོག་དང་མཉམ་པ་དང་།དམན་པ་ཡིན་ནོ་ཞེས་བྱ་བ་ལྟ་བ་ལ་བརྟེན་
1073. པ་གསུམ་ནི་ལྷག་པའི་ང་རྒྱལ་དང་།ང་རྒྱལ་དང་།ཅུང་ཟད་སྙམ་པའི་ང་རྒྱལ་དག་གོ།།གཉིས་པའི་གསུམ་ནི་བདག་བས་མཆོག་དང་།aམཉམ་པ་དང་།དམན་པ་ཡོད་དོ་ཞེས་བྱ་བ་ནི་ཅུང་ཟད་སྙམ་པའི་ང་རྒྱལ་དང་།ང་རྒྱལ་དང་།ལྷག་པའི་ང་རྒྱལ་རྣམས་སོ།།གསུམ་པའི་གསུམ་ནི་བདག་པས་མཆོག་དང་།མཉམ་པ་དང་།དམན་པ་མེད་དོ་ཞེས་བྱ་བ་ནི་ང་རྒྱལ་དང་།ལྷག་པའི་ང་རྒྱལ་དང་།ཅུང་ཟད་སྙམ་
1074. པའི་aང་རྒྱལ་དག་གོ།།ཡང་ང་རྒྱལ་བདུན་པོ་འདི་དག་ཅི་ཞིག་གིས་སྤང་བར་བྱ་བ་ཡིན་ཞེ་ན།མཐོང་དང་བསྒོམ་པས་ཟད་བྱ་བ།།ཅི་འཕགས་པ་རྣམས་ལ་བསྒོམ་པས་སྤང་བར་བྱ་བ་མ་སྤངས་པ་གང་ཡིན་པ་དེ་ཀུན་དུ་སྤྱོད་
1075. དམ་ཞེ་ན།ངེས་པ་མེད་དེ།འདི་ལྟར་བསྒོམ་
1076. པས་སྤང་བར་aབྱ་བ་ནི།།གསོད་སོགས་ཀུན་ནས་དཀྲིས་པའོ།།ཉོན་མོངས་པ་ཀུན་ནས་
1077. དཀྲིས་པ་གང་གིས་ཆེད་དུ་བསམས་ཏེ།སྲོག་གཅོད་པར་བྱེད་པ་ནས་བརྫུན་དུ་སྨྲ་བར་བྱེད་པའི་བར་དེ་ནི་བསྒོམ་པས་སྤང་བར་བྱ་བ་ཡིན་ནོ།།དེ་བཞིན་འཇིག་སྲེད།འཇིག་པའི་སྲེད་པ་ཡང་བསྒོམ་པས་སྤང་aབར་བྱ་བ་ཡིན་ནོ།།བསྒོམ་པས་སྤང་བར་བྱ་བ་ནི་ང་རྒྱལ་གྱི་རྣམ་པ་རྣམས་ཀྱང་ཡོད་དོ་ཞེས་བཤད་པ་ལ་ངའོ་སྙམ་པའི་ང་རྒྱལ་ཡང་ཡོད་མོད་ཀྱི།འཕགས་པ་ལ།རྣམ་སོགས་ངའོ་སྙམ་མི་འབྱུང་།།སོགས་པ་སྨོས་པས་ནི་འཇིག་པའི་སྲེད་པའི་བར་དུ་གཟུང་ངོ་།།ཅིའི་ཕྱིར་དེ་དག་aམ་སྤངས་ཀྱང་མི་འབྱུང་ཞེ་ན།ལྟ་བས་རྒྱས་པར་འགྱུར་ཕྱིར་རོ།།ང་རྒྱལ་གྱི་རྣམ་པ་རྣམས་དང་།ངའོ་སྙམ་པའི་ང་རྒྱལ་ནི་འཇིག་ཚོགས་ལ་ལྟ་བས་རྒྱས་པར་འགྱུར་རོ།།དེ་བས་ན་འཇུག་པ་ཆད་པའི་ཕྱིར་ཡང་ལྡང་བར་མི་ནུས་སོ།།གསོད་པ་ལ་སོགས་པའི་ཀུན་ནས་aདཀྲིས་པ་ནི་ལོག་པར་ལྟ་བས་རྒྱས་པར་འགྱུར་བའི་ཕྱིར་རོ།།འཇིག་པའི་སྲེད་པ་
1078. ཆད་པར་ལྟ་བས་རྒྱས་པར་འགྱུར་བའི་ཕྱིར་རོ།།སྐྱེ་བའི་སྲེད་པའི་ཕྱོགས་ནི་རྟག་པར་ལྟ་བས་
1079. རྒྱས་པར་འགྱུར་བའི་ཕྱིར་རོ།།མི་དགེའི་འགྱོད་པའང་མ་ཡིན་ནོ།།འགྱོད་པ་ནི་མི་དགེ་བ་ཡང་aབསྒོམ་པས་སྤང་བར་བྱ་བ་མ་
1080. ཡིན་ན་འཕགས་པ་ལ་དེ་མི་འབྱུང་སྟེ།ཐེ་ཚོམ་གྱིས་ཀུན་ནས་བསླང་
1081. བ་ཡིན་པའི་ཕྱིར་རོ།།ཡང་ཕྲ་རྒྱས་དེ་དག་ལས།དུ་
1082. ཀུན་དུ་འགྲོ་བ་དང་།ཀུན་དུ་འགྲོ་བ་མ་ཡིན་པ་ནི་དུ་ཞེ་ན།སྡུག་བསྔལ་རྒྱུ་མཐོང་སྤང་བྱ་བ།།ལྟ་དང་དེ་བཞིན་ཐེ་ཚོམ་དང་།།aགང་དེ་ལྷན་ཅིག་མ་འདྲེས་པའི།།མ་རིག་གང་ཡིན་ཀུན་དུ་འགྲོ།།དེ་ལྟར་ན་ལྟ་བ་བདུན་དང་།ཐེ་ཚོམ་གཉིས་དང་།མ་རིག་པ་གཉིས་དང་།ཕྲ་རྒྱས་བཅུ་གཅིག་པོ་དེ་
1083. དག་ནི་རང་གི་ཁམས་མཐའ་དག་ལ་དམིགས་པའི་ཕྱིར་སྐལ་བ་
1084. མཉམ་པའི་ཁམས་ཀུན་དུ་འགྲོ་བ་ཡིན་ནོ།།aདེ་དག་ལས་དགུ་གོང་དུ་དམིགས།ལྟ་བ་གཉིས་པོ་མ་གཏོགས་སོ།།འཇིག་ཚོགས་ལ་ལྟ་བ་དང་།མཐར་འཛིན་པར་ལྟ་བ་མ་གཏོགས་པ་ཕྲ་རྒྱས་གཞན་དགུ་ནི་སྐལ་བ་
1085. མི་མཉམ་པའི་ཁམས་ཀུན་དུ་འགྲོ་བ་དག་ཡིན་ནོ།།ཕྲ་རྒྱས་ཀུན་དུ་
1086. འགྲོ་བ་མ་ཡིན་ཏེ།འོན་ཀྱང་།དེ་དག་aདང་ནི་ལྷན་ཅིག་དང་།།འབྱུང་དེའང་ཀུན་འགྲོ་
1087. ཐོབ་མ་གཏོགས།།ཐོབ་པ་རྣམས་ནི་འབྲས་བུ་དུ་མའི་ཕྱིར་འདི་དག་ཏུ་མ་གཏོགས་སོ།།ཕྲ་རྒྱས་འདི་དག་ལས་ཟག་པ་དང་བཅས་པ་ལ་དམིགས་པ་དང་།ཟག་པ་མེད་པ་ལ་དམིགས་པ་ནི་
1088. དུ་ཞེ་ན།འགོག་དང་ལམ་མཐོང་སྤང་བྱ་aབ།།ལོག་ལྟ་ཐེ་ཚོམ་དེ་དག་དང་།།ལྡན་དང་འབའ་ཞིག་མ་རིག་དང་།།དྲུག་ནི་ཟག་མེད་སྤྱོད་ཡུལ་ཅན།།ལྷག་མ་རྣམས་ནི་ཟག་པ་དང་བཅས་པ་ལ་དམིགས་པ་ཞེས་བྱ་བར་གྲུབ་བོ།།དེ་ལ་ཡང་།རང་གི་ས་པའི་འགོག་པ་དང་།།ལམ་ནི་ཕན་ཚུན་རྒྱུ་ཡིན་པས།།ས་དྲུག་ས་དགུའི་aལམ་ནི་དེའི།།སྤྱོད་ཡུལ་ཅན་གྱི་ཡུལ་ཡིན་ནོ།།འགོག་པ་ལ་དམིགས་པ་ལོག་པར་ལྟ་བ་ལ་སོགས་པའི་དམིགས་པ་ནི་རང་གི་ས་པའི་འགོག་པ་ཁོ་ན་ཡིན་ནོ།།ལམ་ལ་དམིགས་པ་འདོད་པ་ན་སྤྱོད་པ་རྣམས་ཀྱི་དམིགས་པ་ནི་ས་དྲུག་གི་ཆོས་ཤེས་པའི་aཕྱོགས་དང་མཐུན་པའི་ལམ་ཐམས་ཅད་ཡིན་ཏེ།གང་ཡང་གཟུགས་དང་གཟུགས་མེད་པའི་གཉེན་པོ་ཡང་ཡིན་ནོ།།གཟུགས་དང་གཟུགས་མེད་པ་ན་སྤྱོད་པའི་ས་བརྒྱད་པོ་རྣམས་ཀྱི་དམིགས་པ་ཡང་ས་དགུའི་རྗེས་སུ་ཤེས་པའི་ཕྱོགས་དང་མཐུན་པའི་ལམ་ཐམས་ཅད་ཡིན་aཏེ།ལམ་ནི་ཕན་ཚུན་རྒྱུ་ཡིན་པའི་ཕྱིར་རོ།།ཡང་ཅིའི་ཕྱིར་འདོད་ཆགས་ལ་སོགས་པ་འདི་དག་ཟག་པ་
1089. མེད་པ་ལ་དམིགས་པ་མ་ཡིན་ཞེ་ན།འདོད་ཆགས་མིན་ཏེ་སྤང་བྱའི་ཕྱིར།།འདོད་ཆགས་ནི་སྤང་བར་བྱ་བ་ཡིན་ན་གལ་ཏེ་ཟག་པ་མེད་པ་ལ་དམིགས་པ་ཡིན་ན་གོ་
1090. སྤང་བར་aབྱ་བ་མ་ཡིན་པར་འགྱུར་ཏེ།དགེ་བའི་ཆོས་ལ་འདུན་པ་བཞིན་ནོ།།གནོད་མི་བྱེད་ཕྱིར་ཞེ་སྡང་མིན།།གནོད་པར་བྱེད་པའི་དངོས་པོ་ལ་ནི་ཁོང་ཁྲོ་བ་སྐྱེ་ན།འགོག་པ་དང་ལམ་དག་ནི་དེ་ལྟ་བུ་མ་ཡིན་ནོ།།ཞི་དང་དག་དང་མཆོག་གྱུར་ཕྱིར།།ང་རྒྱལ་མ་ཡིན་མཆོག་འཛིན་མིན།།འགོག་aཔ་དང་ལམ་དག་ནི་ཞི་བ་ཡིན་པའི་ཕྱིར་དེ་དག་གིས་ཁེངས་པར་འགྱུར་བར་ཡང་འོས་པ་མ་ཡིན་ལ།ཡང་དག་པའི་དོན་དུ་དག་པ་ཡིན་པའི་ཕྱིར་དེ་གཉིས་ལ་དག་པར་འཛིན་པ་ནི་ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་ཡང་མ་ཡིན་ནོ།།དམན་པ་ལ་མཆོག་ཏུ་འཛིན་པ་ནི་aལྟ་བ་མཆོག་ཏུ་འཛིན་པ་ཡིན་ན་དེ་གཉིས་ནི་མཆོག་ཀྱང་ཡིན་ཏེ།དེ་ལྟ་བས་ན་དེ་དག་གི་
1091. དམིགས་པ་ཟག་པ་མེད་པ་ཡིན་པར་རིགས་
1092. པ་མ་ཡིན་ནོ།།ཕྲ་རྒྱས་དེ་དག་ལས་དུ་ནི་དམིགས་པའི་སྒོ་ནས་རྒྱས་པར་འགྱུར།དུ་ནི་མཚུངས་པར་ལྡན་པ་ཁོ་ནའི་
1093. སྒོ་ནས་རྒྱས་པར་འགྱུར་ཞེ་ན།aཕྲ་རྒྱས་ཀུན་དུ་འགྲོ་རྣམས་ནི།།དམིགས་པའི་སྒོ་ནས་རང་གི་ས།།ཐམས་ཅད་དུ་ནི་རྒྱས་པར་འགྱུར།།ཀུན་འགྲོ་མ་ཡིན་རང་རིས་སུ།།གང་དག་ཀུན་དུ་འགྲོ་བ་དེ་དག་ནི་དམིགས་པའི་སྒོ་ནས་རང་གི་ས་པའི་རྣམ་པ་ལྔ་པོ་རྣམས་ལ་ཡང་རྒྱས་པར་འགྱུར་རོ།།ཀུན་དུ་འགྲོ་བ་མ་ཡིན་aཔ་རྣམས་ནི་རང་གི་སར་རང་གི་རིས་ཁོ་ན་ལ་སྟེ།གཞན་དུ་ནི་མ་ཡིན་ནོ།།ཟག་པ་མེད་པ་ལ་དམིགས་པ་ཡོད་དུ་ཟིན་ཀྱང་།ཟག་མེད་གོང་མའི་ཡུལ་ཅན་མིན།།ཟག་པ་མེད་པ་ལ་དམིགས་པ་དང་།ས་གོང་མ་ལ་དམིགས་པ་རྣམས་ནི་དམིགས་པའི་སྒོ་ནས་རྒྱས་པར་མི་འགྱུར་བ་ཁོ་aནའོ།།ཅིའི་ཕྱིར་ཞེ་ན།དེ་དག་གི་དམིགས་པའི་དངོས་པོ་ནི།བདག་གིར་མ་བྱས་གཉེན་པོའི་ཕྱིར།།དངོས་པོ་གང་ཞིག་བདག་ཏུ་ལྟ་བ་དང་།སྲེད་
1094. པ་དག་གིས་བདག་གིར་བྱས་པ་དེ་ལ་ཕྲ་རྒྱས་གཞན་དག་ཀྱང་རྒྱས་པར་ནུས་ཀྱི་ཟག་པ་མེད་པར་ཡང་དེ་ལྟ་མ་ཡིན་ལ།ས་གོང་མ་aཡང་དེ་ལྟ་མ་ཡིན་ནོ།།མྱ་ངན་ལས་འདས་པ་དང་ལམ་ནི་དེ་དག་ལ་དམིགས་པ་རྣམས་ཀྱི་གཉེན་པོར་གྱུར་པ་ཡིན་ལ།ས་གོང་མ་ཡང་ས་འོག་མ་རྣམས་ཀྱི་གཉེན་པོ་ཡིན་པས་དེའི་ཕྱིར་ཡང་དེ་དག་ཏུ་གནས་མི་ཐོད་དོ།།ཇི་ལྟར་དམིགས་པའི་སྒོ་ནས་རྒྱས་པར་འགྱུར་བ་ནི་བཤད་ཟིན་aཏོ།།གང་ཞིག་གང་དང་མཚུངས་ལྡན་པ།།དེ་ནི་དེང་
1095. མཚུངས་ལྡན་ཁོ་
1096. ནས།།ཕྲ་རྒྱས་གང་ཞིག་ཆོས་གང་དང་མཚུངས་པར་ལྡན་པས་རྒྱས་པར་འགྱུར་རོ།།དེ་དག་ལས་དུ་ནི་མི་དགེ་བ་ཡིན།དུ་ནི་ལུང་དུ་མ་བསྟན་པ་ཡིན་ཞེ་ན།གོང་མ་ཐམས་ཅད་ལུང་མ་བསྟན།།གཟུགས་aདང་གཟུགས་མེད་པ་ན་སྤྱོད་པ་ཐམས་ཅད་ནི་ལུང་དུ་མ་བསྟན་པ་ཁོ་ན་ཡིན་ནོ།།འདོད་ན་འཇིག་ཚོགས་ལྟ་བ་དང་།།མཐར་འཛིན་ལྷན་ཅིག་མ་རིག་པ།།འདོད་པའི་ཁམས་ན་འཇིག་ཚོགས་ལ་ལྟ་བ་དང་།མཐར་འཛིན་པར་ལྟ་བ་དང་།དེ་དག་དང་མཚུངས་པར་ལྡན་པའི་མ་རིག་aཔ་ལུང་དུ་མ་བསྟན་པ་དག་ཡིན་ནོ།།ལྷག་མ་རྣམས་འདིར་མི་དགེ་བའོ།།ལྷག་མ་རྣམས་ནི་འདོད་པའི་ཁམས་ནི་
1097. མི་དགེ་བ་དག་ཡིན་ནོ།།དུ་ནི་མི་དགེ་བའི་རྩ་བ་དག་ཡིན།དུ་ནི་མ་ཡིན་ཞེ་ན།འདོད་ན་འདོད་ཆགས་ཁོང་ཁྲོ་དང་།།རྨོངས་རྣམས་མི་དགེའི་
1098. རྩ་བ་ཡིན།།འདོད་aཔའི་ཁམས་ན་འཇིག་ཚོགས་དང་།།མཐར་འཛིན་པའི་ལྟ་བ་དང་མཚུངས་པར་ལྡན་པའི་རྨོངས་པ་མ་གཏོགས་པ་རྨོངས་པ་དང་།དེ་དང་མཚུངས་པར་ལྡན་པའི་འདོད་ཆགས་དང་།ཞེ་སྡང་ནི་མི་དགེ་བའི་རྩ་བ་གསུམ་མོ།།ལུང་མ་བསྟན་པའི་རྩ་བ་གསུམ།།དེ་ནི་སྲེད་དང་aམ་རིག་བློ།།སྲེད་པ་དང་།མ་རིག་པ་དང་།ཤེས་རབ་ཐ་ན་རྣམ་པར་སྨིན་པ་ལས་སྐྱེས་པ་ཡང་རུང་སྟེ།གང་ཅུང་ཟད་དེ་ཐམས་ཅད་ནི་ལུང་དུ་མ་བསྟན་པའི་རྩ་བའོ།།རྣམ་གཉིས་མཐར་
1099. འཇུག་ཕྱིར་དེ་ལས།།གཞན་མིན།ཐེ་ཚོམ་ནི་རྣམ་པ་གཉིས་ཉིད་དུ་འཇུག་aཔའི་ཕྱིར་རྩ་བར་འོས་པ་མ་ཡིན་ཏེ།གཡོ་བ་མེད་པའི་ཕྱིར་རོ།།ང་རྒྱལ་ནི་ཁེངས་པའི་མཚན་ཉིད་ཀྱིས་མཐོན་པོར་འཇུག་པའི་ཕྱིར་རྩ་བ་མ་ཡིན་ཏེ།ཆོས་མི་མཐུན་པའི་ཕྱིར་རོ།།འཇིག་རྟེན་ན་རྩ་བ་རྣམས་ནི་བརྟན་པ་དང་།འོག་ནས་གནས་པ་དག་ཡིན་པར་མཐོང་བའི་ཕྱིར་aརོ།།བཞི་ཞེས་ཉི་འོག་པ།།དེ་དག་སྲེད་ལྟ་ང་རྒྱལ་རྨོངས།།ལུང་དུ་མ་བསྟན་པའི་སྲེད་པ་དང་།ལྟ་བ་དང་།ང་རྒྱལ་དང་།མ་རིག་པ་ནི་ལུང་དུ་མ་བསྟན་པའི་རྩ་བ་དག་གོ།།ཅིའི་ཕྱིར་ཞེ་ན།བསམ་གཏན་པ་གསུམ་མ་རིག་ལས།།འདི་ལྟར་
1100. བསམ་གཏན་པ་ནི་གསུམ་སྟེ།aསྲེད་པ་དང་།ལྟ་བ་དང་།ང་རྒྱལ་ཤས་ཆེ་བའི་བསམ་གཏན་དག་ཡིན་
1101. ལ།དེ་དག་
1102. ཀྱང་མ་རིག་པའི་དབང་གིས་འགྱུར་རོ།།མདོ་ལས།ལུང་དུ་མ་བསྟན་པའི་དངོས་པོ་བཅུ་བཞི་གང་གསུངས་པ་དེ་དག་ལུང་དུ་མ་བསྟན་པ་ནི་མ་ཡིན་ཏེ།གཞག་པར་བྱ་བའི་དྲི་བ་ནི་
1103. ལུང་དུ་མ་བསྟན་aཔ་ཡིན་ནོ།།ཅི་དེ་ཁོ་ན་ལུང་དུ་མ་བསྟན་པ་
1104. ཡིན་ནམ་མ་ཡིན་ཏེ།འོན་ཀྱང་རྣམ་པ་བཞི་འདི་ལྟ་སྟེ།མགོ་གཅིག་པ་དང་རྣམ་ཕྱེ་
1105. དང་།།དྲི་དང་བཞག་པར་ལུང་བསྟན་པ།།འཆི་དང་སྐྱེས་
1106. དང་ཁྱད་པར་འཕགས།།བདག་གཞན་ལ་སོགས་ལྟ་བུ་ཡིན།།ཅི་སེམས་ཅན་ཐམས་ཅད་འཆི་aབར་འགྱུར་རམ་ཞེས་འདྲི་ན་འཆི་བར་འགྱུར་རོ་ཞེས་མགོ་གཅིག་ཏུ་ལུང་བསྟེན་
1107. པར་བྱའོ།།ཅི་སེམས་ཅན་ཐམས་ཅད་སྐྱེ་བར་འགྱུར་རམ་ཞེས་འདྲི་ན།ཉོན་མོངས་པ་ཅན་རྣམས་ནི་སྐྱེ་བར་འགྱུར་གྱི་ཉོན་མོངས་པ་མེད་པ་རྣམས་ནི་མ་ཡིན་ནོ་ཞེས་རྣམ་པར་ཕྱེ་སྟེ་ལུང་བསྟན་པར་བྱའོ།།aཅི་མི་འདི་ཁྱད་པར་དུ་འཕགས་པ་ཡིན་ནམ་དམན་པ་ཡིན་ཞེས་འདྲི་ན་ལྷའམ་ངན་སོང་གང་ལ་ལྟོས་ཏེ་འདི་
1108. ཞེས་དྲིས་ནས་ལུང་བསྟན་པར་བྱའོ།།ཅི་ཕུང་པོ་རྣམས་ལས་སེམས་ཅན་གཞན་ནམ་གཞན་མ་ཡིན་ཞེས་འདྲི་ན།སེམས་ཅན་གྱི་རྫས་མེད་པའི་ཕྱིར་གཞག་པར་བྱའོ།།གང་aཟག་གང་གི་ཕྲ་རྒྱས་གང་ཞིག་དམིགས་པ་གང་ལ་རྒྱས་པར་འགྱུར་བ་དེ་ནི་དེས་ན་དེ་དང་ལྡན་པ་ཡིན་ནོ་ཞེས་བརྗོད་པར་བྱའོ།།འདས་པ་ནི་གང་དང་ལྡན་པ་ཞེས་བྱ་བ་ནས།ད་ལྟར་བ་ནི་གང་དང་ལྡན་པ་ཞེས་བྱ་བའི་བར་འདི་དག་གང་ཞེ་ན།སྨྲས་པ།འདས་དང་ཉེར་གནས་འདོད་ཆགས་དང་།།aཁོང་ཁྲོ་ང་རྒྱལ་དག་གིས་ནི།།གང་ལ་དེ་སྐྱེས་མ་སྤངས་པའི།།དངོས་པོ་དེ་དང་ལྡན་པ་ཡིན།།དངོས་པོ་གང་
1109. ལ་འདས་པ་དང་ད་ལྟར་བྱུང་བའི་འདོད་ཆགས་དང་།ཁོང་ཁྲོ་དང་།ང་རྒྱལ་རྣམས་སྐྱེས་པ་མ་སྤངས་པ་
1110. དེ་དག་གིས་དངོས་པོ་དེ་དང་ལྡན་ཏེ།དེ་དག་ནི་རང་གི་མཚན་ཉིད་པའི་ཉོན་aམོངས་པ་ཡིན་པའི་ཕྱིར་གདོན་མི་ཟ་བར་ཐམས་ཅད་ལ་ཐམས་ཅད་དུ་འབྱུང་བ་མ་ཡིན་ནོ།།ཡིད་ཀྱི་དེ་དག་མ་འོངས་པས།ཀུན་དང་།གང་ལ་དེ་སྐྱེས་བ་
1111. མ་སྤངས་ཞེས་བྱ་བར་སྦྱར་ཏེ།ཡིད་ཀྱི་འདོད་ཆགས་དང་།ཁོང་ཁྲོ་བ་དང་།ང་རྒྱལ་མ་འོངས་པ་དེ་དག་ཉིད་ཀྱིས་དུས་གསུམ་པའི་aདངོས་པོ་ཐམས་ཅད་དང་ལྡན་ནོ།།གཞན་གྱིས་རང་དུས་པ།འདོད་ཆགས་དང་།ཁོང་ཁྲོ་བ་གཞན་དག་གིས་ནི་རྣམ་པར་ཤེས་པའི་ཚོགས་ལྔ་མ་འོངས་པའི་དངོས་པོ་ཁོ་ན་དང་ལྡན་ནོ།།སྐྱེ་བའི་ཆོས་རྣམས་ཀྱིས་ནི་དེ་ལྟ་བུ་ཡིན་ནོ།།དེ་དག་ཉིད།མི་སྐྱེ་རྣམས་ཀྱིས་ཐམས་ཅད་དང་།།aམི་སྐྱེ་བའི་ཆོས་རྣམས་ཀྱིས་དུས་གསུམ་པའི་དངོས་པོ་ཐམས་ཅད་དང་ལྡན་ནོ།།ལྷག་མ་ཀུན་གྱིས་ཀུན་དང་ལྡན།།ལྟ་བ་དང་།ཐེ་ཚོམ་དང་མ་རིག་པ་རྣམས་ཀྱིས་དངོས་པོ་ཐམས་ཅད་དང་ལྡན་ཏེ།ཉོན་མོངས་པ་སྤྱི་ལ་དམིགས་པ་ཡིན་པའི་ཕྱིར་རོ།།ཅི་འདས་པ་དང་མ་འོངས་aཔའི་དངོས་པོ་རྫས་
1112. སུ་ཡོད་དམ།འོན་ཏེ་མེད།གལ་ཏེ་ཡོད་ན་ནི་དུས་ཐམས་ཅད་དུ་ཡོད་པའི་ཕྱིར་རྟག་པ་ཉིད་དུ་འགྱུར་རོ།།འོན་ཏེ་མེད་ན་ཇི་ལྟར་དེ་དང་ངམ།དེས་ལྡན་པའམ།བྲལ་བ་ཡིན་ཞེ་ན།བྱེ་བྲག་ཏུ་སྨྲ་བ་རྣམས་ནི་འདུས་བྱས་ཀྱི་མཚན་ཉིད་དང་ལྡན་པའི་ཕྱིར་འདུས་aབྱས་རྣམས་རྟག་པ་ཉིད་དུ་དམ་མི་འཆའི།དུས་རྣམས་ཀུན་དུ་ཡོད་པར་ནི་གསལ་བར་དམ་འཆའོ།།ཅིའི་ཕྱིར་ཞེ་ན།གསུངས་ཕྱིར།བཅོམ་ལྡན་འདས་ཀྱིས་གལ་ཏེ་འདས་པའི་གཟུགས་ཞིག་ཡོད་པར་མ་གྱུར་ན།འཕགས་པ་ཉན་ཐོས་ཐོས་པ་དང་ལྡན་པ་འདས་པའི་aགཟུགས་ལ་མི་ལྟ་བར་ཡང་མི་འགྱུར་བ་
1113. ཞིག་ན།གང་གི་ཕྱིར་འདས་པའི་གཟུགས་ཡོད་དོ་ཞེས་རྒྱས་པར་གསུང་སོ།།གཉིས་ཕྱིར།རྣམ་པར་ཤེས་པ་ནི་གཉིས་ལ་བརྟེན་ནས་སྐྱེའོ་
1114. ཞེས་གསུངས་པ་གང་ཞེ་ན།མིག་
1115. དང་གཟུགས་རྣམས་ནས་ཡིད་དང་ཆོས་ཀྱི་བར་aཡིན་ནོ།།ཡུལ་ཡོད་ཕྱིར།འདས་པ་དང་མ་འོངས་པ་མེད་ན་དེ་ལ་དམིགས་པའི་རྣམ་པར་ཤེས་པ་ནི་ཡུལ་མེད་པར་འགྱུར་གྱི་ཡུལ་དང་མི་ལྡན་ནོ།།འབྲས་ཕྱིར།གལ་ཏེ་འདས་པ་ཞིག་མེད་ན་ཚེ་ཕྱི་མ་ལ་འདས་པའི་ལས་ཀྱི་འབྲས་བུ་མེད་པར་འགྱུར་རོ།།དེའི་ཕྱིར་འདས་པ་དང་མ་aའོངས་པ་ཡོད་དོ།།ཡང་འདི་ལྟར།དེ་ཡོད་སྨྲ་བའི་ཕྱིར་ཐམས་ཅད།།ཡོད་པར་སྨྲ་བར་འདོད།གང་དག་འདས་པ་དང་མ་འོངས་པ་དང་ད་ལྟར་བྱུང་བ་ཐམས་ཅད་ཡོད་པར་སྨྲ་བ་དེ་དག་ནི་
1116. ཐམས་ཅད་ཡོད་པར་སྨྲ་བ་ཡིན་ནོ།།གཞན་ནི་རྣམ་པར་ཕྱེ་སྟེ་སྨྲ་བ་ཡིན་ནོ།།ཐམས་ཅད་ཡོད་པར་aསྨྲ་བ་དེ་དག་ཀྱང་དུ་ཞིག་ཅེ་ན།སྨྲས་པ།དེ་དག།རྣམ་བཞི་དངོས་དང་མཚན་ཉིད་དང་།།གནས་སྐབས་གཞན་གཞན་འགྱུར་ཞེས་བྱ།།དངོས་པོ་གཞན་དུ་འགྱུར་བ་ནི་བཙུན་པ་ཆོས་སྐྱོ་བ་ཡིན་ཏེ།དེ་ན་རེ་ཆོས་དུས་རྣམས་སུ་འཇུག་པ་ན་དངོས་པོ་གཞན་དུ་འགྱུར་གྱི་རྫས་གཞན་དུ་འགྱུར་aབ་ནི་མ་ཡིན་ཏེ།དཔེར་ན་གསེར་གྱི་སྣོད་བཅོམ་ནས་གཞན་དུ་བྱེད་པ་ནི་དབྱིབས་གཞན་དུ་འགྱུར་བ་བཞིན་ནོ།།མཚན་ཉིད་གཞན་དུ་འགྱུར་བ་ནི་བཙུན་པ་དབྱངས་སྒྲོགས་ཡིན་ཏེ།དེ་ན་རེ་ཆོས་དུས་རྣམས་སུ་འཇུག་པ་ན་འདས་པའི་མཚན་ཉིད་དང་ལྡན་ལ་གཉིས་དང་ནི་མི་ལྡན་པ་མ་aཡིན་ནོ།།དེ་བཞིན་དུ་གཞན་ཡང་ངོ་།།གནས་སྐབས་གཞན་དུ་འགྱུར་བ་ནི་བཙུན་པ་དབྱིག་བཤེས་
1117. ཡིན་ཏེ།དེ་ན་རེ་ཆོས་དུས་རྣམས་སུ་འཇུག་པ་ན་འདས་པ་ལ་སོགས་པའི་གནས་སྐབས་སུ་ཕྱིན་ནས་གཞན་དང་གཞན་ཞེས་སྟོན་ཏོ།།གཞན་དང་གཞན་དུ་འགྱུར་བ་ནི་བཙུན་པ་སངས་རྒྱས་aལྷ་ཡིན་ཏེ།ཆོས་དུས་རྣམས་སུ་འཇུག་པ་ན་སྔ་མ་དང་ཕྱི་མ་ལ་ལྟོས་
1118. ནས་གཞན་ཞེས་བརྗོད་དོ།།དེ་དག་ལས།གསུམ་པ་བཟང་སྟེ།གནས་སྐབས་གཞན་དུ་འགྱུར་བ་གང་ཡིན་པའོ།།དེའི་ནི།བྱ་བ་ཡིས།དུས་རྣམས་རྣམ་གཞག།།གང་གི་ཚེ་ཆོས་དེ་བྱ་བ་མི་བྱེད་པ་དེའི་ཚེ་ནི་མ་aའོངས་པ་ཡིན་ལ།གང་གི་ཚེ་བྱ་བ་བྱེད་པ་དེའི་ཚེ་ནི་ད་ལྟར་བྱུང་བ་ཡིན་ཞིང་།གང་གིས་བྱས་ནས་འགགས་པ་དེའི་ཚེ་འདས་པ་ཡིན་ནོ།།དེའི་ཡང་ཆོས་དེའི་བདག་ཉིད་དེ་ཁོ་ནར་ཡོད་ལ་རྟག་ཏུ་བྱ་བ་བྱེད་པ་ལ་གེགས་སུ་བྱེད།གང་གིས་ན་རེས་འགའ་ནི་བྱ་བ་བྱེད་ལ་རེས་འགའ་ནི་
1119. མ་aཡིན།བྱ་བ་འདས་པ་དང་།མ་འོངས་པ་དང་།ད་ལྟར་བྱུང་བ་ཞེས་བྱ་བ་གང་ཡིན་པ།དེ་ཡང་ཇི་ལྟར།ཅི་བྱ་བ་ལ་ཡང་བྱ་བ་གཞན་ཞིག་ཡོད་དམ།གལ་ཏེ་ཆོས་ལས་བྱ་བ་གཞན་ཞིག་ཡིན་ན་སྐྱོན་དེར་ཡང་འགྱུར་བ་ཞིག་ཡིན་ན་དེ་ནི་གཞན་མ་ཡིན།དེའི་ཕྱིར་སྐྱོན་དེར་མི་འགྱུར་aརོ།དེ་ལྟ་
1120. ན་འོ་ན་ནི།དེ་ཉིད་དུས་སུ་མི་རུང་།གང་གི་ཚེ་ཆོས་ཡོད་པ་དེའི་ཚེ་ཁོ་ནར་བྱ་བ་ཡང་ཡོད་པར་འགྱུར་རོ།།གལ་ཏེ་ཇི་ལྟར་ད་ལྟར་རྫས་སུ་ཡོད་པ་དེ་བཞིན་དུ་འདས་པ་དང་མ་འོངས་པ་ཡང་ཡོད་ན།དེ་བཞིན་དུ།ཡོད་ན་ཅི་ཕྱིར་མ་སྐྱེས་ཞིག།།ཆོས་དེའི་རང་གི་ངོ་བོ་aཁོ་ནར་ཡོད་ན་ཇི་ལྟར་ན་མ་སྐྱེས་པ་ཞེས་བྱ་བའམ་ཞིག་པ་ཞེས་བྱ་བ་འདི་འགྲུབ་པར་འགྱུར་རོ།།བྱེ་བྲག་ཏུ་སྨྲ་བ་ན་རེ་འདས་པ་དང་མ་འོངས་པའི་
1121. རྫས་སུ་ཡོད་པ་ཁོ་ནའོ།།གང་ཞིག་བྲང་
1122. བར་མི་ནུས་པ་དེ་ལ་ནི་བདག་ལ་ཕན་པར་འདོད་པས་འདི་ལྟར་རིག་པར་བྱ་སྟེ།ཆོས་ཉིད་དག་ནི་ཟབ་aཔ་ཡིན།།དེ་གདོན་མི་ཟ་བར་རྟོགས་པས་བསྒྲུབས་
1123. པ་མ་ཡིན་ནོ།།དངོས་པོ་གང་ཞིག་སྤངས་ན་དངོས་པོ་དེ་དང་བྲལ་བ་ཡིན་པ་འདི་དཔྱད་
1124. པར་བྱ་སྟེ།སྤངས་ལ་དངོས་པོ་དེ་དང་བྲལ་བ་ཡང་མ་ཡིན་ནོ།།འདི་ལྟ་སྟེ།སྡུག་བསྔལ་མཐོང་
1125. སྤང་བྱ་སྤངས་ཀྱང་།།ཀུན་འགྲོ་ལྷག་མ་རྣམས་ཀྱིས་aལྡན།།དང་པོའི་རྣམ་པ་སྤངས་ཀྱང་དེའི།།ཡུལ་ཅན་དྲི་མ་ལྷག་རྣམས་ཀྱིས།།སྡུག་བསྔལ་ཤེས་པ་ནི་མ་སྐྱེས་པའི་ཚེ་སྡུག་བསྔལ་མཐོང་བས་སྤང་བར་བྱ་བའི་རིས་སྤངས་པ་ཡིན་ནོ།།དེ་སྤངས་ཀྱང་དེ་ལ་དམིགས་པ་ཀུན་དུ་འགྲོ་བ་ཀུན་འབྱུང་མཐོང་པས་སྤང་བར་བྱ་བ་རྣམས་ཀྱིས་
1126. aལྡན་ནོ།།བསྒོམ་པས་སྤང་བར་བྱ་བའི་རིས་ལ་ཡང་རྣམ་པ་དགུ་ལས་དང་པོའི་རྣམ་པ་སྤངས་ནས་དེ་སྤངས་ཀྱང་དེ་ལ་དམིགས་པའི་ཉོན་མོངས་པ་ལྷག་མ་རྣམས་ཀྱིས་ལྡན་པར་རིག་པར་བྱའོ།།དངོས་པོ་གང་ལ་ཕྲ་རྒྱས་དུ་ཞིག་རྒྱས་པར་འགྱུར་ཞེས་བྱ་བའི་ཚིག་འདི་རེ་རེ་ནས་བཤད་ན་aནི་བརྗོད་པར་བྱ་བ་མང་པོར་འགྱུར་ཏེ།དེ་ལྟ་བས་ན་མདོར་བསྡུ་ན་ཆོས་ནི་བཅུ་དྲུག་ཏུ་རྣམ་པར་གཞག་པ་དང་།སེམས་བཅུ་དྲུག་ཏུ་རྣམ་པར་བཞག་ནས་ཡུལ་ཅན་གྱི་ངེས་པ་རབ་ཏུ་བསྟན་པར་བྱ་སྟེ།སྡུག་བསྔལ་རྒྱུ་མཐོང་གོམས་པ་ཡིས།།སྤང་བྱ་འདོད་ཁམས་aལས་སྐྱེས་པ།།རང་གི་གསུམ་དང་གཟུགས་གཏོགས་གཅིག།དྲི་མེད་རྣམ་ཤེས་སྤྱོད་ཡུལ་ལོ།།རེ་ཞིག་སྡུག་བསྔལ་དང་།ཀུན་འབྱུང་བ་མཐོང་བས་སྤང་བར་བྱ་བ་དང་།བསྒོམ་པས་སྤང་བར་བྱ་བའི་ཆོས་འདོད་པ་ན་སྤྱོད་པ་རྣམས་ཀྱི་ནི་སེམས་ལྔའི་དམིགས་པ་ཡིན་ཏེ།རང་གི་aཁམས་པ་གསུམ་སྟེ།དེ་དག་ཉིད་དང་།གཟུགས་ན་སྤྱོད་པ་སྟེ།བསྒོམ་པས་སྤང་བར་བྱ་བ་ཁོ་ན་དང་།ཟག་པ་མེད་པའི་དམིགས་པ་ཡིན་ནོ།།གཟུགས་ལ་མས་ལས་སྐྱེས་རང་གི་དང་།།འོག་གསུམ་གོང་གཅིག་དྲི་མེད་ཀྱིའང་།།ཆོས་རྣམ་པ་གསུམ་པོ་དེ་དག་ཉིད་གཟུགས་ན་aསྤྱོད་པ་ན་སེམས་བརྒྱད་ཀྱི་དམིགས་པ་ཡིན་ཏེ།རང་གི་ས་པ་གསུམ་སྟེ།དེ་དག་ཉིད་དང་།ཁམས་འོག་མ་པ་གསུམ་སྟེ།དེ་དག་ཉིད་དང་།ཁམས་གོང་མ་པ་གཅིག་སྟེ།བསྒོམ་པས་སྤང་བར་བྱ་བ་ཁོ་ན་དང་།ཟག་པ་མེད་པའི་དམིགས་པ་ཡིན་ནོ།།གཟུགས་མེད་ལས་སྐྱེས་aཁམས་གསུམ་གཏོགས།།གསུམ་དང་ཟག་མེད་སྤྱོད་ཡུལ་ལོ།།ཆོས་རྣམ་པ་གསུམ་པོ་དེ་དག་ཉིད་གཟུགས་མེད་པ་ན་སྤྱོད་པ་ནི་སེམས་བཅུའི་དམིགས་པ་ཡིན་ཏེ།ཁམས་གསུམ་པ་རྣམ་པ་གསུམ་གསུམ་
1127. སྟེ།དེ་དག་ཉིད་དང་།ཟག་པ་མེད་པའི་དམིགས་པ་ཡིན་ནོ།།འགོག་དང་aལམ་མཐོང་སྤང་བྱ་ཀུན།།རང་གིས་གླགས་
1128. པའི་སྤྱོད་ཡུལ་ལོ།།འགོག་པ་དང་།ལམ་མཐོང་བས་སྤང་བར་བྱ་བའི་ཆོས་རྣམས་ཀྱི་རང་གི་སེམས་ནི་འགོག་པ་དང་ལམ་མཐོང་བས་སྤང་བར་བྱ་བ་ཁོ་ན་ཡིན་ཏེ།ཆོས་དེ་དག་ནི་དེས་གླགས་པའི་དམིགས་པ་ཡིན་ནོ།།ཟག་མེད་aཁམས་གསུམ་མཐའ་གསུམ་དང་།།ཟག་པ་མེད་པའི་སྤྱོད་ཡུལ་ལོ།།ཆོས་ཟག་པ་མེད་པ་རྣམས་ནི་སེམས་བཅུའི་དམིགས་པ་ཡིན་ཏེ།ཁམས་གསུམ་གྱི་རྣམ་པ་གསུམ་སྟེ།འགོག་པ་དང་།ལམ་མཐོང་བ་དང་།བསྒོམ་པས་སྤང་བར་བྱ་བ་དང་།ཟག་པ་མེད་པའི་དམིགས་aཔ་ཡིན་ནོ།།
1129. དེ་ལྟར་སེམས་བཅུ་དྲུག་པོ་དེ་དག་གིས་
1130. དམིགས་པ་ཆོས་བཅུ་དྲུག་རྣམ་པར་གཞག་པར་རིག་ནས།གང་ལ་ཇི་ཙམ་དུ་ཕྲ་རྒྱས་དག་རྒྱས་པར་འགྱུར་བ་དེ་དག་མངོན་པར་རིག་པར་བྱའོ།།དེ་ལ་ཡང་།ཉོན་མོངས་ཕྲ་རྒྱས་བཅས་རྣམས་
1131. གཉིས།།ཉོན་མོངས་ཅན་མིན་རྒྱས་aའགྱུར་གྱིས།།སེམས་ཉོན་མོངས་པ་ཅན་ནི་དེ་དང་མཚུངས་པར་ལྡན་པ་དང་།དེ་ལ་དམིགས་པ་མ་སྤངས་པའི་ཕྲ་རྒྱས་རྒྱས་པར་འགྱུར་བ་རྣམས་དང་།དེ་དང་
1132. མཚུངས་པར་ལྡན་པ་སྤངས་པ་རྒྱས་པར་མི་འགྱུར་བ་རྣམས་ཀྱི་ཕྲ་རྒྱས་དང་བཅས་པ་ཡིན་ཏེ།དེ་དང་ལྷན་ཅིག་པའི་ཕྱིར་རོ།།aསེམས་ཉོན་མོངས་པ་
1133. ཅན་མ་ཡིན་པ་ནི་དེ་ལ་དམིགས་པ་མ་སྤངས་པ་རྒྱས་པར་འགྱུར་བ་དག་ཁོ་ནས་ཕྲ་རྒྱས་དང་བཅས་པ་ཡིན་ནོ།།ཕྲ་རྒྱས་བཅུ་པོའི་འཇུག་པའི་རིམ་པ་བསྟན་པར་བྱ་སྟེ།རེ་ཞིག་དང་པོ་ཁོ་ནར་མ་རིག་པ་དང་ལྡན་པ་ལས་བདེན་པ་རྣམས་ལ་ཀུན་དུ་རྨོངས་པར་aའགྱུར་ཏེ།དེའི་ཕྱིར།རྨོངས་ལ་ཐེ་ཚོམ།རྨོངས་པར་གྱུར་པ་ཕྱོགས་གཉིས་ཐོས་ནས་ཐེ་ཚོམ་སྐྱེ་བར་འགྱུར་རོ།།དེ་ནས་ནི།ལོག་ལྟ།རབ་ཏུ་འཇུག་སྟེ།སྡུག་བསྔལ་མེད་དོ་ཞེས་བྱ་བ་ལ་སོགས་པའོ།།དེ་ནས་འཇིག་ཚོགས་ལྟ།སྡུག་བསྔལ་ལས་ཕུང་པོ་བསལ་ནས་བདག་aཏུ་མངོན་པར་ཞེན་པའི་ཕྱིར་རོ།།དེ་ནས་མཐར་འཛིན།བདག་རྟག་པ་དང་ཆད་པའི་མཐར་འཛིན་པའི་ཕྱིར་རོ།།དེ་ནས་ནི།ཚུལ་ཁྲིམས་མཆོག་འཛིན།གང་ཁོ་ན་ལ་མཐར་འཛིན་པ་དེས་དག་པར་ཡིད་ཆེས་པའི་ཕྱིར་རོ།།དེ་ནས་ལྟ།མཆོག་ཏུ་འཛིན་ཞེས་སྦྱར་ཏེ།གང་གིས་aདག་པར་ཡིད་ཆེས་པ་དེ་ལ་མཆོག་ཏུ་འཛིན་པའི་ཕྱིར་རོ།།དེས་ནི།རང་གི་ལྟ་ལ་ང་རྒྱལ་ཆགས།།དེ་ལ་ཆགས་པའི་ཕྱིར་དང་།དེས་ཁེངས་པར་འགྱུར་བའི་ཕྱིར་རོ།།གཞན་ལ་ཞེ་སྡང་།རང་གི་ལྟ་བ་ལ་ལྷག་པར་ཞེན་པར་གྱུར་པས་དེའི་དགྲ་བོར་
1134. གྱུར་པ་གཞན་གྱི་ལྟ་བ་ལ་ཞེ་སྡང་aའཇུག་གོ།།གཞན་དག་ནི་རང་གི་ལྟ་ལ་
1135. བླངས་ནས་བོར་བ་གཞན་ལ་ཞེ་སྡང་བར་འདོད་དོ།།དེ་ལྟར་རིམ།དེ་དག་གི་འཇུག་པའི་རིམ་པ་ནི་དེ་ཡིན་ནོ།།ཉོན་མོངས་སྐྱེ་ན་རྒྱུ་གསུམ་གྱིས་སྐྱེ་སྟེ།ཕྲ་རྒྱས་སྤངས་པ་མ་ཡིན་དང་།།ཡུལ་ནི་ཉེ་བར་གནས་པ་དང་།།ཚུལ་བཞིན་མ་ཡིན་ཡིད་བྱེད་aལས།།རྒྱུ་དང་།ཡུལ་དང་།སྦྱོར་བའི་སྟོབས་ཀྱིས།ཉོན་མོངས།སྐྱེ་སྟེ་གང་།རྒྱུ་ནི་ཚང་བ་ཡིན།རེས་འགའ་ནི་ཡུལ་གྱི་སྟོབས་ཁོ་ནས་སྐྱེ་སྟེ།དཔེར་ན་དགྲ་བཅོམ་པ་ཡོངས་སུ་ཉམས་པའི་ཆོས་ཅན་གྱི་ལྟ་བུའོ།།ཡང་ཕྲ་རྒྱས་དེ་དག་ཉིད་ཟག་པ་དང་།ཆུ་བོ་དང་།aསྦྱོར་བ་དང་།ཉེ་བར་ལེན་པའི་དབྱེ་བས་གསུངས་སོ།།དེ་ལ་རེ་ཞིག།འདོད་ན་གཏི་མུག་མ་གཏོགས་པའི།།ཉོན་མོངས་ཀུན་ནས་
1136. དཀྲིས་བཅས་ཟག།མ་རིག་པ་མ་གཏོགས་པ་འདོད་པ་ན་སྤྱོད་པའི་ཉོན་མོངས་པ་རྣམས་ཀུན་ནས་དཀྲིས་པ་དང་བཅས་པ་འདོད་པའི་ཟག་པ་ཡིན་aནོ།།གཟུགས་དང་གཟུགས་ནི་མེད་པ་ན།།ཕྲ་རྒྱས་ཁོ་ན་སྲིད་པའི་ཟག།མ་རིག་པ་མ་གཏོགས་པ་གཟུགས་དང་གཟུགས་མེད་པ་ན་སྤྱོད་པའི་ཟག་པ་རྣམས་ནི་སྲིད་
1137. པའི་ཟག་པ་ཡིན་ནོ།།ཅིའི་ཕྱིར་གཅིག་ཏུ་བྱས་ཤེ་ན།དེ་ལུང་མ་བསྟན་ཁ་ནང་བལྟས།།མཉམ་གཞག་aས་པའི་ཕྱིར་གཅིག་བྱས།།འདི་དག་རྒྱུ་གསུམ་གྱི་ཕྱིར་གཅིག་ཏུ་བྱས་སོ།།ཁམས་གསུམ་གྱི་མ་རིག་པ་ནི་མ་རིག་པའི་ཟག་པ་ཞེས་བྱ་བར་གྲུབ་པོ།།ཟག་པ་དེ་དག་གི་ཡང་།རྩ་བ་མ་རིག་ཡིན་པས་ན།།ལོགས་ཤིག་ཏུ་ནི་ཟག་པར་བསྟན།།ཟག་པ་དེ་དག་ཇི་སྐད་དུ་བཤད་པ་aལྟར།ཆུ་བོ་སྦྱོར་བའང་དེ་བཞིན་དུ།།ལྷ་རྣམས་གསལ་ཕྱིར་ལོགས་ཤིག་བསྟན།།འདོད་པའི་ཟག་པ་ཉིད་དུ་འདོད་པའི་ཆུ་བོ་དང་།འདོད་པའི་སྦྱོར་བའོ།།དེ་བཞིན་དུ་སྲིད་པའི་ཟག་པ་ནི་སྲིད་པའི་ཆུ་བོ་དང་།སྲིད་པའི་སྦྱོར་བ་ཡིན་ནོ།།ལྟ་བ་རྣམས་ནི་མ་གཏོགས་ཏེ།དེ་aདག་ནི་ཆུ་བོ་དང་།སྦྱོར་བ་རྣམས་ལས་ལོགས་ཤིག་ཏུ་བཞག་སྟེ།གསལ་བའི་ཕྱིར་རོ།།ཟག་པར་མ་ཡིན་གྲོགས་མིང་
1138. རྣམས།།འཇོག་པའི་རྗེས་སུ་མི་མཐུན་ལོ།།ཟག་པ་རྣམས་ཀྱི་ངེས་པའི་ཚིག་ནི་འཇོག་པར་བྱེད་པས་ན་ཞེས་འོག་ནས་འཆད་ན།ལྟ་བ་འབའ་ཞིག་ནི་aགསལ་བའི་ཕྱིར་འཇོག་པའི་རྗེས་སུ་མཐུན་པ་མ་ཡིན་པས་བསྲེས་ནས་གཞག་གོ།།ཇི་སྐད་བཤད་ཉིད་མ་རིག་བཅས།།ཉེར་ལེན་རྣམས་ཏེ་ལྟ་རྣམས་གཉིས།།ཕྱེ་
1139. བའི་ཕྱིར་རོ།།འདོད་པའི་སྦྱོར་བ་ཉིད་མ་རིག་པ་དང་བཅས་པ་ནི་འདོད་པའི་ཉེ་བར་ལེན་པའོ།།
1140. སྲིད་པའི་སྦྱོར་བ་aཉིད་མ་རིག་པ་དང་བཅས་པ་ནི་བདག་ཏུ་སྨྲ་བའི་ཉེ་བར་ལེན་པའོ།།ལྟ་བའི་སྦྱོར་བ་དག་ལས་ཚུལ་ཁྲིམས་དང་བརྟུལ་ཞུགས་ཕྱུང་སྟེ།ལྟ་བའི་ཉེ་བར་ལེན་པའོ།།ཚུལ་ཁྲིམས་དང་བརྟུལ་ཞུགས་ནི་ཚུལ་ཁྲིམས་དང་བརྟུལ་ཞུགས་ཀྱི་ཉེ་བར་ལེན་པའོ།།ཅིའི་ཕྱིར་མ་རིག་པ་བསྲེས་aཏེ་ཉེ་བར་ལེན་པར་བཤད་ཅེ་ན།སྲིད་པ་འཛིན་པའི་ཕྱིར་ཉེ་བར་ལེན་པ་དག་ཡིན་ན།མ་རིག་པ་འཛིན་པར་བྱེད་པ་མིན་ཕྱིར་བསྲེས།མ་རིག་པ་ནི་མི་ཤེས་པའི་མཚན་ཉིད་ཀྱིས་མི་གསལ་བའི་ཕྱིར་འཛིན་པར་བྱེད་པ་མ་ཡིན་ཏེ།དེའི་ཕྱིར་བསྲེས་སོ།།ཡང་དེ་དག་གི་ནང་ནས་ཕྲ་aརྒྱས་ཀྱི་དོན་ཅི་ཡིན།ཉེ་བར་ལེན་པའི་བར་གྱི་དོན་ཅི་ཡིན་ཞེ་ན།གང་ཕྱིར་དེ་དག་ཕྲ་བ་དང་།།རྗེས་
1141. འབྲེལ་རྣམ་གཉིས་རྒྱས་འགྱུར་དང་།།རྗེས་སུ་འབྲེལ་པ་དེ་ཡི་ཕྱིར།།ཕྲ་རྒྱས་དག་ཏུ་བཤད་པ་ཡིན།།དེ་ལ་ཕྲ་བ་ནི་རྟོགས་པར་དཀའ་བས་རྒྱུ་བ་ཕྲ་བའི་ཕྱིར་རོ།།རྗེས་འབྲེལ་aཔ་ནི་ཐོབ་པ་དང་རྗེས་སུ་འབྲེལ་པས་སོ།།རྒྱས་པར་འགྱུར་བ་ནི་དམིགས་པ་དང་མཚུངས་པར་ལྡན་པའི་སྒོ་ནས་སོ།།རྗེས་སུ་འབྲང་བ་ནི་སྦྱོར་བ་མེད་པ་སྟེ།བཟློག་བཞིན་དུ་ཡང་ཡང་དུ་མངོན་དུ་འགྱུར་བའི་ཕྱིར་རོ།།དེ་དག་འཇོག་བྱེད་ཟག་བྱེད་དང་།།འཁྱེར་བར་བྱེད་དང་འབྱར་aབྱེད་དང་།།ཉེ་བར་འཛིན་ཕྱིར་ཟག་ལ་སོགས།།དེ་དག་གི་ནི་ངེས་ཚིག་ཡིན།།འཁོར་བར་འཇོག་པར་བྱེད་པ་དང་།།སྲིད་པའི་རྩེ་མོ་ནས་མནར་མེད་པའི་བར་དུ་སྐྱེ་མཆེད་དྲུག་གི་རྨ་ནས་འཛག་པས་ན་ཟག་པ་དག་ཡིན་ནོ།།འཁྱེར་བར་བྱེད་པས་ན་ཆུ་བོ་དག་ཡིན་ནོ།།འབྱར་བར་aབྱེད་པས་ན་སྦྱོར་བ་དག་གོ།།ཉེ་བར་འཛིན་པར་བྱེད་པས་ན་ཉེ་བར་ལེན་པ་རྣམས་སོ།།དེ་དག་ཀུན་དུ་སྦྱོར་སོགས་ཀྱི
1142. །།དབྱེ་བས་ཡང་རྣམ་ལྔར་བཤད་དོ།།ཕྲ་རྒྱས་དེ་དག་ཉིད་ཀུན་དུ་སྦྱོར་བ་དང་།འཆིང་
1143. བ་དང་།ཕྲ་རྒྱས་དང་།ཉེ་བའི་ཉོན་མོངས་པ་དང་།ཀུན་ནས་དཀྲིས་པའི་aདབྱེ་བ་
1144. ཡང་རྣམ་པ་ལྔར་ཕྱེ་ནས་བཤད་དོ།།དེ་ལ་ཀུན་དུ་སྦྱོར་བ་ནི་དགུ་སྟེ།རྗེས་སུ་ཆགས་པ་དང་།ཁོང་ཁྲོ་བ་དང་།ང་རྒྱལ་དང་།མ་རིག་པ་དང་།ལྟ་བ་དང་།མཆོག་ཏུ་འཛིན་པ་དང་།ཐེ་ཚོམ་དང་།ཕྲག་དོག་དང་།སེར་སྣའི་ཀུན་དུ་སྦྱོར་བ་རྣམས་སོ།།ཡང་ཅིའི་ཕྱིར་ལྟ་བ་aགསུམ་ནི་ལོགས་ཤིག་ཏུ་ལྟ་བའི་ཀུན་དུ་སྦྱོར་བར་བཤད་ལ།གཉིས་ནི་ལོགས་ཤིག་ཏུ་མཆོག་ཏུ་འཛིན་པའི་ཀུན་དུ་སྦྱོར་བར་བཤད་ཅེ་ན།རྫས་དང་མཆོག་འཛིན་འདྲ་བའི་ཕྱིར།།ལྟ་གཉིས་ཀུན་དུ་སྦྱོར་གཞན་ནོ།།ལྟ་བ་གསུམ་ཡང་རྫས་བཅོ་བརྒྱད་ཡིན་ལ།མཆོག་ཏུ་aའཛིན་པའི་ལྟ་བ་གཉིས་ཀྱང་རྫས་བཅོ་བརྒྱད་ཁོ་ན་ཡིན་ཏེ།དེའི་ཕྱིར་རྫས་མཉམ་པས་འདི་གཉིས་ཀུན་དུ་སྦྱོར་བ་གཞན་དུ་བྱས་སོ།།འདི་གཉིས་ནི་མཆོག་ཏུ་འཛིན་པའི་རང་བཞིན་ཡིན་ལ།ལྷག་མ་རྣམས་ནི་མ་ཡིན་པས་མཆོག་ཏུ་འཛིན་པར་འདྲ་བའི་ཕྱིར་ཡང་འདི་དག་
1145. གཉིས་ལོགས་aཤིག་ཏུ་བཤད་དེ།གཟུང་བ་དང་འཛིན་པ་ཐ་དད་པའི་ཕྱིར་རོ།།ཡང་ཅིའི་ཕྱིར་ཀུན་དུ་སྦྱོར་བ་དག་ཕྲག་དོག་དང་།སེར་སྣ་ནི་ལོགས་ཤིག་ཏུ་ཀུན་དུ་སྦྱོར་བ་གཉིས་སུ་བཤད་ལ།ཀུན་ནས་དཀྲིས་པ་གཞན་ནི་མ་ཡིན་ཞེ་ན།གང་ཕྱིར་གཉིས་ཀའང་གཅིག་ཏུ་ནི།།མི་དགེ་རང་དབང་དེ་aཡི་ཕྱིར།།ཕྲག་དོག་སེར་སྣ་དེ་དག་ལས།།ལོགས་ཤིག་ཀུན་སྦྱོར་གཉིས་སུ་བཤད།།གང་ལ་གཅིག་ཏུ་མི་དགེ་བ་དང་།རང་དབང་ཅན་འདི་གཉིས་ག་
1146. ཡིན་པ་དེ་ལྟ་བུའི་ཀུན་ནས་དཀྲིས་པ་གཞན་ནི་མེད་དོ།།ཡང་བཅོམ་ལྡན་འདས་ཀྱིས་ཀུན་དུ་སྦྱོར་བ།ཐ་མའི་ཆ་དང་མཐུན་རྣམ་ལྔ།།གསུངས་aཏེ།ཅིའི་ཕྱིར་རྣམ་པ་ལྔ་ཁོ་ན་ཡིན་ཞེ་ན།འདི་ལྟར།གཉིས་ཀྱིས་འདོད་ལས་མི་
1147. འདའ་ལ།།གསུམ་པོ་ཡིས་ནི་ཕྱིར་ཟློག་བྱེད།།འདོད་པ་ལ་འདུན་པ་དང་།གནོད་སེམས་དག་གིས་ནི་འདོད་པའི་ཁམས་ལས་མི་འདའོ།།འཇིག་ཚོགས་ལ་ལྟ་བ་ལ་སོགས་པ་དག་གིས་ནི་འདས་ཀྱང་aཕྱིར་ཟློག་པར་བྱེད་དོ།།འདིར་ཡང་གསུངས་པ།སྒོ་དང་རྩ་བས་བསྡུས་ཕྱིར་གསུམ།།ཁོ་ནར་གསུངས་སོ།།སྔར་མཐོང་བས་སྤང་བར་བྱ་བ་སྤངས་ན་ཡང་སྒོ་དང་རྩ་བ་བསྡུས་པས་ཉོན་མོངས་པ་རྣམས་ནི་རྣམ་པ་གསུམ་དུ་གསུངས་ཏེ།རྣམ་པ་གཅིག་པ་དང་།རྣམ་པ་གཉིས་པ་དང་།aརྣམ་པ་བཞི་པ་དག་གོ།།དེ་དག་གི་སྒོ་ནི་འདི་གསུམ་གྱིས་བསྡུས་སོ།།གཞན་ཡང་མཐར་འཛིན་པར་ལྟ་བ་ནི་འཇིག་ཚོགས་ལ་ལྟ་བས་རབ་ཏུ་བཅུག་ལ།ལྟ་བ་མཆོག་ཏུ་འཛིན་པའི་
1148. ཚུལ་ཁྲིམས་དང་།བརྟུལ་ཞུགས་མཆོག་ཏུ་འཛིན་པས་རབ་ཏུ་བཅུག།ལོག་པར་ལྟ་བ་ནི་ཐེ་ཚོམ་གྱིས་aརབ་ཏུ་བཅུག་སྟེ།དེའི་ཕྱིར་རྩ་བ་བསྡུས་སོ་ཞེའོ།།གཞན་དག་ན་རེ།འགྲོ་མི་འདོད་དང་ལམ་ནོར་དང་།།ལམ་ལ་ཐེ་ཚོམ་དེ་རྙེད་ཅིག།ཐར་པ་བགྲོད་ལ་གེགས་བྱེད་ཡིན།།དེ་ཡི་ཕྱིར་ན་གསུམ་བསྟན་ཏོ།།འཇིག་ཚོགས་ལ་ལྟ་བས་ནི་ཐར་པ་ལ་སྐྲག་པར་འགྱུར་བས་འགྲོ་མི་འདོད་པར་aའགྱུར་རོ།།ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པས་ནི་ལམ་གཞན་ལ་ཡང་དག་པར་བསྟན་
1149. པའི་ཕྱིར་ལམ་ནོར་བར་འགྱུར་རོ།།ཐེ་ཚོམ་གྱིས་ནི་
1150. ལམ་ལ་སོམ་ཉི་
1151. ཟ་བར་འགྱུར་ཏེ།དེའི་ཕྱིར་འདི་གསུམ་ཁོ་ན་སྤང་བར་བསྟན་ཏོ།།ཇི་ལྟར་ཀུན་དུ་སྦྱོར་བ་ཐ་མའི་ཆ་དང་མཐུན་པ་ལྔ་བཤད་aཔ་དེ་བཞིན་དུ་ཡང་།གོང་མིའི་
1152. ཆ་དང་མཐུན་ལྔ་ཉིད།།གཟུགས་དང་གཟུགས་མེད་ལས་སྐྱེས་པའི།།འདོད་ཆགས་གཉིད་རྒོད་
1153. ང་རྒྱལ་རྨོངས།།འདི་དག་མ་སྤངས་པར་ཁམས་གོང་མ་ལས་མི་འདའ་བའི་ཕྱིར་རོ།།ཀུན་དུ་སྦྱོར་བ་བཤད་ཟིན་ཏོ།།འཆིང་བ་ནི་གསུམ་སྟེ།འདོད་ཆགས་aདང་།ཞེ་སྡང་དང་།གཏི་མུག་རྣམས་སོ།།འདི་ཡང་།ཚོར་བའི་དབང་གིས་འཆིང་བ་གསུམ།།འདི་ལྟ་སྟེ།བདེ་བའི་ཚོར་བ་ལ་ནི་འདོད་ཆགས་དམིགས་པ་དང་།མཚུངས་པར་ 
1154. ལྡན་པའི་སྒོ་ནས་རྒྱས་པར་འགྱུར་རོ།།སྡུག་བསྔལ་བ་ལས་ནི་ཞེ་སྡང་ངོ་།།བདེ་བ་ཡང་མ་ཡིན།སྡུག་aབསྔལ་བ་ཡང་མ་ཡིན་པ་ལ་གཏི་མུག་སྟེ།འདོད་ཆགས་དང་།ཞེ་སྡང་ནི་དེ་ལྟ་མ་ཡིན་ནོ།།ཡང་ན་རང་གི་རྒྱུད་ལ་ཡོད་པའི་དམིགས་པའི་སྒོ་ནས་ངེས་པ་ཡིན་ནོ།།ཕྲ་རྒྱས་རྣམས་ནི་སྔར་བཤད་པ་ཁོ་ནར་ཟད་དོ།།ཉེ་བའི་ཉོན་མོངས་པ་རྣམས་བརྗོད་པར་བྱ་སྟེ།དེ་ལ་རེ་ཞིག་གང་དག་ཉོན་aམོངས་པ་ཡིན་པ་དེ་དག་ནི་ཉེ་བའི་ཉོན་མོངས་པ་ཡང་ཡིན་ཏེ།སེམས་ཉེ་བར་ཉོན་མོངས་པར་བྱེད་
1155. པའི་ཕྱིར་རོ།།ཉོན་མོངས་ལས་གཞན་ཉོན་མོངས་ཅན།།སེམས་བྱུང་འདུ་བྱེད་ཕུང་ཞེས་པ།།གང་དེ་འང་ཉེ་བའི་ཉོན་མོངས་ཏེ།།དེ་དག་ཉོན་མོངས་ཞེས་མི་བྱ།།དེ་དག་ཀྱང་aགཞི་ཕྲན་ཚེགས་ལས་འདོན་
1156. པ་གང་ཡིན་པའོ།།འདིར་ནི་ཀུན་ནས་དཀྲིས་པ་དང་ཉོན་མོངས་པའི་དྲི་མས་བསྡུས་པ་ཁོ་ན་བསྟན་པར་བྱ་སྟེ།དེ་ལ་རེ་ཞིག།།ངོ་ཚ་མེད་དང་ཁྲེལ་མེད་དང་།།ཕྲག་དོག་སེར་སྣ་རྒོད་པ་དང་།།འགྱོད་དང་རྨུགས་དང་གཉིད་དང་ནི།།ཀུན་ནས་དཀྲིས་པ་aརྣམ་པ་བརྒྱད།།ཡང་ཁ་ཅིག་གིས་བརྒྱད་པོ་དེ་
1157. དང་།ཁྲོ་དང་འཆབ་པའོ།།དེ་དག་གིས་བཅུ་སྟེ།དེ་ལ་ཕྲག་དོག་ནི་གཞན་གྱི་ཕུན་སུམ་ཚོགས་པ་ལ་སེམས་ཁོང་ནས་འཁྲུགས་
1158. པའོ།།སེར་སྣ་ནི་ཆོས་དང་ཟང་ཟིང་དང་མཁས་པ་རབ་ཏུ་སྦྱིན་པ་དང་།འགལ་བ་ཅན་སེམས་ཀྱི་ཀུན་དུ་aའཛིན་པའོ།།རྒོད་པ་ནི་སེམས་རྣམ་པར་མ་ཞི་བའོ།།གཉིད་ནི་ལུས་ཡང་དག་པར་འཛིན་མི་ནུས་པ་སེམས་མངོན་པར་སྡུད་པའོ།།དེ་དང་འགྱོད་པ་ནི་ཉོན་མོངས་པ་ཅན་ཁོ་ན་ཀུན་ནས་དཀྲིས་པ་ཡིན་ནོ།།ཁྲོ་བ་ནི་
1159. གནོད་སེམས་དང་རྣམ་པར་འཚེ་བ་མ་གཏོགས་པ་སེམས་ཅན་དང་སེམས་ཅན་མ་ཡིན་པ་aལ་ཀུན་ནས་མནར་སེམས་པ་གང་ཡིན་པའོ།།འཆབ་པ་ནི་ཁ་ན་མ་ཐོ་བ་མཁྱུད་པའོ།།ཉེ་བའི་ཉོན་མོངས་པ་ཁ་ཅིག་སྔར་བཤད་པས་འདིར་རྣམ་པར་མ་ཕྱེའོ།།ཀུན་ནས་དཀྲིས་པ་དེ་རྣམས་ལས།འདོད་ཆགས་ཀྱིས།ངོ་ཚ་མེད་རྒོད་སེར་སྣ་བསླང་།།གསུམ་པོ་འདི་དག་ནི་
1160. འདོད་ཆགས་aཀྱི་རྒྱུ་མཐུན་པ་ཡིན་ནོ།།འཆབ་པ་རྩོད་དོ།།ཁ་ཅིག་ན་རེ་སྲེད་པའི་རྒྱུ་མཐུན་པའོ་ཞེའོ།།གཞན་ན་རེ་མ་རིག་པའི་རྒྱུ་མཐུན་པའོ་ཞེའོ།།གཞན་དག་ན་རེ་དེ་
1161. གཉིས་ཀ་ཡིན་ཏེ་ཤེས་པ་དང་མི་ཤེས་པ་རྣམས་ཀྱི་ཡིན་ནོ་ཞེས་སོ།།མ་རིག་ལས།།རྨུགས་དང་གཉིད་དང་ཁྲེལ་མེད་དོ།།aགསུམ་པོ་འདི་ནི་མ་རིག་པའི་རྒྱུ་མཐུན་པའོ།།ཐེ་ཚོམ་ལས་འགྱོད་ཁྲོ་བ་དང་།།ཕྲག་དོག་ཁོང་ཁྲོའི་རྒྱུ་ལས་བྱུང་།།ཁོང་ཁྲོ་བ་ཀུན་ནས་བསླང་བ་དག་ཡིན་ཏེ།དེ་ལྟར་ན་ཉེ་བའི་ཉོན་མོངས་པ་བཅུ་པོ་དེ་དག་ནི་ཉོན་མོངས་པའི་རྒྱུ་མཐུན་པ་དག་ཡིན་ནོ།།གཞན་ཡང་ཉོན་མོངས་དྲི་མ་aདྲུག།སྒྱུ་དང་གཡོ་དང་རྒྱགས་པ་དང་།།དེ་བཞིན་འཚིག་
1162. དང་ཁོན་འཛིན་དང་།།རྣམ་འཚེ་སྒྱུ་ནི་གཞན་འདྲིད་པའོ།།གཡོ་ནི་སེམས་གྱ་གྱུ་བའོ།།རྒྱགས་པ་ནི་སྔར་བཤད་ཟིན་ཏོ།།འཚིག་པ་ནི་ཁ་ན་མ་ཐོ་བ་དང་བཅས་པའི་དངོས་པོ་ལ་དམ་དུ་འཛིན་པའོ།།ཁོན་དུ་འཛིན་པ་ནི་ཀུན་aནས་མནར་སེམས་ཀྱི་དངོས་པོ་ལ་
1163. ལན་མང་དུ་བྱེད་པའོ།།རྣམ་པར་འཚེ་བ་ནི་རྣམ་པར་ཐོ་འཚམས་
1164. པའོ།།ཉོན་མོངས་པའི་དྲི་མ་དྲུག་པོ་དེ་དག་ལས།སྒྱུ་དང་རྒྱགས་པ་ནི།།འདོད་ཆགས་ལས་སྐྱེས་ཁོན་འཛིན་དང་།།རྣམ་འཚེ་ཁོང་ཁྲོ་ལས་སྐྱེས་སོ།།འཚིག་པ་ལྟ་བ་མཆོག་འཛིན་ལས།།གཡོ་aནི་ལྟ་བས་ཀུན་ནས་བསླང་།།རྒྱུ་མཐུན་བཤད་ནས་ཅི་ཞིག་གིས་སྤང་བར་བྱ་བ་བཤད་པར་བྱ་སྟེ།དེ་ལས་ངོ་ཚ་མེད་པ་དང་།།ཁྲེལ་མེད་རྨུགས་གཉིད་རྒོད་རྣམ་གཉིས།།ཆོས་ལྔ་པོ་འདི་དག་ནི་མཐོང་བ་དང་བསྒོམ་
1165. པས་སྤང་བར་བྱ་བ་དག་ཡིན་ནོ།།དེ་ལས་གཞན་ནི་བསྒོམ་སྤང་བྱ།།ཕྲག་aདོག་དང་།སེར་སྣ་དང་།འགྱོད་པ་དང་།ཁྲོ་བ་དང་།འཆབ་པ་ནི་བསྒོམ་པས་སྤང་བར་བྱ་བ་
1166. དག་ཡིན་ནོ།།རང་དབང་།མ་རིག་པ་ཙམ་དང་མཚུངས་པར་ལྡན་པའི་ཕྱིར་ཉེ་བའི་ཉོན་མོངས་པ་ལྔ་པོ་རང་དབང་ཅན་དག་ཀྱང་ངོ་།།དེ་བཞིན་དྲི་མ་རྣམས།ཉོན་མོངས་པའི་དྲི་མ་aདྲུག་ཀྱང་དེ་དང་འདྲའོ།།ཉེ་བའི་ཉོན་མོངས་པ་ཇི་སྐད་བཤད་པ་དེ་དག་ནི།འདོད་ན་མི་དགེ་གསུམ་རྣམ་གཉིས།།རྨུགས་པ་དང་།རྒོད་པ་དང་།གཉིས་
1167. ནི་མི་དགེ་དང་།ལུང་དུ་མ་བསྟན་པ་དག་ཡིན་ནོ།།དེ་ཡན་ཆད་ནི་ལུང་མ་བསྟན།འདོད་པའི་ཁམས་ཡན་ཆད་ན་ཅི་རིགས་aཔར་རྣམ་པ་གཅིག་གོ།།དེ་དག་ལས་དུ་ཞིག་གང་ན་ཡོད་ཅེ་ན།འདོད་དང་བསམ་གཏན་དང་པོ་ན།།གཡོ་སྒྱུ་འདི་ཉིད་ནི།འདོད་པའི་ཁམས་དང་བསམ་གཏན་དང་པོ་ནའོ།།ཚངས་པའི་འཇིག་རྟེན་ན་སྒྱུ་
1168. ཇི་ལྟར་ཡོད་ཅེ་ན་ཚངས་པས་འདྲིད་ཕྱིར་རོ།།ཚངས་པ་ཆེན་པོ་ནི་དེ་ན་བདག་ཉིད་ལོག་aབར་ཀུན་དུ་སྟོན་པས་ཚེ་དང་ལྡན་པ་རྟ་ཐུལ་ལ་འདྲིད་པར་ཞུགས་སོ།།རྨུགས་རྒོད་རྒྱགས་པ་ཁམས་གསུམ་ན།།གསུམ་པོ་འདི་དག་ནི་ཁམས་གསུམ་པ་
1169. དག་ཡིན་ནོ།།གཞན་དག་འདོད་ཁམས་ལས་སྐྱེས་པ།།ཉེ་བའི་ཉོན་མོངས་པ་བཅུ་གཅིག་ནི་འདོད་པ་ན་སྤྱོད་པ་ཁོ་ན་ཡིན་ནོ།།ཉོན་aམོངས་པ་དང་ཉེ་བའི་ཉོན་མོངས་པ་རྣམས་བཤད་ཟིན་ཏོ།།དེ་དག་ལས་ཀྱང་།མཐོང་སྤང་བྱ་གཉིད་
1170. ང་རྒྱལ་བཅས།།ཡིད་ཀྱི་རྣམ་ཤེས་ས་པ་ཡིན།།མཐོང་བས་སྤང་
1171. བར་བྱ་བ་ཐམས་ཅད་ནི་ཡིད་ཀྱི་རྣམ་པར་ཤེས་པའི་ས་པ་དག་ཡིན་ཏེ།གཉིད་
1172. ང་རྒྱལ་བསྒོམ་པས་སྤང་བར་བྱ་བ་
1173. དག་དང་བཅས་པ་aཡང་ངོ་།།ཉེ་བའི་ཉོན་མོངས་
1174. རང་དབང་ཡང་།།ཉེ་བའི་ཉོན་མོངས་པ་རང་དབང་ཅན་གང་དག་ཡིན་པ་དེ་དག་ནི་ཡིད་ཀྱི་ས་པ་ཁོ་ན་ཡིན་པར་བལྟ་བར་བྱའོ།།གཞན་ནི་རྣམ་ཤེས་དྲུག་རྟེན་ཅན།།ཉོན་མོངས་པ་དང་ཉེ་བའི་ཉོན་མོངས་པ་གཞན་དག་ནི་རྣམ་པར་ཤེས་པ་དྲུག་གི་ས་པ་དག་གོ།།ཡང་དེ་aདག་ལས་བདེ་བ་ལ་སོགས་པའི་དབང་པོ་དང་མཚུངས་པར་ལྡན་པ་བརྗོད་པར་བྱ་སྟེ།བདེ་བ་དག་དང་འདོད་ཆགས་སུ།།མཚུངས་ལྡན།འདོད་ཆགས་ནི་བདེ་བ་དང་ཡིད་བདེ་བ་དང་མཚུངས་པར་ལྡན་ནོ།།ཞེ་སྡང་བཟློག་པའོ།།ཞེ་སྡང་ནི་སྡུག་བསྔལ་aདང་ཡིད་མི་བདེ་བ་དང་མཚུངས་པར་ལྡན་ནོ།།མ་རིག་པ་དག་ཐམས་ཅད་དང་།།དབང་པོ་ལྔ་ཆར་དང་མཚུངས་པར་ལྡན་ནོ།།མེད་ལྟ་ཡིད་བདེ་སྡུག་བསྔལ་
1175. དང་།།ལོག་པར་ལྟ་བ་ནི་ཡིད་བདེ་བ་དང་།ཡིད་མི་བདེ་བ་དག་དང་མཚུངས་པར་ལྡན་ཏོ
1176. །།བསོད་ནམས་དང་སྡིག་པའི་ལས་ཅན་དག་aདང་གོ་རིམས་བཞིན་ནོ།།ཡིད་མི་བདེ་
1177. དང་ཐེ་ཚོམ་མོ།།གཞན་ཡིད་བདེ་དང་།ལྟ་བ་བཞི་དང་།ང་རྒྱལ་དང་ཡིད་བདེ་བ་དང་མཚུངས་པར་ལྡན་ནོ།།འདི་དག།འདོད་ལས་སྐྱེས་པར་བསྟན་ནས་གཞན་བཤད་པར་བྱ་སྟེ།བཏང་སྙོམས་དང་ཀུན།ཉོན་མོངས་པ་རྣམས་ནི་རྒྱུན་ཆད་པའི་དུས་ན་aགདོན་མི་ཟ་བར་བཏང་སྙོམས་ཀུན་དུ་གནས་པའི་ཕྱིར་རོ།།ཡང་ས་གོང་མ་རྣམས་ཇི་ལྟ་བུ་ཞེ་ན།སྨྲས་པ།ས་གོང་མ།ས་ཇི་བཞིན་དུ་རང་རང་དང་།ས་གོང་མའི་ཕྲ་རྒྱས་རྣམས་ནི་ས་གང་ན་དབང་པོ་ཇི་སྙེད་པ་རང་རང་གི་དབང་པོ་དང་ལྡན་ནོ།།འགྱོད་དང་ཕྲག་དོག་ཁྲོ་བ་དང་།།རྣམ་འཚེ་ཁོན་དུ་aའཛིན་པ་དང་།།འཚིག་པ་ཡིད་མི་བདེ་བ་དང་།།མཚུངས་པར་ལྡན་པ་ཞེས་བྱ་བར་སྦྱར་ཏེ།སྐྱོ་བའི་རྣམ་པར་འཇུག་པའི་ཕྱིར་དང་།ཡིད་ཀྱི་ས་པ་ཡིན་པའི་ཕྱིར་རོ།།སེར་སྣ་དག་ནི་བཟློག་པ་ཡིན།།ཡིད་བདེ་བ་དང་མཚུངས་པར་ལྡན་པ་ཞེས་བྱ་བའི་དོན་ཏོ།།གཡོ་དང་སྒྱུ་དང་འཆབ་དང་གཉིད།aགཉིས་ཀ་དང་ལྡན།ཡིད་བདེ་བ་དང་།ཡིད་མི་བདེ་བ་དག་དང་མཚུངས་པར་ལྡན་པ་རྣམས་སོ།།བདེ་བ་
1178. དག་དང་།རྒྱགས་པ།བསམ་གཏན་གསུམ་པ་ན་ནི་བདེ་བ་དང་མཚུངས་པར་ལྡན་ནོ།།མན་ཆད་ན་ནི་ཡིད་བདེ་བ་དང་མཚུངས་པར་ལྡན་ནོ།།ཡན་ཆད་ན་ནི་བཏང་སྙོམས་དང་མཚུངས་པར་ལྡན་ཏེ།aའདི་ལྟར་བཏང་སྙོམས་ཀུན་དུ་འགྲོ།།ཐམས་ཅད་
1179. བཏང་སྙོམས་དང་མཚུངས་པར་ལྡན་ཏེ།དེ་ནི་མ་རིག་པ་བཞིན་དུ་གང་ལ་ཡང་དགག་པ་མེད་དོ།།བཞི་པོ་གཞན་ནི་ལྔ་དག་དང་།ངོ་ཚ་མེད་པ་དང་།ཁྲེལ་མེད་པ་དང་།རྨུགས་པ་དང་།རྒོད་པ་དང་།ཀུན་ནས་དཀྲིས་aཔ་བཞི་པོ་འདི་དག་ནི་དབང་པོ་ལྔ་ཆར་དང་མཚུངས་པར་ལྡན་ནོ།།མདོ་ལས།འདོད་པ་ལ་འདུན་པ་དང་།གནོད་སེམས་དང་།རྨུགས་པ་དང་།གཉིད་དང་།རྒོད་
1180. པ་དང་།འགྱོད་པ་དང་།ཐེ་ཚོམ་དང་།སྒྲིབ་པ་ལྔ་པོ་གསུངས་པ་གང་
1181. དག་ཡིན་པ་དེ་ལ་རྨུགས་པ་དང་།རྒོད་པ་aདང་།ཐེ་ཚོམ་ཁམས་གསུམ་པ་ཡིན་ཡང་གཅིག་ཏུ་མི་དགེ་བ་ཡིན་པའི་ཕྱིར་རོ།།འདོད་ན་སྒྲིབ་རྣམས།འདོད་པའི་ཁོ་ནར་སྒྲིབ་པའི་མིང་འཐོབ་བོ།།དེ་ལ་ཡང་།མི་མཐུན་དང་།ཟད་
1182. དང་བྱ་བ་གཅིག་པའི་ཕྱིར།།གཉིས་གཅིག་རྨུགས་གཉིད་དག་དང་།རྒོད་པ་དང་འགྱོད་པ་དག་aགཅིག་ཡིན་ཏེ།མི་མཐུན་པ་དང་།ཟས་དང་།བྱ་བ་གཅིག་ཡིན་པའི་ཕྱིར་རོ།།གཉིད་དང་རྨུགས་པ་དག་གི་མི་མཐུན་པ་གཅིག་སྟེ།སྣང་བའི་འདུ་ཤེས་སོ།།ཟས་གཅིག་པ་ནི་ཆོས་ལྔ་སྟེ།རྨྱ་བ་དང་།མི་དགའ་བ་དང་།བྱ་རྨྱང་ 
1183. དང་།ཁ་ཟས་ཀྱི་དྲོད་མི་ཟིན་པ་དང་།aསེམས་ཞུམ་པ་ཉིད་དོ།།འདི་དག་གི་བྱ་བ་ཡང་གཅིག་སྟེ།འདི་གཉིས་ཀས་ཀྱང་སེམས་ཞུམ་པར་བྱེད་དོ།།རྒོད་པ་དང་
1184. འགྱོད་པ་དག་གི་ཡང་མི་མཐུན་པ་གཅིག་སྟེ།ཞི་གནས་སོ།།ཟས་གཅིག་པ་ནི་ཆོས་བཞི་སྟེ།ཉེ་དུའི་རྣམ་པར་རྟོག་པ་དང་།ཡུལ་གྱི་རྣམ་པར་རྟོག་པ་དང་།མི་aའཆི་བའི་རྣམ་པར་རྟོག་པ་དང་།སྔོན་རྒོད་པ་དང་རྩེས་པ་དང་།།དགའ་བ་དང་།དགའ་མགུར་ཡོངས་སུ་སྤྱོད་པ་རྣམས་རྗེས་སུ་དྲན་པ་ཡིན་ནོ།།འདི་
1185. གཉིས་ཀྱི་བྱ་བ་ཡང་
1186. གཅིག་སྟེ།འདི་གཉིས་ཀས་
1187. ཀྱང་སེམས་རྣམ་པར་མ་ཞི་བར་བྱེད་དོ།།གང་གི་ཚེ་ཉོན་མོངས་པ་ཐམས་ཅད་ཀྱང་སྒྲིབ་པ་aཡིན་ན།ཅིའི་ཕྱིར་ལྔ་ཁོ་ནར་བཤད་ཅེ་ན།ཕུང་པོ་གནོད་བྱེད་དང་།ཐེ་ཚོམ་ཕྱིར་ན་ལྔ་ཉིད་དོ།།འདོད་པ་ལ་འདུན་པ་དང་།གནོད་སེམས་དག་གིས་ནི་ཚུལ་ཁྲིམས་ཀྱི་ཕུང་པོ་ལ་དང་།རྨུགས་པ་དང་།གཉིད་དག་གིས་ནི་ཤེས་རབ་ཀྱི་ཕུང་པོ་ལ་དང་།རྒོད་པ་དང་འགྱོད་པས་ནི་ཏིང་ངེ་aའཛིན་གྱི་ཕུང་པོ་ལ་གནོད་པར་བྱེད་པའོ།།ཏིང་ངེ་འཛིན་དང་ཤེས་རབ་དག་མེད་ན་བདེན་པ་དག་ལ་ཐེ་ཚོམ་ཟ་བར་འགྱུར་ཏེ།དེའི་ཕྱིར་སྔར་བཤད་ཟིན་ཏོ།།འདི་དཔྱད་པར་བྱ་སྟེ།སྐལ་བ་མི་མཉམ་པའི་ཁམས་ཀུན་དུ་འགྲོ་བ་རྣམས་དང་།འགོག་པ་དང་ལམ་མཐོང་བས་སྤང་བར་བྱ་བ་ཟག་པ་aདང་བཅས་པ་ལ་དམིགས་པ་རྣམས་གང་གི་ཚེ་དམིགས་པ་ཡོངས་སུ་ཤེས་པ་དེའི་ཚེ་སྤོང་བར་མི་འགྱུར་ལ།གང་གི་ཚེ་སྤོང་བར་འགྱུར་བ་དེའི་ཚེ་ནི་དམིགས་པ་ཡོངས་སུ་མི་ཤེས་ན་ཇི་ལྟར་དེ་དག་སྤོང་ཞེ་ན།ཉོན་མོངས་པ་རྣམས་ནི་དམིགས་པ་ཡོངས་སུ་ཤེས་པས་ཟད་aཔར་ངེས་པ་མ་ཡིན་ནོ།།འོན་ཀྱང་།དམིགས་པ་ཡོངས་སུ་ཤེས་པ་དང་།།དེ་ལ་དམིགས་པ་ཡང་དག་པར།།ཟད་དང་དམིགས་པ་སྤངས་པས་སོ།།དེ་ལ་དམིགས་པ་ཡོངས་སུ་ཤེས་པས་ནི་སྡུག་བསྔལ་དང་ཀུན་འབྱུང་མཐོང་བས་སྤང་བར་བྱ་བ་རང་གི་ས་ལ་དམིགས་པ་རྣམས་དང་།ཟག་པ་མེད་aཔ་ལ་དམིགས་པའོ།།དེ་ལ་དམིགས་པ་རྣམས་ཡང་དག་པར་ཟད་པས་ནི་སྐལ་བ་མི་མཉམ་པའི་ཁམས་ཀུན་དུ་འགྲོ་བ་རྣམས་སོ།།དེ་ལ་
1188. དམིགས་པ་ནི་སྐལ་བ་མཉམ་པའི་ཁམས་ཀུན་དུ་འགྲོ་བ་དག་ཡིན་པས་དེ་སྤང་
1189. ན་དེ་དག་ཀྱང་སྤངས་པ་ཡིན་ནོ།།དམིགས་པ་སྤངས་པས་ནི་འགོག་པ་དང་ལམ་aམ་ཐོབ་བས་སྤང་བར་བྱ་བ་ཟག་པ་དང་བཅས་པ་ལ་དམིགས་པ་རྣམས་ཟད་པར་འགྱུར་རོ།།ཟག་པ་མེད་པ་ལ་དམིགས་པ་དེ་དག་ནི་དེ་དག་གིས་དམིགས་པ་ཡིན་པས་དེ་དག་སྤངས་ན་དེ་དག་ཀྱང་སྤངས་པར་འགྱུར་རོ།།དེ་ལྟར་རེ་ཞིག་མཐོང་བས་སྤང་བར་བྱ་བ་རྣམས་
1190. ཡིན་ནོ།།བསྒོམ་པས་སྤང་བར་བྱ་བ་aརྣམས་ནི།གཉེན་པོ་སྐྱེས་པས་
1191. ཟད་པར་འགྱུར།།ཉོན་མོངས་པའི་རྣམ་པ་གང་གི་གཉེན་པོ་ལམ་
1192. གང་ཡིན་པ་དེ་སྐྱེས་པས་སྤོང་བར་བྱེད་དོ།།དེ་ཡང་ནི་ཆེན་པོའི་ཆེན་པོའི་ནི་ཆུང་ངུའི་ཆུང་ངུས་ཞེས་བྱ་བ་ལ་སོགས་པས་འཆད་པར་འགྱུར་རོ།།གཉེན་པོ་ཡང་རྣམ་པ་དུ་ཞིག་ཅེ་ན།སྨྲས་པ།གཉེན་aཔོ་རྣམ་ལ་ཞི་སྤོང་བ་དང་།།གཞི་དང་སྲིད་ཉིད་རྣམ་པར་ནི།།སུན་འབྱིན་ཞེས་བྱ།།སྤོང་བའི་གཉེན་པོ་ 
1193. བར་ཆད་མེད་པའི་ལམ་མོ།།གཞིའི་གཉེན་པོ་ནི་དེ་ཡན་ཆད་ཀྱི་གཉེན་པོ་གང་ཡིན་པའོ།།ཐག་བསྲིང་བའི་ངོ་བོའི་གཉེན་པོ་ནི་རྣམ་པར་གྲོལ་བའི་ལམ་མན་ཆད་ཀྱི་གཉེན་པོ་གང་ཡིན་པའོ།།aསུན་འབྱིན་པའི་གཉེན་པོ་ནི་ལམ་གང་གིས་ཁམས་དེ་ལ་སྐྱོན་དུ་མཐོང་ནས་རྣམ་པར་སུན་འབྱིན་པར་བྱེད་པའོ།།ཉོན་མོངས་པ་སྤོང་བ་ན་གང་ལས་སྤང་བར་བྱ་ཞེ་ན།དམིགས་པ་ལས།ཉོན་མོངས་པ་ནི་སྤང་བྱར་འདོད།།མཚུངས་པར་ལྡན་པ་ལས་ཉོན་མོངས་པ་རྣམ་པར་དབྱེ་བར་མི་ནུས་ལ།དམིགས་aཔ་ལས་ནི་ནུས་སོ།།ཐག་བསྲིང་བའི་ངོ་བོ་ཞེས་བྱ་བར་སྔར་བཤད་པ་དེ་བསྟན་པར་བྱ་སྟེ།མཚན་ཉིད་དང་ནི་མི་མཐུན་ཕྱོགས།།ཡུལ་རྣམས་ཆད་དང་དུས་ཀྱིས་ཏེ།།འབྱུང་དང་ཚུལ་ཁྲིམས་ཕྱོགས་དང་ནི།།དུས་གཉིས་རིང་བ་ཉིད་ལྟ་བུའོ།།མཚན་ཉིད་ཀྱིས་རིང་བ་ནི་དཔེར་ན་འབྱུང་བ་
1194. ཆེན་པོ་རྣམས་ལྷན་aཅིག་སྐྱེས་པ་ཡིན་ཡང་མཚན་ཉིད་མི་མཐུན་པས་རིང་བ་ལྟ་བུའོ།།གཉེན་པོས་རིང་བ་ནི་དཔེར་ན་འཆལ་བའི་ཚུལ་ཁྲིམས་ལས་ཚུལ་ཁྲིམས་ལྟ་བུའོ།།ཡུལ་གྱིས་རིང་བ་ནི་བསྐལ་པའི་
1195. ཡུལ་རྣམས་ཡུལ་
1196. རྣམ་པར་ཆད་པས་སོ།།དུས་ཀྱིས་
1197. བ་ནི་དཔེར་ན་འདས་པ་དང་མ་འོངས་པ་ལྟ་བུའོ།།ཅི་ལམ་ཁྱད་aཔར་དུ་འགྲོ་བའི་ཕྱིར་ཉོན་མོངས་པ་རྣམས་ཀྱི་སྤངས་པ་ཡང་དང་ཡང་དུ་ཁྱད་པར་དུ་འགྱུར་རམ་ཞེ་ན།དེ་ནི་མེད་དེ།ཉོན་མོངས་པ་ཐམས་ཅད་ནི།ལན་ཅིག་ཏུ་ཟད།གང་གིས་སྤོང་བའི་ལམ་གང་ཡིན་པ་དེ་ཁོ་ནས་ཟད་པ་ཡིན་ནོ།།དེ་དག་གི།བྲལ་བའི་ཐོབ་པ་ཡང་དང་ཡང་དུས་དུ་ཞིག་ཏུ་ཞེ་ན།aསྨྲས་པ།དྲུག་ཏུ་སྟེ།གཉེན་པོ་སྐྱེ་དང་འབྲས་
1198. ཐོབ་དང་།།དབང་པོ་རྣམ་པར་འཕེལ་རྣམས་སུ།།གཉེན་པོ་ནི་རྣམ་པར་གྲོལ་བའི་ལམ་མོ།།འབྲས་བུ་དག་ནི་དགེ་སྦྱོང་གི་འབྲས་བུ་དག་གོ།།དབང་པོ་རྣམ་པར་འཕེལ་བ་ནི་དབང་པོ་འཕོ་བའོ།།དུས་དེ་དག་ཏུ་ཉོན་མོངས་པ་བྲལ་བ་ཐོབ་བོ།།བྲལ་བ་དེ་aཡང་ནི་གནས་སྐབས་དེ་དང་དེ་དག་ཏུ་ཡོངས་སུ་ཤེས་པ་ཞེས་བྱ་བའི་མིང་འཐོབ་བོ།།དེ་དག་ཀྱང་།ཡོངས་སུ་ཤེས་དགུ།དེ་ལ་རེ་ཞིག་འདོད་པ་ན།དང་པོ་རྣམ་གཉིས་ཟད་
1199. ལ་གཅིག།།འདོད་པའི་ཁམས་ན་དང་པོའི་རྣམ་པ་གཉིས་སྡུག་བསྔལ་དང་ཀུན་འབྱུང་མཐོང་བས་སྤང་བར་བྱ་བ་སྤངས་པ་ནི་aཡོངས་སུ་ཤེས་པར་བྱ་བ་གཅིག་གོ།།གཉིས་ཟད་པ་ནི་དེ་གཉིས་སོ།།འདོད་པའི་ཁམས་ཁོ་ན་ན་
1200. འགོག་པ་དང་ལམ་མཐོང་བས་སྤང་བར་བྱ་བའི་རྣམ་པ་སྤངས་པ་ནི་ཡོངས་སུ་ཤེས་པ་གཉིས་སོ།།ཇི་ལྟར་འདོད་པ་ན་སྤྱོད་པ་ཇི་ལྟ་བ་བཞིན་དུ།དེ་བཞིན་གོང་མ་དེ་གསུམ་ཉིད།།དེ་ལྟར་ན་ཁམས་aགསུམ་པའི་མཐོང་བས་སྤང་བར་བྱ་བ་སྤངས་པ་ནི་ཡོངས་སུ་ཤེས་པ་དྲུག་ཡིན་ནོ།།ཡོངས་སུ་ཤེས་པ་
1201. གཞན་གསུམ་སྟེ།།ཐ་མའི་ཆ་དང་མཐུན་གཟུགས་དང་།།ཟག་པ་ཀུན་ཟད།འདོད་པའི་ཟག་པ་སྤོང་བའི་ཡོངས་སུ་ཤེས་པ་དང་།གཟུགས་ཀྱི་ཟག་པ་སྤོང་བའི་ཡོངས་སུ་ཤེས་པ་དང་།aཟག་པ་ཐམས་ཅད་སྤོང་བའི་ཡོངས་སུ་ཤེས་པ་འདི་དག་བསྒོམ་པས་སྤང་བར་བྱ་བ་སྤངས་པའི་ཡོངས་སུ་ཤེས་པ་གསུམ་སྟེ།སྔར་གྱི་དྲུག་དང་དགུར་འགྱུར་རོ།།དེ་དག་ལས་ཀྱང་།དྲུག་བཟོད་འབྲས།སྔ་མ་དག་གོ།།ལྷག་མ་དག་ནི་ཤེས་པ་ཡིན།།ཕྱི་མ་གསུམ་aམོ།།མི་ལྕོགས་མེད་འབྲས་ཐམས་ཅད་དོ།།བསམ་གཏན་རྣམས་ཀྱི་ལྔའམ་བརྒྱད།།བྱེ་བྲག་ཏུ་སྨྲ་བའི་ལུགས་ཀྱིས་ནི་བསམ་གཏན་གྱི་འབྲས་བུ་ཡོངས་སུ་ཤེས་པ་ལྔ་སྟེ།གཟུགས་དང་གཟུགས་མེད་པ་ན་སྤྱོད་པའི་ཉོན་མོངས་པ་སྤངས་པའི་རང་བཞིན་ནོ།།བཙུན་པ་དབྱངས་སྒྲོགས་aཀྱི་ལུགས་ཀྱིས་བརྒྱད་དེ།དེ་
1202. ནི་འདོད་ཆགས་དང་བྲལ་བས་འདོད་པ་ན་སྤྱོད་པའི་མཐོང་བས་སྤང་བར་བྱ་བ་རྣམས་སྤངས་པ་ཡང་བྲལ་བའི་ཐོབ་པ་ཟག་པ་མེད་པ་རྙེད་པའི་ཕྱིར།མཐོང་བའི་ལམ་གྱི་འབྲས་བུར་འདོད་དོ།།ཐ་མའི་ཆ་དང་མཐུན་པ་སྤངས་པའི་ཡོངས་སུ་ཤེས་པ་ནི་མི་ལྕོགས་པ་མེད་པའི་aའབྲས་བུ་ཁོ་ན་ཡིན་ནོ།།བསམ་གཏན་ཁྱད་པར་ཅན་ཡང་བསམ་གཏན་བཞིན་དུ་བལྟ་བར་བྱའོ།།གཟུགས་མེད་པ་རྣམས་ཀྱི་ནི།ཉེ་བར་བསྡོགས་པའི་གཅིག་ཡིན་ཏེ།།གཟུགས་ཀྱི་འདོད་ཆགས་ཟད་པའི་ཡོངས་སུ་ཤེས་པའོ།།གཟུགས་མེད་དངོས་གཞི་གསུམ་གྱི་ཡང་།།གཅིག་ཁོ་ན་སྟེ།aཀུན་དུ་སྦྱོར་བ་ཐམས་ཅད་ཡོངས་སུ་གཏུགས་པའི་ཡོངས་སུ་ཤེས་པའང་འབྲས་བུའོ།།ཐམས་ཅད་འཕགས་པའི་ལམ་གྱི་ཡིན།།འཇིག་རྟེན་པའི།འབྲས་བུ་ནི་ཐ་མའི་ཆ་དང་མཐུན་པ་དང་།གཟུགས་ཀྱི་འདོད་ཆགས་ཟད་པའི་ཡོངས་སུ་ཤེས་པ་དག་གོ།།གཉིས་རྗེས་ཀྱི་འང་
1203. །རྗེས་སུ་aཤེས་པའི་འབྲས་བུ་ཡང་ཡོངས་སུ་ཤེས་པ་གཉིས་ཏེ།ཐ་མ་དག་གོ།།ཆོས་ཤེས་པའི་ནི་གསུམ་ཡིན་ནོ།།ཐ་མ་དག་ཁོ་ནའོ།།དེའི་ཕྱོགས་མཐུན་གྱི་དྲུག་དང་ལྔ།ཆོས་ཤེས་པའི་ཕྱོགས་དང་མཐུན་པའི་འབྲས་བུ་ནི་ཡོངས་སུ་ཤེས་པ་དྲུག་སྟེ།ཆོས་ཀྱི་བཟོད་པ་དང་ཤེས་པ་རྣམས་ཀྱི་འབྲས་བུ་aགང་དག་ཡིན་པ་ཁོ་ནའོ།།རྗེས་སུ་ཤེས་པའི་ཕྱོགས་དང་མཐུན་པ་ནི་ལྔ་སྟེ།རྗེས་ཀྱི་བཟོད་པ་དང་ཤེས་པ་རྣམས་ཀྱི་འབྲས་བུ་གང་དག་ཡིན་པ་ཁོ་ནའོ།།ཅིའི་ཕྱིར་སྤངས་པ་རེ་རེ་ཡོངས་སུ་ཤེས་པར་རྣམ་པར་མི་གཞག་ཅེ་ན།འདི་ལྟར་རེ་ཞིག་བཟོད་པའི་འབྲས་བུ་བྲལ་བ་ནི།བྲལ་བའི་ཐོབ་པ་ཟག་མེད་aདང་།།སྲིད་རྩེ་ཉམས་པར་བྱེད་པ་དང་།།རྒྱུ་གཉིས་ཀུན་དུ་བཅོམ་པའི་ཕྱིར།།ཡོངས་ཤེས།སུ་རྣམ་པར་གཞག་གོ།།རེ་ཞིག་སོ་སོའི་སྐྱེ་བོ་ལ་ནི་བྲལ་བའི་ཐོབ་པ་ཟག་པ་མེད་པ་དང་།སྲིད་པའི་རྩེ་མོ་ཉམས་པར་བྱེད་པ་མེད་དོ།།འཕགས་པ་ལ་ཡང་།ཇི་སྲིད་དུ་སྡུག་བསྔལ་ལ་
1204. རྗེས་སུ་ཤེས་པའི་aབཟོད་པ་ལ་གནས་པ་དེ་སྲིད་དུ་བྲལ་བའི་ཐོབ་པ་ཟག་པ་མེད་པ་ཡོད་ལ།སྲིད་པའི་རྩེ་མོ་ཉམས་པར་བྱས་པ་མེད་དོ།།སྡུག་བསྔལ་ལ་རྗེས་སུ་ཤེས་པ་ལ་གཉིས་ཀ་ཡོད་དོ།།རྒྱུ་གཉིས་ཀུན་དུ་བཅོམ་པ་ནི་མ་ཡིན་ཏེ།ཆོས་དང་རྗེས་སུ་ཤེས་པ་གཞན་ལ་གསུམ་པོ་ཐམས་ཅད་ཡོད་པས་དེའི་ཕྱིར་གནས་aསྐབས་དེ་དང་དེ་དག་ཏུ་སྤངས་པའི་ཡོངས་སུ་ཤེས་པའི་མིང་འཐོབ་པོ
1205. །།ཤེས་པའི་འབྲས་བུ་ནི་སྤངས་པ་སྟེ།རྒྱུ་གསུམ་པོ་དེ་དང་བཞི་པ།ཁམས་ལས་འདས་པ་ལས།གང་གི་ཚེ་ཁམས་ལས་ཡང་དག་པར་འདས་པ་དེའི་ཚེ་ཡོངས་སུ་ཤེས་པའི་མིང་འཐོབ་པོ།།གང་ཞིག་ཡོངས་སུ་ཤེས་པ་aདུ་མ་
1206. དང་ལྡན་ཞེ་ན།གཅིག་མིན་མཐོང་ལ་གནས་པ་ནི།།ལྔ་ཡི་བར་དང་ཡང་དག་ལྡན།།རེ་ཞིག་སོ་སོའི་སྐྱེ་བོ་ནི་མི་ལྡན་པ་ཁོ་ནའོ།།འཕགས་པ་ཡང་ཀུན་འབྱུང་ལ་
1207. ཆོས་ཤེས་པའི་བཟོད་པ་ལ་གནས་པའི་བར་རོ།།ཀུན་འབྱུང་ལ་ཆོས་ཤེས་པ་ནི་གཅིག་དང་ལྡན་ནོ།།ཀུན་འབྱུང་ལ་རྗེས་སུ་ཤེས་aཔ་ནི་གཉིས་དང་ལྡན་ནོ།།འགོག་པ་ལ་ཆོས་ཤེས་པ་ནི་གསུམ་དང་
1208. ལྡན་ནོ།།འགོག་པ་ལ་རྗེས་སུ་ཤེས་པ་ནི་བཞི་དང་ལྡན་ནོ།།ལམ་ལ་ཆོས་ཤེས་པ་ནི་ལྔ་དང་ལྡན་ནོ།།བསྒོམ་ལ་གནས་པ་དྲུག་གམ་
1209. ནི།།གཅིག་གམ་ཡང་ན་གཉིས་དང་ངོ་།།དྲུག་གིས་ནི་ཇི་སྲིད་དུ་འདོད་པ་ལས་འདོད་ཆགས་དང་aབྲལ་བ་མ་ཐོབ་པའམ།དེ་ལས་ཡོངས་སུ་ཉམས་པའོ།།སྔོན་ནམ་ཕྱིས་འདོད་པ་ལ་འདོད་ཆགས་དང་བྲལ་བ་ཐོབ་པ་ནི་གཅིག་གིས་སོ།།དགྲ་བཅོམ་པ་ཉིད་ཐོབ་ན་
1210. ཡང་གཅིག་ཁོ་ན་དང་ངོ་།།གཟུགས་ན་སྤྱོད་པའི་ཀུན་ནས་དཀྲིས་པས་ཡོངས་སུ་ཉམས་ན་དེ་ཡང་གཅིག་གོ།།གཟུགས་ཀྱི་འདོད་ཆགས་དང་aབྲལ་བ་ཐོབ་པ་ན་གཉིས་དང་ངོ་།།གཟུགས་མེད་པ་ན་སྤྱོད་པའི་ཀུན་ནས་དཀྲིས་པས་ཡོངས་སུ་ཉམས་པ་ཡང་གཉིས་ཁོ་ན་དང་ངོ་།།ཡང་ཅིའི་ཕྱིར་ཕྱིར་མི་འོང་བ་དང་དགྲ་བཅོམ་པ་དག་གི་ཡོངས་སུ་ཤེས་པ་གཅིག་ཁོ་ནར་རྣམ་པར་གཞག་ཅེ་ན།འདི་ལྟར།ཁམས་ལས་འདོད་ཆགས་བྲལ་བ་དང།།aའབྲས་བུ་ཐོབ་ཕྱིར་དེ་དག་བསྡོམས།།ཡོངས་སུ་ཤེས་པ་རྣམས་སྡོམ་ཞིང་གཅིག་ཏུ་རྣམ་པར་འཇོག་པ་ནི་རྒྱུ་གཉིས་ཀྱིས་ཡིན་ལ།ཕྱིར་མི་འོང་བ་དང་དགྲ་བཅོམ་པ་དག་ལ་འདི་གཉིས་ཀ་ཡོད་པས་དེའི་ཕྱིར་ཡོངས་སུ་ཤེས་པ་ནི་གཅིག་ཅེས་བྱའོ།།ཡང་གང་ཞིག་གིས་ཡོངས་སུ་ཤེས་པ་aདུ་ཞིག་གིས་གཏོང་ངམ་འཐོབ་ཅེ་ན།ལ་ལ་གཅིག་གཉིས་ལྔ་དང་དྲུག།གཏོང་སྟེ་འཐོབ་པ་ལྔ་ཡིན་
1211. ནོ།།དགྲ་བཅོམ་པ་ཉིད་དམ་འདོད་པ་ལས་འདོད་ཆགས་དང་བྲལ་བ་ལས་ཡོངས་སུ་ཉམས་པས་ནི་གཅིག་གཏོང་ངོ་།།ཕྱིར་མི་འོང་བའི་གཟུགས་ཀྱི་འདོད་ཆགས་དང་བྲལ་
1212. བ་ཞིག་འདོད་པ་ལས་འདོད་ཆགས་aདང་བྲལ་བ་ལས་ཡོངས་སུ་ཉམས་ན་ཡོངས་སུ་ཤེས་པ་གཉིས་གཏོང་ངོ་།།འདོད་ཆགས་དང་བྲལ་བ་སྔོན་དུ་འགྲོ་བ་ལམ་ལ་རྗེས་སུ་ཤེས་པ་ནི་ལྔ་གཏོང་ངོ་།།མཐར་གྱིས་པ་འདོད་པ་ལས་འདོད་ཆགས་དང་བྲལ་བར་བྱེད་པས་ནི་ཡོངས་སུ་ཤེས་པ་དྲུག་གཏོང་ངོ་།།དེ་བཞིན་དུ་ཐོབ་པ་ཡང་ལ་ལ་ནི་ཡོངས་སུ་ཤེས་པ་ཁོ་ན་གཅིག་
1213. aཐོབ་སྟེ།གང་ལ་ལ་ཞིག་གིས་སྔོན་མེད་པ་ཐོབ་པའོ།།ལ་ལ་ནི་གཉིས་ཏེ།གང་ཞིག་གཟུགས་མེད་པའི་ཁམས་ལས་འདོད་ཆགས་དང་བྲལ་བ་འབའ་ཞིག་ལས་ཡོངས་སུ་ཉམས་པའོ།།ཁ་ཅིག་གིས་ནི་དྲུག་སྟེ།གང་ཞིག་ཕྱིར་མི་འོང་བའི་འབྲས་བུ་ལས་ཡོངས་སུ་ཉམས་པའོ།།ལྔ་ཐོབ་པ་aནི་འགའ་ཡང་མེད་པ་ཉིད་དོ།།ཕྲ་རྒྱས་བསྟན་པ་ཞེས་བྱ་བ་མཛོད་ཀྱི་གནས་ལྔ་པའོ།།།།ཇི་སྐད་དུ་སྤངས་པ་ནི་ཡོངས་སུ་ཤེས་པའི་མིང་འཐོབ་པོ་ཞེས་བཤད་པ་དེ་ཡང་།དབེན་པ་མཐོང་བ་བསྒོམས་པ་ལས།།ཉོན་མོངས་སྤངས་པ་ཞེས་བཤད་པ།།དེ་ལ་ཡང་།བསྒོམ་པའི་ལམ་ནི་རྣམ་གཉིས་ཏེ།།aམཐོང་བ་ཞེས་བྱ་ཟག་
1214. པ་མེད།།བསྒོམ་པའི་ལམ་ནི་འཇིག་རྟེན་དང་འཇིག་རྟེན་ལས་འདས་པའོ
1215. །།མཐོང་བའི་ལམ་ནི་འཇིག་རྟེན་ལས་འདས་པ་ཁོ་ནའོ།།བདེན་པ་མཐོང་བ་ལས་ཞེས་བརྗོད་དེ།དེ་དག་ཀྱང་།བདེན་པ་དག་ནི་བཞིར་བཤད་དོ།།གང་དུ་བཤད་ཅེ་ན།ཆོས་ཟག་པ་དང་བཅས་པ་དང་།།aཟག་པ་མེད་པ་
1216. བསྟན་པར་རོ།།དེར་གང་བཤད་པའི་རིམ་པ་ཅི་དེ་ཁོ་ན་ཡིན་ནམ་ཞེ་ན།མ་ཡིན་ཏེ་འོན་ཀྱང་།སྡུག་བསྔལ་ཀུན་འབྱུང་དེ་བཞིན་དུ།།འགོག་དང་ལམ་སྟེ་དེ་ལྟར་ན།།དེ་དག་གི་རིམ་པ་ནི་འདི་ཡིན་ཏེ།རང་གི་ངོ་བོ་ནི་སྔར་ཇི་སྐད་བཤད་པ་ཁོ་ན་བཞིན་ནོ།།འདི་ཡང་།དེ་དག་ཇི་ལྟར་མངོན་aརྟོགས་ཀྱིས
1217. །།བདེན་པ་གང་ཞིག་སྔར་མངོན་པར་རྟོགས་
1218. པ་དེ་སྔར་བསྟན་ཏོ།།གང་གི་ཚེ་ཚོར་བའི་ཕྱོགས་གཅིག་སྡུག་བསྔལ་གྱི་རང་བཞིན་ཡིན་པ་དེའི་ཚེ་ཇི་ལྟར་ན་འདུ་བྱེད་ཟག་པ་དང་བཅས་པ་ཐམས་ཅད་སྡུག་བསྔལ་ཞེས་བརྗོད་ཅེ་ན།ཡིད་འོང་ཡིད་དུ་མི་འོང་དང་།།དེ་ལས་གཞན་ཟག་བཅས་རྣམས་aཉིད།།སྡུག་བསྔལ་ཉིད་གསུམ་ལྡན་པའི་ཕྱིར།།ཅི་རིགས་མ་
1219. ལུས་སྡུག་བསྔལ་ལོ།།དེ་ལ་ཡིད་དུ་འོང་བ་དག་ནི་འགྱུར་བའི་སྡུག་བསྔལ་གྱིས་སྡུག་བསྔལ་ལོ།།ཡིད་དུ་མི་འོང་བ་དག་ནི་སྡུག་བསྔལ་གྱི་སྡུག་བསྔལ་གྱིས་སོ།།དེ་དག་ལས་གཞན་རྣམས་ནི་འདུ་བྱེད་ཀྱི་སྡུག་བསྔལ་གྱིས་སྡུག་བསྔལ་ལོ།།aབཅོམ་ལྡན་འདས་ཀྱིས་བདེན་པ་བཞིར་གསུངས་པ་ལས།བདེན་པ་གཉིས་ཀྱང་སྟེ།ཀུན་རྫོབ་དང་།དོན་དམ་པའི་བདེན་པ་སྟེ།དེ་དག་གི་མཚན་ཉིད་ཅི་ཞེ་ན།གང་ལ་བཅོམ་
1220. དང་བློ་ཡིས་གཞན།།བསལ་ན་དེ་བློ་མི་འཇུག་པ།།བུམ་ཆུ་བཞིན་དུ་ཀུན་རྫོབ་ཏུ།།ཡོད་དེ་དོན་དམ་ཡོད་གཞན་ནོ།།aགང་ལ་ཆ་ཤས་སུ་བཅོམ་ན་དེའི་བློ་མི་འཇུག་པ་དེ་ནི་ཀུན་རྫོབ་ཏུ་ཡོད་པ་སྟེ།དཔེར་ན་བུམ་པ་ལྟ་བུའོ།།གང་ལ་བློས་ཆོས་གཞན་བསལ་ན་དེའི་བློ་མི་འཇུག་པ་དེ་ཡང་ཀུན་རྫོབ་ཏུ་ཡོད་དེ།དཔེར་ན་ཆུ་ལྟ་བུའོ།།དེ་ལས་གཞན་ནི་དོན་དམ་པར་ཡོད་དེ།གང་ལ་བཅོམ་པའམ་བློས་ཆོས་གཞན་བསལ་ཡང་དེའི་བློ་aའཇུག་པ་ཉིད་ནི་དཔེར་ན་གཟུགས་ལྟ་བུའོ།།དེ་ལ་ནི་རྡུལ་ཕྲ་རབ་ཏུ་བཅོམ་ཡང་རུང་།བློས་རོ་ལ་སོགས་པའི་ཆོས་བསལ་ཡང་རུང་།གཟུགས་ཀྱི་རང་བཞིན་གྱི་བློ་འཇུག་པ་ཉིད་དོ།།བདེན་པ་དག་བཤད་ནས་ཇི་ལྟར་ན་དེ་དག་མཐོང་བར་འགྱུར་བ་དང་པོ་འཇུག་པ་ལས་བརྩམས་ཏེ་བརྗོད་པར་བྱའོ།།ཚུལ་aགནས་ཐོས་དང་བསམ་ལྡན་པས།།བསྒོམ་པ་ལ་ནི་རབ་ཏུ་སྦྱོར།།བདེན་པ་རྣམས་མ་ཐོང་བར་འདོད་པས་དང་པོ་ཁོ་ནར་ཚུལ་ཁྲིམས་སྲུང་
1221. བར་བྱེད་དོ།།དེའི་འོག་ཏུ་བདེན་པ་
1222. མཐོང་བ་དང་མཐུན་པའི་ཆོས་ཐོས་པ་འཛིན་པའམ་དོན་ཉན་པར་བྱེད་དོ།།ཐོས་པས་
1223. ཕྱིན་ཅི་མ་ལོག་པར་སེམས་པར་བྱེད་དོ།།བསམས་
1224. aནས་ཏིང་ངེ་འཛིན་བསྒོམ་པ་ལ་རབ་ཏུ་སྦྱོར་བར་བྱེད་དོ།།དེ་དག་ཀྱང་།ཐེས་སོགས་ལས་བྱུང་བློ་རྣམས་ནི།།མིང་དང་གཉིས་ཀ་དོན་ཡུལ་ཅན
1225. །།ཐོས་པ་ལས་བྱུང་པའི་ཤེས་རབ་ནི་མིང་ལ་དམིགས་པ་ཡིན་ལ།བསམས་པ་ལས་བྱུང་བ་ནི་མིང་དང་དོན་ལ་དམིགས་པ་ཡིན་ཏེ།རེས་འགའ་ནི་ཡི་གེས་དོན་འདྲེན་
1226. aཔར་བྱེད་དོ།།རེས་འགའ་ནི་དོན་གྱིས་
1227. ཡི་གེ་འདྲེན་པར་བྱེད་དོ།།བསྒོམས་པ་ལས་བྱུང་བའི་ཤེས་རབ་ནི་དོན་ལ་དམིགས་པ་ཁོ་ན་ཡིན་ཏེ།དེ་ནི་ཡི་གེ་ལ་མི་ལྟོས་
1228. པར་དོན་ལ་འཇུག་གོ།།དེ་ལྟར་བསྒོམ་པ་ལ་རབ་ཏུ་བརྩོན་པ་དེ་ཇི་ལྟར་ན་བསྒོམ་པ་རྫོགས་པར་འགྱུར་ཞེ་ན།བསྲིངས་aགཉིས་ལྡན།གལ་ཏེ་འདུ་འཛི་དང་མི་དགེ་བའི་རྣམ་པར་རྟོག་པ་ཐག་བསྲིངས་པའི་ཕྱིར་ལུས་དང་།སེམས་དག་གིས་བསྲིངས་པ་ཡིན་ན་རྫོགས་པར་འགྱུར་རོ།།འོ་ན་བསྲིངས་པ་དེ་ཉིད་སུ་ལ་སླ་ཞེ་ན།འདོད་པ་ཆུང་བ་དང་།ཆོག་ཤེས་པ་ལ་སླའི།ཆོག་མི་ཤེས་པ་དང་།འདོད་ཆེན་ཅན་ལ་མ་ཡིན་ནོ།།aཆོག་མི་ཤེས་པ་ནི་གང་ཞིག་ཡིན།།འདོད་ཆེན་ཅན་ནི་གང་ཞིག་ཡིན་ཞེ་ན།རྙེད་པ་ལ་སྲེད་ཆོག་མི་ཤེས།།མ་རྙེད་ལ་འདོད་འདོད་ཆེན་ཅན།།ཆོས་གོས་ལ་སོགས་པ་རྙེད་པ་ལ་
1229. ཡང་དང་ཡང་དུ་འདོད་པ་ནི་ཆོག་མི་ཤེས་པ་ཡིན་ལ།མ་རྙེད་པ་
1230. དག་ལ་དེ་འདོད་པ་ནི་འདོད་ཆེན་ཅན་ཡིན་ནོ།།བཟློག་པ་དེ་ཡི་aགཉེན་པོ་དག།ཆོག་ཤེས་པ་དང་འདོད་པ་ཆུང་བ་དག་གོ།།དེ་གཉིས་ཁམས་གསུམ་གཏོགས་དྲི་མེད།།དེའི་གཉེན་པོ་ཞེས་བྱ་བར་སྦྱར་ཏེ།ཆོག་མི་ཤེས་པ་དང་།འདོད་ཆེན་ཅན་ནི་འདོད་པ་ན་སྤྱོད་པ་ཁོ་ན་འདོད་ཆེན་ཆུང་བ་དང་།ཆོག་ཤེས་པ་འདི་གཉིས་ཀྱི་རང་བཞིན་ཅི་ཞེ་ན།མ་ཆགས་པ་aཞེས་བྱ་བ་སྨོས་ཏེ།འདི་དག་ནི་མ་ཆགས་པའི་རང་བཞིན་དག་ཡིན་ནོ།།འཕགས་རིགས།མ་ཆགས་པ་ཞེས་བྱ་བར་སྦྱར་ཏེ།འདི་དག་ལས་འཕགས་པ་རྣམས་སྐྱེ་བས་ན་འཕགས་པའི་རིགས་བཞིའོ།།དེ་དག་ལས།གསུམ་ནི་ཆོག་ཤེས་བདག་ཉིད་དོ།།དང་པོ་གསུམ་པོ་ཆོས་གོས་དང་།།བསོད་aསྙོམས་དང་།མལ་སྟན་གྱིས་ཆོག་ཤེས་པའོ།།འཕགས་པའི་རིགས་བཞི་པ་ནི་སྤོང་བ་དང་བསྒོམ་པ་དག་ལ་དགའ་བ་ཉིད་ཡིན་ནོ།།བཅོམ་ལྡན་འདས་ཀྱིས་འཕགས་པའི་རིགས་བཞིས་ཅི་ཞིག་བསྟན་ཞེ་ན།གསུམ་གྱིས་ཚུལ་བསྟན་ཐ་མ་
1231. ལས།།རང་གི་ཚུལ་དང་ལས་ཀྱི་མཐའ་ཡོངས་སུ་སྤངས་པ་དག་aལ་གཉིས་བཅས་ཏེ།གསུམ་གྱིས་ནི་ཚུལ་དང་།བཞི་པས་ནི་ལས་སོ།།བཅས་པ་དེ་ཡང་།སྲེད་པ་སྐྱེ་བའི་གཉེན་པོའི་ཕྱིར།།སྲེད་པ་སྐྱེ་བ་བཞི་སྟེ།ཆོས་གོས་ལ་སོགས་པ་གསུམ་དང་།སྲེད་
1232. པ་མེད་པ་ལ་བཞི་པའོ།།དེ་དག་གི་གཉེན་པོར་འཕགས་པའི་རིགས་བཞི་བསྟན་ཏེ།བདག་གིར་བདག་aའཛིན་དངོས་འདོད་པ།།དེ་ཡི་དུས་དང་གཏན་བཞིའི་ཕྱིར།།བདག་གིར་འཛིན་པའི་དངོས་པོ་ནི་ཆོས་གོས་ལ་སོགས་པའོ།།བདག་ཏུ་འཛིན་པའི་དངོས་པོ་ནི་ལུས་སོ།།དེ་དག་ལ་འདོད་པ་ནི་སྲེད་པའོ།།དེ་ལ་བདག་གིར་འཛིན་པའི་དངོས་པོ་ལ་འདོད་པ་དེའི་དུས་སུ་ཞི་བར་བྱེད་པ་གསུམ་མོ
1233. །།གཉིས་ཀ་aལ་འདོད་པ་གཏན་
1234. དུ་ཞི་བར་བྱེད་པ་ནི་བཞི་པའོ།།དེ་ལྟར་སྣོད་དུ་གྱུར་པ་དེ་ཇི་ལྟར་ན་བསྒོམ་པ་དེ་ལ་འཇུག་པ་ཡིན་ཞེ་ན།དེ་ལ་འཇུག་པ་མི་སྡུག་དང་།།དབུགས་རྔུབ་འབྱུང་བ་དྲན་པ་ཡིན
1235. །།འདོད་ཆགས་རྣམ་རྟོག་ལྷག་རྣམས་སོ།།གང་ཞིག་འདོད་ཆགས་ཉེ་བ་དང་ཤིན་ཏུ་སྤྱད་པ་དེ་ནི་མི་སྡུག་པས་འཇུག་གོ།།གང་aཞིག་རྣམ་པར་རྟོག་པ་སྤྱད་པ་དེ་ནི་དབུགས་རྔུབ་པ་དང་འབྱུང་བ་དྲན་པས་འཇུག་གོ།།དེ་ལ་འདོད་ཆགས་ནི་རྣམ་པ་བཞི་སྟེ།ཁ་དོག་གི་འདོད་ཆགས་དང་།དབྱིབས་ཀྱི་འདོད་ཆགས་དང་།རེག་པའི་འདོད་ཆགས་དང་།བསྙེན་བཀུར་གྱི་འདོད་ཆགས་སོ།།དེ་དག་ལ་བྱེ་བྲག་མེད་པར་ཤིས་པ་ནི།ཀེང་རུས་aཆགས་བཅས་ཐམས་ཅད་ལ།།རུས་པའི་
1236. ཀེང་རུས་ལ་ནི་ཆགས་པའི་བཞི་
1237. རྣམ་པ་བཞི་པོ་འདི་དག་ཐམས་ཅད་མེད་དོ།།དེ་ཡང་མི་སྡུག་པ་བསྒོམ་པའི་རྣལ་འབྱོར་སྤྱོད་པ་དེ་ནི་རྣམ་པ་གསུམ་དུ་བརྗོད་དེ།ལས་དང་པོ་པ་དང་།ཡོངས་སུ་སྦྱང་བ་བྱས་པ་དང་།ཡིད་ལ་བྱེད་པ་རྫོགས་པའོ།།དེ་ལ།རུས་པ་རྒྱ་མཚོའི་བར་དུ་ནི།།aསྤྲོ་ཞིང་སྡུད་པས་ལས་དང་པོ།།མི་སྡུག་པ་བསྒོམ་པར་འདོད་པས་ནི་རང་གི་ཡན་ལག་ལ་སེམས་གཏོད་དེ།དེ་དེར་ཤ་མྱགས་ཤིང་ཟགས་པར་མོས་པ་ན་
1238. རིམ་གྱིས་རུས་པ་རྣམ་པར་སྦྱོང་བར་བྱེད་པས་
1239. ཐམས་ཅད་རུས་པའི་ཀེང་རུས་སུ་ལྟ་ཞིང་དེ་བཞིན་དུ་ཡང་གཉིས་པ་ལ་མོས་པ་བྱེད་པ་ནས།གཙུག་ལག་ཁང་དང་།ཀུན་དགའ་aར་བ་དང་།གྲོང་དང་།ཞིང་གི་བར་ནས་རིམ་གྱིས་རྒྱ་མཚོའི་མཐའ་
1240. ཀླས་པའི་བར་གྱི་ས་གཞི་རུས་པའི་ཀེང་རུས་ཀྱིས་གང་བར་མོས་པར་བྱེད་དོ།།ཡང་མོས་པ་འཕེལ་བར་བྱ་བའི་དོན་དུ་ཡང་སྡུད་ན་སེམས་བསྡུ་བའི་ཕྱིར་ཀེང་རུས་གཅིག་པུ་ཁོ་ན་ལ་མོས་པའི་བར་དུ་སྡུད་
1241. དེ།འདི་ཙམ་གྱིས་ན་ལས་དང་པོ་པའི་རྣལ་འབྱོར་སྤྱོད་aཔ་ཡོངས་སུ་རྫོགས་པ་ཡིན་ནོ།།ཀེང་
1242. རུས་ནས་ནི་ཐོད་ཕྱེད་བར།།བཏང་བས་སྦྱང་བ་
1243. བྱས་པར་བཤད
1244. །།དེ་ཡང་སེམས་བསྡུས་པ་ཁྱད་པར་དུ་བྱེད་པའི་
1245. ཕྱིར་རུས་པའི་ཀེང་རུས་དེ་ལས་རྐང་པའི་རུས་པ་རྣམས་བོར་ནས་ལྷག་མ་ཡིད་ལ་བྱེད་ཅིང་།དེ་བཞིན་དུ་རིམ་གྱིས་ཐོད་པའི་ཕྱེད་ཀྱི་བར་བོར་ནས་ཡིད་ལ་བྱེད་པ་འདི་ནི་aཡོངས་སུ་སྦྱང་བ་བྱས་པ་ཡིན་ནོ།།སྨིན་མའི་བར་དུ་སེམས་འཛིན་པས།།ཡིད་ལ་བྱེད་པ་རྫོགས་པ་ཡིན།།དེ་ཐོད་པའི་ཕྱེད་ཀྱང་བར་
1246. ནས་སྨིན་མ་གཉིས་ཀྱི་བར་དུ་སེམས་འཛིན་པ་འདི་ནི་ཡིད་ལ་བྱེད་པ་རྫོགས་པའོ།།ཡང་མི་སྡུག་པ་འདིའི་རང་བཞིན་ཅི་ཞིག་ཡིན།ས་
1247. ནི་དུ་བ་ཞིག་ཡིན།aདམིགས་པ་ནི་ཅི་ཞིག་ཡིན།གང་དུ་ནི་སྐྱེད་པར་བྱེད་ཅེ་ན།གོ་རིམས་བཞིན་དུ།མི་སྡུག་མ་ཆགས་ས་བཅུ་དང་།།དམིགས་པ་འདོད་སྣང་མི་སྐྱེད་དོ།།མི་སྡུག་པ་འདིའི་རང་བཞིན་ནི་མ་ཆགས་པའོ།།ས་ནི་བཅུ་པ་སྟེ།བསམ་གཏན་བཞི་ཡི་ཉེར་བསྡོགས་དང་།།བསམ་གཏན་ཁྱད་པར་ཅན་དང་བཅས་aཔ་དང་།འདོད་པའི་ཁམས་ན་ཡོད་དོ།།དམིགས་པ་ནི་འདོད་པ་ན་སྤྱོད་པའི་ཁ་དོག་དང་དབྱིབས་སོ།།མི་ཁོ་ན་ལས་སྐྱེ་བའི་
1248. གཞན་དུ་ནི་
1249. མ་ཡིན་ནོ།།མི་སྡུག་པའི་རྣམ་པ་ཞེས་བྱ་བ་ནི་མིང་ཁོ་ནས་གྲུབ་པོ།།མི་སྡུག་པའི་མཚན་ཉིད་རབ་ཏུ་དབྱེ་བ་དང་བཅས་པ་བཤད་ཟིན་ཏོ།།དབུགས་རྔུབ་དབུགས་འབྱུང་དྲན་aཔ་ནི།།ཤེས་རབས་ལྔ་སྤྱོད་ཡུལ་རླུང་།།འདོད་རྟེན་དབུགས་རྔུབ་པ་ནི་དབུགས་རྔུབ་པ་སྟེ་རླུང་འཇུག་པ་གང་ཡིན་པའོ།།དབུགས་འབྱུང་བ་ནི་དབུགས་འབྱུང་བ་གང་ཡིན་པའོ།།དེ་གཉིས་དྲན་པ་ནི་དབུགས་རྔུབ་པ་དང་འབྱུང་བ་དྲན་པ་སྟེ།དེ་ནི་ཤེས་རབ་ཀྱི་རང་བཞིན་ཡིན་ནོ།།དྲན་པ་ཞེས་སྨོས་པ་ནི་དེའི་aསྟོབས་བསྐྱེད་པས་འཇུག་པའི་ཕྱིར་རོ།།ས་ལྔ་ནི་ཉེར་བསྡོགས་པ་
1250. གསུམ་དང་།བསམ་གཏན་ཁྱད་པར་ཅན་དང་།།འདོད་པའི་ཁམས་ན་ཡོད་དེ།བཏང་སྙོམས་དང་།མཚུངས་པར་ལྡན་པའི་ཕྱིར་རོ།།དེའི་དམིགས་པ་ནི་རླུང་ཡིན་ནོ།།འདོད་པའི་ཁམས་ཀྱི་རྟེན་ཅན་ཡིན་ཏེ།ལྟ་དང་མི་དག་གི་ནང་དུ་བསྐྱེད་aདོ།།ཆོས་འདི་པ་རྣམས་ཁོ་ནའི་ཡིན་གྱི་བྱི་བའི་མ་ཡིན་ནོ།།ལུང་མེད་པའི་ཕྱིར་དང་།བདག་ཉིད་ཀྱིས་ཆོས་ཟབ་མོ་མངོན་པར་མི་རྟོགས་པའི་ཕྱིར་རོ།།དེ་
1251. ཡང་།བགྲང་ལ་སོགས་པ་རྣམ་པ་དྲུག།དབུགས་རྔུབ་དབུགས་འབྱུང་དྲན་པ་འདི།།བགྲང་དང་རྗེས་འགྲོ་འཇོག་པ་དང་།།རྟོག་པ་དང་ནི་སྒྱུར་བ་དང་།།ཡོངས་aདག་རྣམ་པ་དྲུག་ཏུ་འདོད།།དེ་ལ་བགྲང་བ་ནི་དབུགས་རྔུབ་པ་དང་།དབུགས་འབྱུང་བ་གང་ལ་སེམས་གཏང་ནས་མངོན་པར་འདུ་བྱ་བ་མེད་པར་ལུས་དང་སེམས་ཙམ་གྱིས་གཅིག་དང་གཉིས་དང་གཉིས་ནས་བཅུའི་བར་དུ་བགྲང་བར་བྱེད་པའོ།།སེམས་མངོན་པར་སྡུད་པ་དང་རྣམ་པར་གཡེང་བར་དོགས་པས་ཧ་ཅང་མང་བ་དང་།aཉུང་ངུར་ནི་མ་ཡིན་ནོ།།བར་སྐབས་སུ་སེམས་རྣམ་པར་གཡེངས་ན་ཡང་མགོ་ནས་ཇི་སྲིད་དུ་ཏིང་ངེ་འཛིན་མ་ཐོབ་ཀྱི་བར་དུ་བགྲང་པར་བྱའོ།།རྗེས་སུ་འགྲོ་བ་ནི་འདི་དག་ཐག་ཇི་སྲིད་ཅིག་
1252. ཏུ་འབྱུང་ངམ་འཇུག་ཅེས་དབུགས་འབྱུང་བའི་འགྲོས་ཀྱི་རྗེས་སུ་འགྲོ་བའོ།།འཇིག་པ་
1253. ནི་ནོར་བུའི་ཐག་པ་བཞིན་དུ་སྣའི་རྩེ་མོ་ནས་རྐང་aཔའི་མཐེ་བོང་གི་བར་དུ་གནས་པར་ལྟ་ཞིང་།ཅི་འདི་དག་ཕན་འདོགས་པར་བྱེད་པ་ཞིག་གམ་གནོད་པར་བྱེད་པ་ཞིག་ཅེས་རྟོག་པའོ།།ཉེ་བར་རྟོགས་
1254. པ་ནི་འདི་དག་རླུང་འབའ་ཞིག་མ་ཡིན་གྱི་འབྱུང་བ་ཆེན་པོ་དག་དང་འབྱུང་བ་དག་
1255. ལས་མངོན་པར་གྲུབ་པ་རྒྱུར་བྱས་པའི་གཟུགས་དང་།དེ་དག་ལ་བརྟེན་པའི་སེམས་དང་
1256. སེམས་ལས་aབྱུང་བ་རྣམས་ཀྱང་ཡོད་དོ་ཞེས་ཕུང་པོ་ལྔ་ལ་ཉེ་བར་རྟོག་པར་བྱེད་པའོ།།སྒྱུར་བ་ནི་ཕྱི་རོལ་དུ་དམིགས་པའི་བློ་བསྒྱུར་ཏེ།ཆོས་ཀྱི་མཆོག་གི་བར་དུ་གོང་ནས་གོང་དུ་དགེ་བའི་རྩ་བ་རྣམས་ལ་ཡང་དག་པར་སྤྱད་པར་བྱའོ།།ཡོངས་སུ་དག་པ་ནི་མཐོང་བའི་ལམ་ལ་སོགས་པར་འཇུག་པའོ།།དེ་ལ་ཡང་།དབུགས་རྔུབ་དབུགས་aའབྱུང་གང་ལས་ལུས།།ལུས་གང་གིས་
1257. པ་ཡིན་པ་དེའི་ས་པ་དག་ཡིན་པར་རིག་པར་བྱའོ།།སེམས་ཅན་ཞེས་བྱ་མ་ཟིན་པའོ།།དབང་པོ་དང་ཐ་དད་པའི་ཕྱིར་རོ།།རྒྱུ་མཐུན་ལས་བྱུང་།ལུས་རྒྱས་པས་འགྲིབ་པར་འགྱུར་བའི་ཕྱིར་དང་།ཆད་ནས་ཡང་ཉིང་མཚམས་སྦྱོར་བའི་ཕྱིར་རྒྱས་པ་ལས་བྱུང་བ་དང་།རྣམ་aཔར་སྨིན་པ་ལས་སྐྱེས་པ་ནི་མ་ཡིན་ནོ།།འོག་མ་ཡི།ཡིད་ཀྱིས་དེ་གཉིས་མི་རྟོགས་སོ།།དེ་གཉིས་ནི་རང་གི་ས་པ་དང་ས་གོང་མའི་སེམས་ཀྱིས་རྟོགས་ཀྱི།འོག་མ་སྤྱོད་ལམ་པ་དང་།སྤྲུལ་པའི་སེམས་ཀྱིས་མི་རྟོགས་སོ།།འཇུག་པའི་སྒོ་གཉིས་བཤད་ཟིན་ཏོ།།དེ་གཉིས་ཀྱིས་ཏིང་ངེ་འཛིན་ཐོབ་ནས།ལྷག་མཐོང་aབསྒྲུབ་པར་བྱ་བའི་ཕྱིར།།ཞི་གནས་གྲུབ་པར་གྱུར་པ་ཡིས།།དྲན་པ་ཉེར་གཞག་བསྒོམ་པར་བྱ།།ཇི་ལྟར་བྱ་ཞེ་ན།ལུས་ཚོར་སེམས་དང་ཆོས་རྣམས་ལ།།མཚན་ཉིད་གཉིས་
1258. སུ་ཡོངས་བརྟགས་པས།།ལུས་དང་།ཚོར་བ་དང་།སེམས་དང་།ཆོས་རྣམས་ལ་རང་དང་སྤྱིའི་མཚན་ཉིད།དག་ཏུ་ཡོངས་སུ་aབརྟགས་
1259. པ་སྟེ།།དེ་དག་གི་རང་གི་མཚན་
1260. ཉིད་ནི་རང་གི་ངོ་བོའོ།།སྤྱིའི་མཚན་ཉིད་ནི་འདུས་བྱས་རྣམས་ནི་མི་རྟག་པ་ཉིད་དང་།ཟག་པ་དང་བཅས་པ་རྣམས་སྡུག་བསྔལ་ཉིད་དང་།ཆོས་ཐམས་ཅད་སྟོང་པ་དང་བདག་མེད་པ་ཉིད་དག་གོ།།ལུས་ཀྱི་ངོ་བོ་ནི་
1261. འབྱུང་བ་དང་འབྱུང་བ་ལས་གྱུར་པ་ཉིད་དོ།།གསུམ་ལས་གཞན་བདག་aནི་ཆོས་སོ།།ཡང་དྲན་པ་ཉེ་བར་གཞག་པ་རྣམས་ཀྱི་རང་བཞིན་ནི་ཅི་ཞེ་ན།དྲན་པ་ཉེ་བར་གཞག་པ་ནི་རྣམ་པ་
1262. གསུམ་སྟེ།རང་བཞིན་དང་།འབྲེལ་པ་དང་།དམིགས་པའི་དྲན་པ་ཉེ་བར་གཞག་པའོ།།ཤེས་རབ་ཐོས་སོགས་ལས་བྱུང་བའོ།།གཞན་ནི་འབྲེལ་དང་དམིགས་པ་aལས།།རང་བཞིན་གྱི་དྲན་པ་ཉེ་བར་གཞག་པ་ནི་ཤེས་རབ་སྟེ།གཞན་དེ་དང་ལྷན་ཅིག་འབྱུང་བའི་ཆོས་རྣམས་འབྲེལ་པའི་དྲན་པ་ཉེ་བར་གཞག་པའོ།།དེ་དག་གི་དམིགས་པ་ནི་དམིགས་པའི་དྲན་པ་ཉེ་བར་གཞག་པའོ།།རིམ་ནི་ཇི་ལྟར་སྐྱེ་བ་བཞིན།།ཅིའི་ཕྱིར་དེ་ལྟར་སྐྱེ་ཞེ་ན།སྔར་རགས་
1263. པ་མཐོང་བའི་ཕྱིར་རོ།།ཕྱིན་aཅི་ལོག་གི་གཉེན་པོར་བཞི།།གཙང་བ་དང་བདེ་བ་དང་།རྟག་པ་དང་།བདག་ཏུ་ཕྱིན་ཅི་ལོག་པ་རྣམ་པ་བཞིའི་གཉེན་པོར་དྲན་པ་ཉེ་བར་གཞག་པ་བཞི་གོ་རིམས་བཞིན་དུ་བསྟན་ཏོ།།དེ་ལྟར་ལུས་ལ་སོགས་པ་ལ་དྲན་པ་ཉེ་བར་གཞག་པ་རྣམས་གོམས་པར་བྱས་ནས།དེ་ནི་ཆོས་དྲན་ཉེར་གཞག་པ།།སྤྱི་ལ་aདམིགས་པ་ལ་གནས་ཏེ།།དེ་དག་ལ་ནི་མི་རྟག་དང་།།སྡུག་བསྔལ་སྟོང་བདག་མེད་པར་ལྟའོ།།དྲན་པ་ཉེ་བར་གཞག་པ་འདྲེས་པ་ལ་དམིགས་པ་ལ་གནས་ཏེ།ལུས་ལ་སོགས་པ་དེ་དག་ཐམས་ཅད་སྤྱིར་བསྡུས་ཏེ་རྣམ་པ་
1264. བཞིར་ལྟའོ།།དེ་ལས་དྲོ་
1265. བར་གྱུར་པ་འབྱུང་
1266. །།དྲན་པ་ཉེ་བར་གཞག་པ་དེ་ལྟར་གོམས་པ་aལས་རིམ་གྱིས་དགེ་བའི་རྩ་བ་དྲོ་བར་གྱུར་པ་ཞེས་བྱ་བ་སྐྱེའོ།།དེ་ནི་བདེན་བཞིའི་སྤྱོད་ཡུལ་
1267. ཅན།།དྲོ་བར་གྱུར་པ་དེ་ནི་རྒྱུན་ཆགས་པ་ཡིན་པའི་ཕྱིར་བདེན་པ་བཞི་ལ་དམིགས་པ་ཡིན་ནོ།།རྣམ་པ་བཅུ་དྲུག་སྡུག་བསྔལ་ལ་སོགས་པ་རེ་རེ་ལ་ཡང་རྣམ་པ་བཞི་བཞི་དང་ལྡན་པའི་ཕྱིར་རོ།།དྲོ་བ་ལས
1268. །རྩེ་མོ།།དྲོ་བ་aཆུང་ངུ་དང་འབྲིང་དང་ཆེན་པོའི་རིམ་གྱིས་མངོན་པར་འཕེལ་བ་ལ་རྩེ་མོ་དག་སྐྱེ་སྟེ།དེ་ཡང་དེ་དང་འདྲ།ཇི་ལྟར་དྲོ་བར་གྱུར་པ་རྣམས་བདེན་པ་བཞི་ལ་དམིགས་པ་དང་།རྣམ་པ་བཅུ་དྲུག་ཡིན་པ་བཞིན་ཏེ།ཆོས་མཆོག་ཏུ་གྱུར་པའི་ཕྱིར་ན་མིང་གཞན་དུ་བཏགས་
1269. སོ།།གཉིས་ཀ་ཆོས་ཀྱིས་རྣམ་པ་གཏོད།།དྲོ་aབར་གྱུར་པ་དང་།རྩེ་མོ་དང་།འདི་གཉིས་ཀ་ཆོས་དྲན་པ་ཉེ་བར་གཞག་པས་ཉེ་བར་གཏོད་པར་བྱེད་པ་ནི།དང་པོ་ཉིད་དུ་བདེན་པ་རྣམས་ལ་རྣམ་པ་དག་འགོད་པའོ།།གཞན་དག་གིས་ཀྱང་འཕེལ་བར་བྱེད་དོ།།དྲན་པ་ཉེ་བར་གཞག་པ་བཞི་ཆར་གྱིས་ཀྱང་དེ་དག་འཕེལ་བར་བྱེད་དོ།།རྣམ་པར་འཕེལ་བར་aབྱེད་པ་ན་སྔོན་ཐོབ་པ་རྣམས་མངོན་སུམ་དུ་མི་བྱེད་དེ།དགའ་བ་ཆེན་པོ་མེད་པའི་ཕྱིར་རོ།།ཆུང་ངུ་དང་འབྲིང་དང་།ཆེན་པོའི་རིམ་གྱིས་འཕེལ་བ་
1270. དག་ལས།དེ་ལས་བཟོད་པ་ཡང་སྐྱེ་སྟེ།ཡོངས་སུ་མི་ཉམས་པའི་སྒོ་ནས་བདེན་པ་ལ་
1271. ཆེར་བཟོད་པའི་ཕྱིར་རོ།།དེ་ཡང་རྣམ་པ་གསུམ་སྟེ།ཆུང་ངུ་དང་།aའབྲིང་དང་།ཆེན་པོའོ།།དེ་ལ་རྣམ་པ་གཉིས་དེ་བཞིན།།རྩེ་མོ་རྣམས་ཇི་སྐད་བཤད་པ་ལྟར་བཟོད་པ་ཆུང་ངུ་དང་།འབྲིང་དག་ཀྱང་དེ་དང་འདྲ་སྟེ།དེ་ཁོ་ན་བཞིན་དུ་རྣམ་པ་གཏོད་པའི་ཕྱིར་རོ།།རྣམ་པར་འཕེལ་བ་ལ་ནི་ཁང་
1272. པར་འདི་ཡོད་དོ
1273. །།བཟོད་པ་ནི།ཐམས་ཅད་ཆོས་ཀྱིས་འཕེལ་བར་བྱེད།།aཆོས་དྲན་པ་ཉེ་བར་གཞག་པ་ཁོ་ནས་འཕེལ་བར་བྱེད་ཀྱི
1274. །གཞན་གྱི་ས་ནི་མ་ཡིན་ནོ།།ཆེན་པོ་འདོད་གཏོགས་སྡུག་བསྔལ་ཡུལ།།དེ་ནི་ཆོས་ཀྱི་མཆོག་དང་ཉེ་བའི་ཕྱིར་འདོད་པ་ན་སྤྱོད་པའི་སྡུག་བསྔལ་ལ་དམིགས་པ་ཁོ་ནའོ།།དེ་ཉིད་ཀྱི་ཕྱིར་དྲོ་བར་གྱུར་aཔ་ལ་སོགས་པའི་ངེས་པ་མ་སྨོས་པའི་ཕྱིར་ཁམས་གསུམ་པའི་
1275. སྡུག་བསྔལ་ལ་སོགས་པ་ལ་དམིགས་པ་ཉིད་དུ་གྲུབ་པོ།།གང་གི་ཚེ་གཟུགས་དང་།གཟུགས་མེད་པའི་གཉེན་པོ་ལ་སོགས་པ་བདེན་པའི་རྣམ་པ་དམིགས་པ་རེ་རེ་ནས་ཕྲི་ནས་འདོད་པ་ན་སྤྱོད་པའི་སྡུག་བསྔལ་ཁོ་ན་ལ་སྐད་ཅིག་མ་གཉིས་aསུ་ཡིད་ལ་བྱེད་པའི་བར་དེ་ཐམས་ཅད་ནི་བཟོད་པ་འབྲིང་ཡིན་ལ།གང་གི་ཚེ་སྐད་ཅིག་མ་གཅིག་ཁོ་
1276. ན་གང་ཡིན་པ་དེའི་ཚེ་ནི་ཆེན་པོ་ཡིན་ནོ།།དེ་ནི་སྐད་ཅིག་གཅིག།དེ་ནི་སྐད་ཅིག་མ་གཅིག་ཡིན་གྱི་རྒྱུན་ཆགས་པ་ནི་མ་ཡིན་ནོ།།དེ་བཞིན་ཆོས་མཆོག།དེ་དག་ཀྱང་བཟོད་པ་ཆེན་པོའི་
1277. ཇི་ལྟ་བ་aབཞིན་དུ་འདོད་པ་ན་སྤྱོད་པའི་སྡུག་བསྔལ་ལ་དམིགས་པ་དང་།སྐད་ཅིག་མ་གཅིག་པ་དག་ཡིན་ནོ།།དྲོ་བར་གྱུར་པ་ལ་སོགས་པ་དེ་དག་ནི་དྲན་པ་ཉེ་བར་གཞག་པའི་རང་བཞིན་ཡིན་པའི་ཕྱིར་ཤེས་རབ་ཀྱི་བདག་ཉིད་ཅེས་བྱའོ།།ཐམས་ཅད་ཕུང་པོ་ལྔ།འཁོར་དང་བཅས་པ་སྨོས་པའི་ཕྱིར་རོ།།ཐོབ་པ་མ་གཏོགས།aཐོབ་པ་རྣམས་ནི་དྲོ་བར་གྱུར་པ་ལ་སོགས་པས་
1278. མ་བསྡུས་ཏེ།འཕགས་པ་ལ་དེ་མངོན་
1279. དུ་གྱུར་པས་དྲོ་བར་གྱུར་པས་
1280. སོགས་པ་ཡང་མངོན་སུམ་དུ་འགྱུར་དུ་འོང་བས་སོ།།དེ་ལྟར་ནི
1281. །དེས་འབྱེད་ཆ་མཐུན་རྣམ་པ་བཞི།།བསྒོམས་བྱུང་ཐོས་པ་དང་།བསམས་པ་ལས་བྱུང་བ་ནི་མ་ཡིན་ནོ།།མི་ལྕོགས་aམེད་པ་དང་།ཁྱད་པར་བསམ་གཏན་ས་པའོ།།འདིའི་ས་ནི་མི་ལྕོགས་པ་མེད་པ་དང་།བསམ་གཏན་ཁྱད་པར་ཅན་དང་།བསམ་གཏན་བཞི་ཡིན་ཏེ།དེ་དག་གིས་བསྡུས་པའི་ཕྱིར་རོ།།གཉིས་ནི་འོག་ན་འང་ཡོད་པའམ།།བཙུན་པ་དབྱངས་སྒྲོགས་ཀྱི་ལྟར་ན།དང་པོ།aགཉིས་ནི་ས་བདུན་པ་ཡིན་ཏེ།འདོད་པ་ན་སྤྱོད་པ་ཡང་ཡོད་དོ།།དེ་དག་ཐམས་ཅད་ཀྱང་།འདོད་རྟེན་མི་ཁོ་ན་ལས་སྐྱེད་པར་བྱེད་པའོ
1282. །།གསུམ་ནི་སྐྱེས་པ་དང་བུད་མེད་ཀྱིས་གཉིས་ཀའི་རྟེན་ཅན་དག་འཐོབ་པོ།།ཆོས་མཆོག་བུད་མེད་ཀྱིས།གཉིས་ཀའི་རྟེན་ཅན་འཐོབ་
1283. པར་འགྱུར།།ཆོས་ཀྱི་མཆོག་ནི་aབུད་མེད་ཀྱིས་གཉིས་ཀའི་རྟེན་ཅན་འཐོབ་ལ།སྐྱེས་པས་ནི་སྐྱེས་པའི་རྟེན་འབའ་ཞིག་འཐོབ་སྟེ།བུད་མེད་ཉིད་མེད་པའི་ཕྱིར་རོ།།ངེས་པར་འབྱེད་པའི་ཆ་དང་མཐུན་པ་རྣམས་ཇི་ལྟར་གཏོང་ཞེ་ན།འཕགས་པས་དེ་དག་ས་བོར་ནས།།གཏོང་ངོ་།།འཕགས་པ་ནི་ས་གང་ཐོབ་པར་གྱུར་པའི་ས་དེ་དག་འདོར་བ་ན།aདེ་དག་ཀྱང་གཏོང་ངོ་།།ས་འདོར་བ་ནི་ས་འཕོས་པ་ལས་སོ།།འཕགས་མིན་འཆི་འཕོ་བས་སོ།།སོ་སོའི་སྐྱེ་བོ་ནི་འཆི་བ་ཁོ་ནས་གཏོང་ངོ་།།དང་པོ་གཉིས་
1284. ཡོངས་ཉམས་པས་ཀྱང་།།འཆི་བས་ཀྱང་གཏོང་སྟེ།སོ་སོའི་སྐྱེ་བོ་ཁོ་ནའོ།།དངོས་གཞིའི་
1285. དེ་ཉིད་ལ་བདེན་མཐོང་།།གང་ཞིག་བསམ་གཏན་དངོས་aགཞིའི་ས་པའི་ངེས་པར་འབྱེད་པའི་ཆ་དང་མཐུན་པ་རྣམས་སྐྱེད་པར་བྱེད་པ་དེས་ནི་ཚེ་དེ་ཉིད་ལ་གདོན་མི་ཟ་བར་བདེན་པ་རྣམས་མཐོང་བར་འགྱུར་ཏེ།ཡིད་འབྱུང་ཤས་ཆེ་བའི་ཕྱིར་རོ།།རྣམ་པར་ཉམས་ན་སྔོན་
1286. མེད་འཐོབ།།གང་གི་ཚེ་རྣམ་པར་ཉམས་པ་དག་ཀྱང་སུ་
1287. ཐོབ་པ་དེའི་ཚེ་སྔོན་མེད་པ་དག་ཁོ་ན་འཐོབ་ཀྱི་སྔོན་བཏང་aབ་དག་ནི་མ་ཡིན་ནོ།།རྣམ་པར་ཉམས་པ་དང་།ཡོངས་སུ་ཉམས་པ་འདི་དག་གི་རང་བཞིན་ཅི་ཞེ་ན།ཉམས་པ་གཉིས་ནི་མི་ལྡན་པ།ཉམས་པ་དེ་གཉིས་ཀ་ཡང་མི་ལྡན་པའི་རང་བཞིན་ཡིན་ནོ།།རྩེ་མོ་ཐོབ་
1288. པ་རྩ་མི་འཆད།།རྩེ་མོ་ཐོབ་བ་ནི་ཡོངས་སུ་ཉམས་ཀྱང་དགེ་བའི་རྩ་བ་ཀུན་དུ་མི་འཆད་དོ།།aབཟོད་ཐོབ་
1289. ངན་སོང་མི་འགྲོའོ
1290. །།བཟོད་པ་ལས་ནི་རྣམ་པར་ཉམས་ཀྱང་ངན་སོང་དུ་མི་འགྲོ་སྟེ།དེར་འགྲོ་བའི་ལས་དང་ཉོན་མོངས་པ་ཐག་བསྲིངས་པའི་ཕྱིར་རོ།།ངེས་པར་འབྱེད་པའི་ཆ་དང་མཐུན་པ་དེ་དག་ཀྱང་རིགས་གསུམ་ཡིན་ཏེ།།དེ་ལ།གཉིས་སློབ་རིགས་ལས་བཟློག་ནས་ནི།།སངས་རྒྱས་སུ་aའགྱུར།དྲོ་བར་གྱུར་པ་དང་།རྩེ་མོ་སྐྱེས་པ་ཉན་ཐོས་ཀྱི་རིགས་ལས་བཟློག་ནས་ཡང་སངས་རྒྱས་སུ་འགྱུར་བ་ནི་སྲིད་དོ།།གཞན་གསུམ་ཡང་།གསུམ་ཡང་
1291. ཉན་ཐོས་ཀྱི་རིགས་ལས་བཟློག་ནས་སངས་རྒྱས་ལས་གཞན་དུ་འགྱུར་རོ།།རང་སངས་རྒྱས་ཀྱི་རིགས་རྣམས་ནི་བཟློག་པར་མི་ནུས་ཏེ།འདི་ལྟར།aསྟོན་དང་བསེ་རུ་བྱང་ཆུབ་པར།།བསམ་གཏན་མཐའ་རྟེན་གཅིག་ལ་ཀུན།།སངས་རྒྱས་དང་།རང་སངས་རྒྱས་དག་ནི་བསམ་གཏན་བཞི་པ་ཁོ་ན་ལ་ངེས་པར་འབྱེད་པའི་ཆ་དང་མཐུན་པ་རྣམས་ལས་
1292. བཟུང་སྟེ།བྱང་ཆུབ་ཀྱི་བར་དུ་སྐྱེད་པར་བྱེད་དོ།།གཞན་དག་ན་རེ་མི་སྡུག་པ་ནས་བཟུང་སྟེ།བྱང་ཆུབ་ཀྱི་aབར་དུའོ་ཞེའོ།།ཅི་ཚེ་དང་པོ་ཁོ་ན་ལ་སྦྱོར་བ་བྱས་ཏེ།ངེས་པར་འབྱེད་པའི་ཆ་དང་མཐུན་པ་སྐྱེད་པར་བྱེད་དམ་ཞེ་ན།དེ་ལྟ་བུ་ནི་མེད་ཀྱི་ངེས་པར།དེ་ཡི་སྔོན་དུ་ཐར་ཆ་མཐུན།།སྐྱེད་པར་བྱེད་དོ།།ཐམས་ཅད་ལས་ཤིན་ཏུ།མྱུར་བར་སྲིད་པ་གསུམ་གྱི་
1293. མཐར།།ས་བོན་འདེབས་པ་དང་།འབྲུ་སྐྱེ་བ་aདང་།འབྲས་བུ་ཆགས་པ་བཞིན་དུ་ཚེ་གཅིག་ལ་ནི་ཐར་པའི་ཆ་དང་མཐུན་པ་དང་།གཉིས་པ་ལ་ནི་ངེས་པར་འབྱེད་པའི་ཆ་དང་མཐུན་པ་དང་།གསུམ་པ་ལ་ནི་འཕགས་པའི་ལམ་སྐྱེད་པར་བྱེད་དོ།།ཐར་པའི་ཆ་དང་མཐུན་པ་དེ་ཡང་།ཐོས་བསམས་
1294. ལས་བྱུང་།ཡིན་པར་བརྗོད་དེ།བསྒོམས་
1295. པ་ལས་བྱུང་བ་ནི་མ་ཡིན་ནོ།།aལས་གསུམ་མོ།།གཙོ་བོར་ནི་ཡིད་ཀྱི་ལས་སོ།།དེའི་སྨོན་ལམ་གྱིས་ཡོངས་སུ་བཟུང་བའི་ཕྱིར་ལུས་དང་ངག་གི་ལས་ཀྱང་ཐར་པའི་ཆ་དང་མཐུན་པ་ཡིན་ནོ།།དེ་ཡང་འདི།མི་ཡི་ནང་ནས་འཕེན་པར་བྱེད།།མི་ཁོ་ནའི་ནང་དུ་སྟེ།གཞན་དུ་མ་ཡིན་ཏེ།ཅི་རིགས་པར་ཤེས་རབ་དང་སྐྱོ་བ་མེད་པའི་ཕྱིར་རོ།།ཐར་པའི་aཆ་དང་མཐུན་པ་ཞར་ལས་འོངས་པ་བཤད་ནས།གནས་སྐབས་ཀྱི་འབད་པར་བྱ་སྟེ།འཇིག་རྟེན་པ་ཡི་ཆོས་མཆོག་ལས།།ཆོས་ཀྱི་བཟོད་པ་ཟག་པ་མེད།།འཇིག་རྟེན་པའི་ཆོས་མཆོག་གི་མཇུག་ཐོགས་སུ་ཆོས་ཤེས་པའི་བཟོད་པ་ཟག་པ་མེད་པ་སྐྱེའོ།།དམིགས་པ་གང་ལ་ཞེ་ན།འདོད་སྡུག་བསྔལ་ལ།དེའི་དམིགས་aཔ་ནི་འདོད་པ་ན་སྤྱོད་
1296. པའི་སྡུག་བསྔལ་ལོ།།དེ་ནས་ནི།དེ་ཉིད་ལ་ཆོས་ཤེས།འདོད་པ་ན་སྤྱོད་པའི་སྡུག་བསྔལ་དེ་ཁོ་ན་ལ་ཆོས་
1297. ཤེས་པ་སྐྱེའོ།།དེ་བཞིན་སྡུག་བསྔལ་ལྷག་ལ་རྗེས་བཟོད་ཤེས།།གཟུགས་དང་གཟུགས་མེད་པ་ན་སྤྱོད་པའི་སྡུག་བསྔལ་ལ་རྗེས་སུ་ཤེས་པའི་བཟོད་པ་སྤྱི་ལ་དམིགས་པ་སྐྱེའོ།།aདེ་ནས་ནི་རྗེས་སུ་ཤེས་པའོ།།ཇི་ལྟར་སྡུག་བསྔལ་གྱི་བདེན་པ་ལ་བཟོད་པ་དང་ཤེས་པ་བཞི་པོ་དེ་དག་སྐྱེ་བ་ལྟར།བདེན་པ་གསུམ་ལའང་དེ་བཞིན་ནོ།།ཀུན་འབྱུང་བ་དང་།འགོག་པ་དང་།ལམ་དག་ལ་འདོད་པའི་ཁམས་དང་གོང་མར་ཆོས་དང་ཆོས་སུ་ཤེས་པའི་བཟོད་པ་དང་ཤེས་པ་aརྣམས་སོ།།དེ་ལྟར་བདེན་པ་མངོན་རྟོགས་འདི།།སེམས་བཅུ་དྲུག་གོ།།རིམ་པ་དེས་ན་བདེན་པ་མངོན་པར་རྟོགས་པ་འདི་ནི་སེམས་བཅུ་དྲུག་ཡིན་ནོ།།དེ་ནི་རྣམ་གསུམ་སྟེ།མཐོང་དམིགས་བྱ་བ་ཞེས་བྱའོ།།མཐོང་བའི་མངོན་པར་རྟོགས་པ་ནི་ཤེས་རབ་ཀྱིས་
1298. བདེན་པ་རྣམས་སོ།།དམིགས་པའི་མངོན་པར་aརྟོགས་པ་ནི་དེ་དང་མཚུངས་པར་ལྡན་པ་རྣམས་ཀྱིས་ཀྱང་ངོ་།།བྱ་བའི་མངོན་པར་རྟོགས་པ་ནི་ལྡན་པ་མ་ཡིན་པའི་ཚུལ་ཁྲིམས་དང་སྐྱེ་བ་ལ་སོགས་པས་ཀྱང་ངོ་།།སྡུག་བསྔལ་མཐོང་ན་དེའི་མངོན་པར་རྟོགས་པ་ནི་གསུམ་མོ།།ཀུན་འབྱུང་བ་ལ་སོགས་པའི་ནི་བྱ་བའི་མངོན་པར་རྟོགས་པ་ཡིན་ཏེ།སྤོང་བ་དང་།མངོན་སུམ་དུ་བྱེད་aཔ་དང་།བསྒོམ་པའི་ཕྱིར་རོ།།མངོན་པར་རྟོགས་པ་སེམས་བཅུ་དྲུག་པར་བཤད་པ་གང་ཡིན་པ།དེ་ནི་ཆོས་མཆོག་དང་ས་གཅིག།ཆོས་ཀྱི་མཆོག་ས་
1299. གང་ཡིན་པ་སེམས་བཅུ་དྲུག་པོ་འདི་དག་ཀྱང་དེའི་
1300. ས་པ་དག་གོ།།ཅིའི་ཕྱིར་གདོན་མི་ཟ་བར་བཟོད་པ་དག་དང་ཤེས་པ་དག་ཡིན་ཞེ་ན།བཟོད་དང་ཤེས་པ་གོ་རིམས་བཞིན།།བར་aཆད་མེད་དང་རྣམ་གྲོལ་ལམ།།བཟོད་པ་རྣམས་ནི་ཉོན་མོངས་པའི་ཐོབ་པ་རྣམ་པར་གཅོད་པ་ལ་བར་ཆད་བྱ་བར་མི་ནུས་པའི་ཕྱིར་བར་ཆད་མེད་པའི་ལམ་དག་ཡིན་ནོ།།ཤེས་པ་རྣམས་ནི་ཉོན་མོངས་པའི་ཐོབ་པ་ལས་རྣམ་པར་གྲོལ་བའི་ཐོབ་པ་དང་ལྷན་ཅིག་སྐྱེས་པའི་ཕྱིར་རྣམ་པར་གྲོལ་བའི་ལམ་དག་ཡིན་ནོ།།ཅི་སེམས་aབཅུ་དྲུག་པོ་ཐམས་ཅད་བདེན་པ་མཐོང་བའི་ལམ་ཡིན་ནམ་ཞེ་ན་།མ་ཡིན་ཏེ།འོན་ཀྱང་དེ་ལས་སྐད་ཅིག་བཅོ་ལྔ་ནི།མ་མཐོང་མཐོང་ཕྱིར་མཐོང་བའི་ལམ།།སེམས་བཅུ་དྲུག་པ་ལ་ནི་སྔོན་
1301. མ་མཐོང་བ་བལྟ་བར་བྱ་བ་མེད་ཀྱི།ཇི་ལྟར་མཐོང་བ་གོམས་པར་བྱེད་པའི་ཕྱིར་བསྒོམ་པའི་ལམ་ཁོ་ནའོ།།མཐོང་བའི་ལམ་aདང་བསྒོམ་པའི་
1302. ལམ་ཇི་ལྟར་སྐྱེ་བ་བཤད་ཟིན་ཏོ།།ཇི་ལྟར་ན་འཕགས་པའི་ལམ་སྐྱེས་པའི་གང་ཟག་རྣམས་
1303. རྣམ་པར་གཞག་པ་དེ་བཞིན་དུ་བརྗོད་པར་བྱ་སྟེ།མཐོང་བའི་ལམ་གྱི་རང་བཞིན་གྱི་སྐད་ཅིག་མ་བཅོ་ལྔར་བཤད་པ་གང་དག་ཡིན་པ།དབང་པོ་རྣོ་རྟུལ་དེ་དག་ཏུ།།དད་དང་ཆོས་ཀྱི་རྗེས་འབྲང་པ།ཡིན་པར་aརིག་པར་བྱ་བ་
1304. སྟེ།དབང་པོ་རྟུལ་པོ་ནི་དད་པའི་རྗེས་སུ་འབྲང་བའོ།།དབང་པོ་རྣོན་པོ་ནི་ཆོས་ཀྱི་རྗེས་སུ་འབྲང་བའོ།།དེ་དག་ཀྱང་།བསྒོམ་
1305. པས་སྤང་བྱ་མ་སྤངས་ནས
1306. །།འབྲས་བུ་དང་པོ་ལ་ཞུགས་པ།།དད་པ་དང་ཆོས་ཀྱི་རྗེས་སུ་འབྲང་བ་དེ་དག་ཁོ་ན་འཆིང་བ་མཐའ་དག་དང་ལྡན་པ་ཞིག་ཡིན་ན་དེ་གཉིས་རྒྱུན་དུ་ཞུགས་aཔའི་འབྲས་བུ་ལ་ཞུགས་པ་ཞེས་བྱའོ།།རྣམ་
1307. ལྔའི་བར་བཅོམ།འཇིག་རྟེན་པའི་ལམ་གྱིས་བསྒོམས་ཏེ་སྤང་བར་བྱ་བ་འདོད་པ་ན་སྤྱོད་པ་རྣམས་ལས་རྣམ་པ་ལྔའི་བར་དུ་སྤངས་ནའོ།།གཉིས་པ་ལ།དགུ་པ་ཚུན་ཆད་ཟད་པ་ཡིན།།གང་གི་ཚེ་དེ་གཉིས་ཀྱི་དེ་ཡན་ཆད་རྣམ་པ་དྲུག་གམ་བདུན་ནམ་བརྒྱད་གཅིག་
1308. སྔོན་aསྤངས་པ་དེའི་ཚེ་ལན་ཅིག་ཕྱིར་འོང་བའི་འབྲས་བུ་ལ་ཞུགས་པ་དག་ཏུ་བརྗོད་དེ
1309. །འདོད་པའམ་ཡང་ན་གོང་མ་ལས།།ཆགས་བྲལ་གསུམ་པ་ལ་ཞུགས་པ།།གལ་ཏེ་འདོད་པའི་ཁམས་སམ་གོང་མ་ཅི་ཡང་མེད་པའི་སྐྱེ་མཆེད་ཀྱི་
1310. བར་ལས་འདོད་ཆགས་དང་བྲལ་བ་ཞིག་ཡིན་ན་ཕྱིར་མི་འོང་བའི་འབྲས་བུ་ལ་ཞུགས་པ་དག་aཡིན་ནོ།།གང་ཞིག་གང་ལ་ཞུགས་པ་ནི།།བཅུ་དྲུག་པ་ལ་དེ་འབྲས་གནས།།སེམས་
1311. བཅུ་དྲུག་པ་སྐྱེས་ན་འབྲས་བུ་གང་ལ་ཞུགས་པར་གྱུར་པ་དེ་ནི་དེའི་ཚེ་འབྲས་བུ་དེ་ལ་གནས་པ་ཡིན་ནོ།།དེ་ཚེ་དབང་པོ་རྣོ་རྟུལ་དག།དད་པས་མོས་དང་མཐོང་བས་ཐོབ།།དེའི་ཚེ་
1312. དབང་པོ་རྟུལ་པོ་ནི་དད་པས་མོས་པའོ།།དབང་པོ་aརྣོན་པོ་གང་ཡིན་པ་དེ་ནི་མཐོང་བས་ཐོབ་པའོ།།ཅིའི་ཕྱིར་རྣམ་པ་ལྔ་སྤངས་ཀྱང་སེམས་བཅུ་དྲུག་པ་ལ་རྒྱུན་དུ་ཞུགས་པ་ཁོ་ན་ཞེས་བྱ་ལ།ལན་ཅིག་ཕྱིར་འོང་བའི་འབྲས་བུ་ལ་ཞུགས་པ་ཞེས་མི་བྱ་ཞེ་ན།གང་གི་ཕྱིར།འབྲས་ཐོབ་འབྲས་བུ་ཁྱད་པར་གྱི།།ལམ་ཐོབ་མེད་པ་དེ་ཡི་ཕྱིར།།འབྲས་གནས་ཁྱད་པར་བྱ་བའི་ཕྱིར།།མི་aབརྩོན་པ་ནི་ཞུགས་མ་ཡིན།།འབྲས་བུ་ཐོབ་ན་འབྲས་བུ་ཁྱད་པར་ཅན་གྱི་ལམ་མི་ཐོབ་
1313. སྟེ།དེ་ལྟ་བས་ན་འབྲས་བུ་ལ་གནས་པ་ཇི་སྲིད་དུ་ཁྱད་པར་དུ་བྱ་བའི་ཕྱིར་མི་བརྩོན་པ་དེ་སྲིད་དུ་ཞུགས་ཕ(་པ)ཞེས་མི་བྱའོ།།རེ་ཞིག་ཕལ་ཆེར་ལས་དང་།འདོད་པ་ལས་འདོད་ཆགས་དང་བྲལ་བ་རྣམས་ཀྱི་ངེས་པར་འཇུག་པའི་གང་ཟག་རྣམ་aཔར་གཞག་པ་དེ་
1314. ནི་དེ་ལྟ་བུ་ཡིན་ནོ།།མཐར་གྱིས་འཇུག་པ་བརྗོད་པར་བྱ་སྟེ།དེའི་ཕྱིར་རེ་ཞིག་འདི་ལྟར་རྣམ་པར་གཞག་པར་བྱའོ།།ཇི་ལྟར་འདོད་པའི་ཁམས་ཀྱི་ཉོན་མོངས་པ་རྣམ་པ་དགུ་བསྟན་པ་དེ་བཞིན་དུ།ས་དང་ས་ན་ཉེས་རྣམ་དགུ།།སྲིད་པའི་རྩེ་མོའི་བར་དུའོ།།ཉེས་པ་རྣམས་ཇི་ལྟར།དེ་བཞིན་aདུ་ནི་ཡོན་ཏན་རྣམས།།ས་དང་ས་ན་དེའི་གཉེན་པོ་བར་ཆད་མེད་པ་དང་།རྣམ་པར་གྲོལ་བའི་ལམ་ཞེས་བྱ་བ་ཡོན་ཏན་ཡང་རྣམ་པ་དགུ་དགུ་ཁོ་ན་ཡོད་དོ།།ཇི་ལྟར་བྱས་ནས་ཤེ་ན།ཆུང་དང་འབྲིང་དང་ཆེ་རྣམས་ཀྱི།།ཆུང་ངུ་ལ་སོགས་ཐ་དད་ཕྱིར།།འདི་ལྟ་སྟེ།ཆུང་ངུའི་ཆུང་ངུ་དང་།ཆུང་aངུའི་འབྲིང་དང་།ཆུང་ངུའི་ཆེན་པོ་སྟེ།དེ་བཞིན་དུ་འབྲིང་དང་།ཆེན་པོ་དག་གི་དབྱེ་བ་ཡང་གསུམ་གསུམ་མོ།།དེ་ལ་ལམ་ཆུང་ངུའི་ཆུང་ངུས་ནི་ཉོན་མོངས་པ་ཆེན་པོའི་ཆེན་པོ་སྤོང་ལ།དེ་བཞིན་དུ་ཆེན་པོའི་ཆེན་པོས་ནི་ཆུང་ངུའི་ཆུང་ངུའི་བར་རོ།།དེ་ལྟར་ཉོན་མོངས་པ་རྣམ་པ་དགུ་པོ་དེ་དག་ཐམས་ཅད་དུ།འབྲས་aགནས་བསྒོམ་སྤང་བྱ་མ་ཟད།།རེ་
1315. ལྟར་ཐོགས་ན་ལན་བདུན་པ།།གང་ཞིག་བསྒོམ་པས་སྤང་བར་བྱ་བའི་ཉོན་མོངས་པ་གཅིག་ཀྱང་མ་སྤངས་པ་དེ་ནི་རྒྱུན་དུ་ཞུགས་
1316. པ་ཡིན་ལ།ཚེ་བདུན་གྱི་བར་དུ་སྐྱེ་བ་ན་ལན་བདུན་པའོ།།རེ་
1317. ལྟར་ཐོགས་ན་ལན་བདུན་ཞེས་བྱ་བ་ནི་ཐམས་ཅད་ཀྱི་ཐ་ཤལ་པའོ།།དེ་ནི་དེ་ལས་གཞན་པར་སྐྱེ་aབའི་སྲིད་པ་བདུན་དང་།སྲིད་པ་བར་མ་བདུན་དུ་མི་རྣམས་ཀྱི་ནང་དུ་ཉིང་མཚམས་སྦྱོར་བར་བྱེད་ལ།དེ་བཞིན་དུ་ལྷ་རྣམས་ཀྱི་ནང་དུ་ཡང་སྟེ།བདུན་ཚན་དུ་
1318. འདྲ་བའི་
1319. མཆོག་ཏུ་ཐོགས་ན་ལན་བདུན་པ་ཞེས་གསུངས་སོ།།རེ་ཞིག་བསྒོམ་པས་སྤང་བར་བྱ་བ་མ་ཟད་པ་ནི་དེ་ལྟ་བུ་ཡིན་ནོ།།རྣམ་གསུམ་རྣམ་བཞི་ལས་གྲོལ་aབ།།ཚེ་གཉིས་གསུམ་དུ་རིགས་ནས་རིགས།།རྒྱུན་དུ་ཞུགས་པ་དེ་ཉིད་ཉོན་མོངས་པའི་རྣམ་པ་གསུམ་མམ་བཞི་སྤངས་པའི་ཕྱིར་དང་།ཚེ་གཅིག་གམ་གཉིས་སུ་ལུས་པའི་ཕྱིར་རིགས་ནས་རིགས་སུ་སྐྱེ་བ་ཞེས་བྱའོ།།རྣམ་པ་ལྔ་ཡི་བར་བཅོམ་པ།།གཉིས་པ་ལ་ནི་ཞུགས་པའང་ཡིན།།འབྲས་བུ་ལ་གནས་པ་གང་གིས་aརྣམ་པ་གཅིག་ནས་ལྔའི་བར་དུ་སྤངས་པ་ཡིན་ན་དེ་ནི་འབྲས་བུ་གཉིས་པ་ལ་ཞུགས་པ་ཡིན་ནོ།།རྣམ་པ་དྲུག་པ་ཟད་གྱུར་པ།།དེ་ནི་ལན་ཅིག་ཕྱིར་འོང་བ་དང་།དེ་ནི་འབྲས་བུ་གཉིས་བ་ཐོབ་པ་ཡིན་ཏེ།ལྷ་དག་གི་ནང་དུ་སོང་ནས་མིའི་འཇིག་རྟེན་དུ་ལན་ཅིག་ཕྱིར་འོང་བའི་ཕྱིར་རོ།།འབྲས་བུ་ལ་གནས་པ་དེ་ཉིད།ཉེས་ཆ་བདུན་aདང་བརྒྱད་ཟད་པ།།ཚེ་གཅིག་པ་
1320. བར་ཆད་གཅིག་པ་དང་།གསུམ་པ་ལ་ནི་ཞུགས་པའང་ཡིན།།རྣམ་པ་བདུན་ནམ་བརྒྱད་པ་སྤངས་པའི་ཕྱིར་དང་།ཚེ་གཅིག་ལུས་པའི་ཕྱིར་བར་ཆད་གཅིག་པ་ཞེས་བྱའོ།།དེ་དགུ་ཟད་པས་ཕྱིར་མི་འོང་།།འདོད་པའི་འདོད་ཆགས་དང་བྲལ་བ་འདོད་པའི་ཁམས་སུ་ཕྱིར་མི་འོང་བའི་ཕྱིར་aཕྱིར་མི་འོང་བ་ཞེས་བྱའོ།།དེ་ནི་བར་སྐྱེས་འདུ་བྱེད་དང་།།འདུ་བྱེད་མེད་ཡོངས་མྱ་ངན་འདའ།།གོང་དུ་འཕོ་བ་རྣམས།བར་མ་དོར་ཡོངས་སུ་མྱ་ངན་ལས་འདས་པ་
1321. ནི་གང་བར་མ་དོར་ཡོངས་སུ་མྱ་ངན་ལས་འདའ་བའོ།།སྐྱེས་ནས་ཡོངས་སུ་མྱ་ངན་ལས་འདའ་བ་ནི་སྐྱེས་པ་ཙམ་ལས་མི་འཆི་བར་ཕུང་པོ་ལྷག་མ་དང་བཅས་པའི་aཡོངས་སུ་མྱ་ངན་ལས་འདའ་བས་ཡོངས་སུ་མྱ་ངན་ལས་འདའ་བ་སྟེ།མངོན་པར་བརྩོན་པ་དང་།ལམ་ངང་གིས་འབྱུང་བ་ཉིད་ཀྱི་ཕྱིར་རོ།།མངོན་པར་འདུ་བྱེད་པ་དང་བཅས་པས་ཡོངས་སུ་མྱ་ངན་ལས་འདའ་བ་ནི་སྐྱེས་ནས་སྦྱོར་བ་མ་བཏང་ཞིང་མངོན་པར་འདུ་བྱེད་པ་དང་བཅས་པས་ཡོངས་སུ་མྱ་ངན་ལས་འདའ་aབ་གང་ཡིན་པ་སྟེ།མངོན་པར་བརྩོན་པ་དང་།ལམ་ངང་གིས་འབྱུང་བ་མ་ཡིན་པའི་ཕྱིར་རོ།།མངོན་པར་འདུ་བྱ་བ་མེད་པར་ཡོངས་སུ་མྱ་ངན་ལས་འདའ་བ་ནི་མངོན་པར་འདུ་བྱེད་པ་མེད་པར་ཏེ།མངོན་པར་བརྩོན་པ་མེད་པར་ལམ་ངང་གིས་འབྱུང་བའི་ཕྱིར་རོ།།གོང་དུ་འཕོ་བ་ནི་གང་དུ་སྐྱེས་པ་དེ་ཉིད་དུ་aཡོངས་སུ་མྱ་ངན་ལས་མི་འདའ་བར་གོང་དུ་འགྲོ་བའོ།།དེ་ནི།བསམ་གཏན་སྤེལ་ནས་འོག་མིན་འགྲོ།།དེ་ལ་གང་གིས་བསམ་གཏན་སྤེལ་བ་དེ་ནི་འོག་མིན་དུ་ཡོངས་སུ་མྱ་ངན་ལས་འདའ་བའོ།།དེ་འཕར་ཕྱེད་འཕར་ཐམས་ཅད་དུ།།འཆི་འཕོ།།གང་
1322. དུ་འཕོ་བ་འོག་མིན་གྱི་མཐར་ཐུག་པ་དེ་ཡང་འཕར་བ་ལ་སོགས་aཔའི་བྱེ་བྲག་གིས་རྣམ་པ་གསུམ་སྟེ།དེ་ལ་འཕར་བ་ཞེས་བྱ་བ་ནི་འདིར་བསམ་གཏན་རྣམས་
1323. སྤེལ་ནས།བསམ་གཏན་དང་པོའི་རོ་མྱངས་ཏེ་བསམ་གཏན་གསུམ་པ་ལས་ཡོངས་སུ་ཉམས་པ་ལས་
1324. ཚངས་རིས་པ་དག་གི་ནང་དུ་སྐྱེས་ནས་སྔོན་གྱི་གོམས་པའི་དབང་གིས་བསམ་གཏན་བཞི་པ་སྤེལ་ཏེ།དེ་ནས་ཤི་འཕོས་ནས་aའོག་མིན་པ་དག་གི་ནང་དུ་སྐྱེས་པ་གང་ཡིན་པ་སྟེ།དེ་ནི་བར་དུ་མི་འགྲོ་བས་ན་འཕར་བ་ཞེས་བྱའོ།།ཕྱེད་དུ་འཕར་བ་ཞེས་བྱ་བ་ནི་དེ་ནས་གནས་གཙང་མ་རྣམས་སུ་སྐྱེལ་བར་ནས་གནས་གཞན་འགའ་ཙམ་ཡང་རྒལ་
1325. ཏེ་འོག་མིན་དུ་འཇུག་པ་གང་ཡིན་པའོ།།གནས་ཐམས་ཅད་དུ་འཆི་འཕོ་བ་ནི་གནས་གཞན་ཐམས་ཅད་དུ་aའཕོས་ནས་འོག་མིན་དུ་འཇུག་པ་གང་ཡིན་པའོ།།དེ་ལས།གཞན་སྲིད་རྩེ་མོར་འགྲོ།།གོང་དུ་འཕོ་པ་བསམ་གཏན་མ་སྤེལ་བ་ནི་སྲིད་པའི་རྩེ་མོར་མཐར་ཐུག་པ་ཡིན་ནོ།།དེ་ནི་སྙོམས་པར་འཇུག་པ་རྣམས་རོ་མྱང་བར་བྱེད་ཅིང་གནས་གཞན་ཐམས་ཅད་དུ་སྐྱེ་ལ།གནས་གཙང་མ་རྣམས་སུ་མི་འཇུག་པ་ཁོ་ནར་གཟུགས་aམེད་པར་སྐྱེ་བའི་རིམ་གྱིས་སྲིད་པའི་རྩེ་མོར་སོང་སྟེ་ཡོངས་སུ་མྱ་ངན་ལས་འདའ་བའོ།།རེ་ཞིག་དེ་ནི་གཟུགས་སུ་ཉེ་བར་འགྲོ་བའི་ཕྱིར་མི་འོང་བ་ལྔ་ཡིན་ནོ།།གཞན་ནི་གཟུགས་མེད་འགྲོ་རྣམ་བཞི།།བར་མ་དོར་ཡོངས་སུ་མྱ་ངན་ལས་འདའ་བ་མ་གཏོགས་པ་གཟུགས་མེད་པར་འགྲོ་aབའི་ཕྱིར་མི་འོང་བ་རྣམ་པ་བཞི་ཡིན་ནོ།།གཞན་ནི་འདི་ལ་མྱ་ངན་འདའ།།མྱ་ངན་ལས་འདའ་བའོ།།གསུམ་ལ་ཡང་རྣམ་
1326. གསུམ་ཕྱེ་ནས།གཟུགས་སུ་ཉེར་འགྲོ་དགུར་བཤད་དོ།།བར་མ་དོ་དང་།སྐྱེས་ནས་ཡོངས་སུ་མྱ་ངན་ལས་འདའ་བ་དག་དང་།གོང་དུ་འཕོ་བ་གསུམ་རྣམ་པ་གསུམ་དུ་བྱས་པ་aའདི་ལྟ་སྟེ་རེ་ཞིག་བར་མ་དོར་མྱ་ངན་ལས་འདའ་བ་རྣམས་ནི་དཔེ་གསུམ་གྱིས་མྱུར་བ་དང་།མྱུར་བ་མ་ཡིན་པ་དང་།ཡུན་རིང་མོ་ཞིག་ནས་ཡོངས་སུ་མྱ་ངན་ལས་འདའ་བའི་ཕྱིར་རོ།།སྐྱེས་ནས་ཡོངས་སུ་མྱ་ངན་ལས་འདའ་བ་ནི་སྐྱེས་ནས་དང་།མངོན་པར་འདུ་བྱེད་པ་དང་།མངོན་པར་འདུ་བྱེད་པ་མེད་པར་ཡོངས་aསུ་མྱ་ངན་ལས་འདའ་བའི་ཕྱིར་རོ།།གོང་དུ་འཕོ་བ་ནི་འཕར་བ་ལ་སོགས་པའི་བྱེ་བྲག་གིས་སོ།།དེ་དག་
1327. ནི་ཁྱད་པར་རྣམས།ལས་དབང་ཉོན་མོངས་བྱེ་བྲག་ལས།།གསུམ་དང་དགུ་པོ་དེ་དག་གི་ཁྱད་པར་ནི་ལས་དང་།ཉོན་མོངས་པ་དང་།དབང་པོའི་བྱེ་བྲག་ལས་ཏེ།རེ་ཞིག་གསུམ་པོ་ནི་མངོན་པར་འགྲུབ་aཔ་དང་།སྐྱེས་པ་དང་།ལན་གྲངས་གཞན་ལ་མྱོང་བར་འགྱུར་བའི་ལས་བསགས་པའི་ཕྱིར་དང་།ཉོན་མོངས་པ་ཀུན་དུ་སྤྱོད་པ་ཆུང་བ་དང་།འབྲིང་དང་།ཆེན་པོའི་ཕྱིར་དང་།དབང་པོ་ཆེན་པོ་དང་།འབྲིང་དང་།ཆུང་ངུའི་ཕྱིར་རོ།།དགུ་པོ་དེ་དག་སོ་སོར་ཁྱད་པར་དེ་ཉིད་ཀྱི་ཕྱིར་ཅི་རིགས་པར་གསུམ་ཚན་
1328. aདང་པོ་གཉིས་ནི་གོང་མ་བཞིན་དུ་ཉོན་མོངས་པ་དང་དབང་པོའི་བྱེ་བྲག་ལས་སོ།།གསུམ་ཚན་
1329. ཐ་མ་ནི་ལན་གྲངས་གཞན་ལ་
1330. མྱོང་བར་འགྱུར་བའི་ལས་ཀྱི་བྱེ་བྲག་ལས་ཀྱང་ངོ་།།འོ་ན་མདོ་ལས་སྐྱེས་བུ་དམ་པའི་འགྲོ་བ་བདུན་བསྟན་པ་ཇི་ལྟ་བུ་ཞེ་ན།གོང་དུ་འཕོ་བ་མ་ཕྱེ་བར།།དམ་པའི་འགྲོ་བ་བདུན་དུ་འདོད།།དགུ་aཔོ་དེ་དག་ཁོ་ན་ལ་གོང་དུ་འགྲོ་བ་མ་ཕྱེ་བས་བདུན་དུ་འགྱུར་རོ།།ཅིའི་ཕྱིར་འདི་དག་ཁོ་ན་སྐྱེས་བུ་དམ་པའི་འགྲོ་བ་ཡིན་ལ་སློབ་པའི་འགྲོ་བ་གཞན་དག་ནི་མ་ཡིན་ཞེ་ན།དམ་པ་དམ་མིན་འཇུག་མི་འཇུག།སོན་པ་
1331. ཕྱིར་མི་འོང་ཕྱིར་དེ།།འདི་དག་ནི་ལས་དགེ་བ་ཁོ་ན་ལ་འཇུག་གི་མི་དགེ་བ་ལ་ནི་མི་འཇུག་གོ།།འདི་དག་aཏུ་སོན་པ་རྣམས་ལ་ཡང་།ཕྱིར་མི་འོང་བ་མེད་པ་དེའི་ཕྱིར་འདི་དག་ཁོ་ན་སྐྱེས་བུ་དམ་པའི་འགྲོ་བ་ཡིན་ནོ།།ཅིའི་ཕྱིར་ཕྱིར་མི་འོང་བ་ཚེ་ཡོངས་སུ་གྱུར་པ་ལ་ཡང་དབྱེ་བ་འདི་ཡོད་དམ་ཞེ་ན།མེད་དེ།འདི་ལྟར།འདོད་པར་ཚེ་ཡོངས་
1332. གྱུར་པའི་འཕགས།།ཁམས་གཞན་དུ་ནི་འགྲོ་བ་མེད།།འདོད་པའི་ཁམས་aསུ་ཚེ་ཡོངས་སུ་གྱུར་པའི་འཕགས་པ་ནི་ཁམས་གཞན་དུ་མི་འགྲོ་སྟེ།དེ་ཉིད་ལ་ཕྱིར་མི་འོང་བའི་འབྲས་བུ་ཐོབ་ནས་ཡོངས་སུ་མྱ་ངན་ལས་འདའ་བའི་ཕྱིར་རོ།།དེ་དང་གོང་མར་སྐྱེས་པ་ནི།།ཡོངས་ཉམས་དབང་པོ་འཕོ་མི་སྟེན།།འདོད་པའི་ཁམས་སུ་ཚེ་ཡོངས་སུ་གྱུར་པའི་འཕགས་པ་དེ་དང་།ཁམས་གོང་མར་aསྐྱེས་པའི་འཕགས་པ་ནི་དབང་པོ་རྣམས་ཀྱང་མི་འཕོ་ལ།ཇི་ལྟར་ཡང་
1333. ཡོངས་སུ་ཉམས་པར་མི་འགྱུར་རོ།།བསམ་གཏན་སྤེལ་ནས་འོག་མིན་འགྲོ།།ཞེས་གང་བཤད་པ་དེ་ཡང་དང་པོ་ཉིད་དུ་བསམ་གཏན་གང་སྤེལ་བར་བྱེད་ཅེ་ན།དང་པོར་བཞི་པ་སྤེལ་བར་བྱེད།།ཏིང་ངེ་འཛིན་དེ་ནི་ཐམས་ཅད་པས་ལས་སུ་aརུང་བ་སྟེ།དེ་དག་གི་ཕུན་སུམ་ཚོགས་པ་ལ་སིམ་པའི་ཕྱིར་རོ།།དེའི་ཡང་།སྐད་ཅིག་མ་ནི་
1334. བསྲེས་པས་འགྲུབ།།གང་གི་ཚེ་ཟག་པ་མེད་པའི་སྐད་ཅིག་མའི་མཇུག་
1335. ཐོགས་སུ་ཟག་པ་དང་བཅས་པ་དང་།ཟག་པ་དང་བཅས་པའི་མཇུག་
1336. ཐོགས་སུ་ཡང་ཟག་པ་མེད་པ་མངོན་སུམ་དུ་བྱེད་ལ།དེ་ལྟར་ཟག་པ་དང་aབཅས་པའི་སྐད་ཅིག་མ་དང་།ཟག་པ་མེད་པ་དག་ཏུ་བསྲེས་པས་སྤེལ་མ་འགྲུབ་པ་ཡིན་ནོ།།རྒྱུན་ཆགས་དང་ལྡན་པ་ལ་ཇི་སྲིད་དུ་སྐད་ཅིག་གཉིས་སྦྱོར་བ་དེ་ལྟར་བསམ་གཏན་བཞི་པ་སྤེལ་ནས་དེའི་སྟོབས་ཀྱིས་གཞན་དང་གཞན་དག་ཀྱང་སྤེལ་བར་བྱེད་དོ།།ཅིའི་ཕྱིར་བསམ་གཏན་སྤེལ་བར་བྱེད་ཅེ་ན།སྐྱེ་དང་aགནས་པར་བྱ་ཕྱིར་དང་།།ཉོན་མོངས་པས་ནི་འཇིགས་ཕྱིར་ཡང་།།ཕྱིར་མི་འོང་བ་དབང་པོ་རྣོན་པོ་རྣམས་ནི་གནས་གཙང་མར་སྐྱེ་བར་བྱ་བའི་ཕྱིར་དང་།མཐོང་བའི་ཆོས་ལ་བདེ་བར་གནས་པར་བྱ་བའི་ཕྱིར་རོ།།དབང་པོ་རྟུལ་པོ་རྣམས་ནི་ཉོན་མོངས་པས་འཇིགས་པའི་ཡང་ཕྱིར་ཏེ།དེ་བཞིན་དུ་དགྲ་བཅོམ་པ་རྣམས་སྐྱེ་བ་མ་aཡིན་པས་གནས་གཙང་མར་སྐྱེ་བ་སྤངས་ནས་སོ།།ཡང་ཅིའི་ཕྱིར་གནས་གཙང་མར་སྐྱེ་བ་ལྔ་ཁོ་ན་ཡིན་ཞེ་ན།བསམ་གཏན་བཞི་པ་སྤེལ་མར་བསྒོམ་པར་བཤད་པ་གང་ཡིན་པ།དེ་ནི་རྣམ་པ་ལྔ་ཡི་ཕྱིར།།གནས་གཙང་སྐྱེ་བ་ལྔ་ཁོ་ན།།སྤེལ་མར་བསྒོམ་པ་དེ་ནི་ཆུང་ངུ་དང་།འབྲིང་དང་།ཆེན་པོ་དང་།ཤིན་ཏུ་ཆེ་aབ་དང་།ཤིན་ཏུ་ཆེས་ཆེ་བའི་
1337. བྱེ་བྲག་གིས་རྣམ་པ་ལྔ་ཡིན་ཏེ།ཕྱི་མ་རེ་རེ་ལ་གསུམ་གསུམ་དུ་སྤེལ་བར་བྱས་ནས་སོ།།བར་མ་ཟག་པ་དང་བཅས་པ་ལས་སྐྱེའོ།།འགོག་པ་ཐོབ་པའི་ཕྱིར་མི་འོང་།།ལུས་ཀྱི་
1338. མངོན་སུམ་བྱེད་པར་འདོད།།ཕྱིར་མི་འོང་བ་གང་ལ་ལ་འགོག་པ་ཐོབ་པ་
1339. དེ་ནི་སེམས་aམེད་པར་མྱ་ངན་ལས་འདས་པ་དང་འདྲ་བ་ལུས་ཀྱིས་མངོན་སུམ་དུ་བྱེད་པའི་ཕྱིར་ལུས་ཀྱིས་མངོན་སུམ་དུ་བྱེད་པ་ཞེས་བྱའོ།།སྲིད་རྩེའི་བར་ཆ་བརྒྱད་ཟད་པ།།དགྲ་བཅོམ་ཉིད་ལ་ཞུགས་པ་ཡིན།།ཕྱིར་མི་འོང་བ་ཞེས་བྱ་བའི་དབང་དུ་བྱས་པ་སྟེ།ཡང་ཕྱིར་མི་འོང་བ་དེ་བསམ་གཏན་དང་པོའི་རྣམ་པ་གཅིག་ལས་འདོད་ཆགས་དང་བྲལ་བ་ནས་aབཟུང་སྟེ།སྲིད་པའི་རྩེ་མོའི་བར་དུ་བརྒྱད་ཀྱི་བར་སྤངས་པས་དགྲ་བཅོམ་པ་ཉིད་བཞུགས་
1340. པ་ཡིན་ནོ།།དགུ་པའི་བར་ཆད་མེད་ལམ་ཡང་།།དགྲ་བཅོམ་པ་ཉིད་ལ་ཞུགས་པ་ཁོ་ན་ཡིན་ནོ།།དེ་ནི་རྡོ་རྗེ་ལྟ་བུ་ཡིན།།བར་ཆད་མེད་པའི་ལམ་དེ་ནི་ཕྲ་རྒྱས་ཐམས་ཅད་འཇོམས་པར་བྱེད་པ་ཡིན་པའི་ཕྱིར་རྡོ་རྗེ་ལྟ་བུའི་ཏིང་ངེ་འཛིན་ཞེས་བྱའོ།།ཡང་སྲིད་པའི་རྩེ་མོ་པའི་aརྣམ་པ་དགུ་པར་བཤད་པ་གང་ཡིན་པ།དེ་ཟད་ཐོབ་དང་ཟག་པ་ཤེས།།དང་པོ་ཉིད་དུ་ཟག་པ་ཐམས་ཅད་ཟད་པའི་ཐོབ་པ་དང་ལྷན་ཅིག་སྐྱེས་པའི་ཕྱིར་ཟད་པ་ཤེས་པ་ཡིན་ནོ།།དེ་ཚེ་དེ་མི་སློབ་དགྲ་བཅོམ།།དགྲ་བཅོམ་པ་ཉིད་ལ་ཞུགས་པ་དེ་ཟད་པ་ཤེས་པ་སྐྱེས་ན་མི་སློབ་པ་དང་།དགྲ་བཅོམ་པའི་འབྲས་བུ་ཐོབ་པ་ཉིད་ཀྱི་ཕྱིར་དགྲ་བཅོམ་aཔའོ།།འབྲས་བུ་གཞན་གྱི་ཕྱིར་བསླབ་
1341. པར་བྱ་བ་མེད་པའི་ཕྱིར་མི་སློབ་
1342. པའོ།།བསྒོམ་པའི་ལམ་
1343. འཇིག་རྟེན་ལས་འདས་པ་དང་རྣམ་པ་གཉིས་སུ་བཤད་པ་ལ་སློབ་པ་འདི་གང་གིས་གང་ལ་འདོད་ཆགས་དང་བྲལ་བ་ཐོབ་ཅེ་ན།འཇིག་རྟེན་འདས་ཀྱིས་སྲིད་རྩེ་ལས།།ཆགས་བྲལ་འཇིག་རྟེན་པས་ནི་མ་ཡིན་ནོ།།ཅིའི་aཕྱིར་ཞེ་ན།དེའི་གོང་ན་འཇིག་རྟེན་པ་མེད་པའི་ཕྱིར་དང་
1344. །རང་གི་ས་པའི་གཉེན་པོ་མ་ཡིན་པའི་ཕྱིར་རོ།།གཉེན་པོ་མ་ཡིན་པ་ཡང་ཉོན་མོངས་པ་རྒྱས་པར་འགྱུར་བའི་ཕྱིར་རོ།།ཉོན་མོངས་པ་གང་ཞིག་དངོས་པོ་གང་ལ་རྒྱས་པར་འགྱུར་བ་དེ་ནི་དངོས་པོ་དེས་སྤོང་བར་བྱེད་པ་མ་ཡིན་ལ།གང་གི་གཉེན་པོ་གང་ཡིན་པ་དེ་ལ་aནི་ཉོན་མོངས་པ་དེ་རྒྱས་པར་མི་འགྱུར་བའི་ཕྱིར་རོ།།གཞན་ལས་རྣམ་པ་གཉིས་སྲིད་པའི་རྩེ་མོ་ལས་གཞན་པའི་ས་ལ་ནི་འཇིག་རྟེན་པ་དང་འཇིག་རྟེན་ལས་འདས་པས་ཀྱང་འདོད་ཆགས་དང་བྲལ་ལོ།།དེ་ལ་ཡང་།འཇིག་རྟེན་པ་ཡིས་ཆགས་བྲལ་བའི།།འཕགས་ལ་བྲལ་བའི་ཐོབ་རྣམ་གཉིས།།འཕགས་པ་aའཇིག་རྟེན་པའི་ལམ་གྱིས་འདོད་ཆགས་དང་བྲལ་བར་གྱུར་པ་ལ་བྲལ་བའི་ཐོབ་པ་འཇིག་རྟེན་པ་དང་།འཇིག་རྟེན་ལས་འདས་པ་རྣམ་པ་གཉིས་སྐྱེའོ།།ཁ་ཅིག་འཇིག་རྟེན་འདས་ཀྱིས་ཀྱང་།།བཏང་ལ་ཉོན་མོངས་མི་ལྡན་ཕྱིར།།གལ་ཏེ་འཕགས་པའི་ལམ་གྱིས་འདོད་ཆགས་དང་བྲལ་བ་ཐོབ་པ་ལ་འཇིག་རྟེན་པའི་aབྲལ་བའི་ཐོབ་པ་མི་སྐྱེན་དེ་ལྟ་ན་འཕགས་པའི་ལམ་གྱིས་ཅི་ཡང་མེད་པའི་སྐྱེ་མཆེད་ལས་འདོད་ཆགས་དང་བྲལ་བ་བསམ་གཏན་ལ་བརྟེན་ཏེ་དབང་པོ་རྣམས་འཕོ་བར་བྱེད་པ་གང་ཡིན་པ་དེ་ལམ་
1345. སྔ་མ་ཟད་པར་བཏང་བའི་ཕྱིར་དང་།འབྲས་བུའི་ལམ་འབའ་ཞིག་ཐོབ་པའི་ཕྱིར་ས་གོང་མ་པའི་
1346. ཉོན་མོངས་པ་བྲལ་བ་དང་aམི་ལྡན་པར་ཡང་འགྱུར་ལ།དེ་བཏང་ན་ཡང་ཉོན་མོངས་པ་དེ་དག་དང་ལྡན་པར་ཡང་འགྱུར་རོ།།སྲིད་རྩེའི་ཕྱེད་ལས་རྣམ་གྲོལ་དང་།གོང་དུ་སྐྱེས་པ་བཞི་
1347. མི་ལྡན།འཇིག་རྟེན་པའི་འབྲལ་
1348. བའི་ཐོབ་པ་མེད་དུ་ཟིན་ཀྱང་དེ་དག་དང་ལྡན་པར་མི་འགྱུར་ཏེ།དཔེར་ན་སྲིད་པའི་རྩེ་མོའི་རྣམ་པ་ཕྱེད་ལས་རྣམ་པར་གྲོལ་aབ་ལ་དེའི་བྲལ་བའི་ཐོབ་
1349. པ་འཇིག་རྟེན་པ་ཡང་མེད་ལ།དབང་པོ་
1350. འཕོ་བས་འཇིག་རྟེན་ལས་འདས་པ་ལ་ཡང་བཏང་བཞིན་དུ་ཡང་ཉོན་མོངས་པ་དེ་དག་དང་ལྡན་པར་མི་འགྱུར་བ་དང་།ཡང་དཔེར་ན་སོ་སོའི་སྐྱེ་བོ་ལ་བསམ་གཏན་དང་པོ་ཡན་ཆད་དུ་སྐྱེས་པ་འདོད་པ་ན་སྤྱོད་པའི་ཉོན་མོངས་པའི་བྲལ་བའི་ཐོབ་པ་བཏང་བས་ཡང་དེ་aདག་དང་ལྡན་པར་མི་འགྱུར་བ་བཞིན་པས་འདི་ནི་ཤེས་པར་བྱེད་པ་མ་ཡིན་ནོ།།ས་གང་ཞིག་གིས་གང་ལས་འདོད་ཆགས་དང་བྲལ་བར་འགྱུར་ཞེ་ན།ཟག་མེད་མི་ལྕོགས་མེད་པ་ཡིས།།ཐམས་ཅད་ལས་ནི་འདོད་ཆགས་བྲལ།།སྲིད་པའི་རྩེ་མོའི་བར་ལས་སོ།།ཡང་གང་ཞིག་ཉེར་བསྡོགས་ལ་བརྟེན་ཏེ་ས་འོག་མ་ལས་aའདོད་ཆགས་དང་བྲལ་བ་ཐོབ་ན།ཅི་འདིའི་རྣམ་པར་གྲོལ་བའི་ལམ་ཐམས་ཅད་བར་ཆད་མེད་པའི་ལམ་བཞིན་དུ་ཉེར་བསྡོགས་ལས་སྐྱེའམ་ཞེ་ན།སྨྲས་པ།མ་ཡིན་ནོ།།འོ་ན་ཇི་ལྟ་བུ་ཞེ་ན།ས་གསུམ་རྒྱལ་ལ་བསམ་གཏན་ནམ།།ཉེར་བསྡོགས་ལས་མཐའི་རྣམ་གྲོལ་ལམ།།འདོད་པའི་ཁམས་aདང་།བསམ་གཏན་གཉིས་ཀྱི་འདོད་ཆགས་དང་བྲལ་བ་ལ་རྣམ་པར་གྲོལ་བའི་ལམ་ཐ་མ་ཉེར་བསྡོགས་སམ་བསམ་གཏན་
1351. དངོས་གཞི་ལས་སྐྱེའོ།།གོང་མའི་ཉེར་བསྡོགས་ལས་མིན།ས་གསུམ་ལས་རྒྱལ་བ་ཡན་ཆད་ནི་བཏང་སྙོམས་གྱི(་ཀྱི)དབང་པོ་ཐུན་མོང་ཡིན་པའི་ཕྱིར་དངོས་གཞི་ཁོ་ན་ལས་སྐྱེའི་ཉེར་བསྡོགས་ལས་aནི་མ་ཡིན་ནོ།།ཟག་མེད་མི་ལྕོགས་མེད་པ་ཡིས།།ཐམས་ཅད་ལས་ནི་འདོད་ཆགས་བྲལ
1352. །།ཞེས་བཤད་ཀྱི།གཞན་དག་ནི་མ་བཤད་པས་དེའི་ཕྱིར་འཕགས།བརྒྱད་ཀྱིས་རང་གོང་ས་ལས་རྒྱལ།།ཞེས་བྱ་བ་སྨོས་ཏེ།ཟག་པ་མེད་པའི་བསམ་གཏན་དང་།།བསམ་གཏན་ཁྱད་པར་ཅན་aདང་།གཟུགས་མེད་པ་གསུམ་དང་བརྒྱད་ཀྱིས་ནི་རང་གི་ས་དང་གོང་མ་ལས་འདོད་ཆགས་དང་བྲལ་བར་འགྱུར་རོ།།འོག་མ་ལས་ནི་མ་ཡིན་ཏེ།འདོད་ཆགས་དང་བྲལ་ཟིན་པའི་ཕྱིར་རོ།།དེ་ལ་འཇིག་རྟེན་ལས་འདས་པའི་ལམ་བར་ཆད་མེད་པ་དང་།རྣམ་པར་གྲོལ་བའི་ལམ་རྣམས་ནི་བདེན་པ་ལ་དམིགས་པའི་ཕྱིར་aབདེན་པའི་རྣམ་པར་ཞུགས་པ་དག་ཡིན་ནོ་ཞེས་བྱ་བར་གྲུབ་པོ།།འཇིག་རྟེན་པ་ཡི་རྣམ་གྲོལ་དང་།།བར་ཆད་མེད་ལམ་གོ་རིམས་བཞིན།།ཞི་སོགས་རགས་སོགས་རྣམ་པ་ཅན།།གོང་དང་འོག་མའི་སྤྱོད་ཡུལ་ཅན།།རྣམ་པར་གྲོལ་བའི་ལམ་རྣམས་ནི་
1353. ཅི་རིགས་པར་ས་
1354. གོང་མ་ལ་ཞི་བ་དང་།གྱ་ནོམ་པ་དང་།ངེས་aཔར་འབྱུང་བའི་རྣམ་པར་ལྟའོ།།བར་ཆད་མེད་པའི་ལམ་རྣམས་ནི་ཞི་བ་ལ་སོགས་པའི་རྣམ་པ་ལས་བཟློག་པ་ས་འོག་མ་ལ་རག་ལས་པ་དང་།ཐ་བ་ངན་པ་དང་།རྩིག་པ་སྟུག་པོ་ལྟ་བུར་ལྟའོ།།ཞར་ལ་འོངས་པ་
1355. རྫོགས་སོ།།།།ཡང་ཟད་པ་ཤེས་པའི་མཇུག་ཐོགས་སུ་ཅི་ཞིག་སྐྱེ་ཞེ་ན།གལ་ཏེ་aམི་གཡོའི་ཟད་ཤེས་ལས།།མི་སྐྱེའི་བློ་གྲོས།གལ་ཏེ་དགྲ་བཅོམ་པ་མི་གཡོ་བའི་ཆོས་ཅན་ཞིག་ཡིན་ན
1356. །དེ་ལ་ཟད་པ་ཤེས་པའི་དེ་མ་ཐག་ཏུ་མི་སྐྱེ་བའི་ཤེས་པ་སྐྱེའོ།།གལ་ཏེ་མིན།ཟད་པ་ཤེས་སམ་མི་སློབ་ལྟ།།གལ་ཏེ་མི་གཡོ་བའི་ཆོས་ཅན་མ་ཡིན་ན་ནི་ཟད་པ་ཤེས་པ་ལས་ཟད་པ་ཤེས་པ་ཁོ་ནའམ།མི་སློབ་པའི་aཡང་དག་པའི་ལྟ་བ་སྐྱེའོ།།ཡོངས་སུ་ཉམས་པ་སྲིད་པའི་ཕྱིར་མི་སྐྱེ་བ་ཤེས་པ་ནི་མ་ཡིན་ནོ།།ཅི་མི་གཡོ་བའི་ཆོས་ཅན་ལ་དེ་མི་སྐྱེ་བ་ཁོ་ན་ཡིན་ནམ་ཞེ་ན།དེ་ནི་དགྲ་བཅོམ་ཐམས་ཅད་ལ།།མི་གཡོ་བའི་
1357. ཆོས་ཅན་ལ་ཡང་རེས་འགའ་མི་སྐྱེ་བ་ཤེས་པ་ལས་མི་སྐྱེ་བ་ཤེས་པ་ཁོ་ན་སྐྱེ་ལ།རེས་འགའ་མི་སློབ་པའི་
1358. ཡང་དག་aཔའི་ལྟ་བ་སྐྱེའོ།།གང་དག་འབྲས་བུ་བཞིར་བཤད་པ་དེ་དག་གང་གི་འབྲས་བུ་ཡིན་ཞེ་ན།དགེ་སྦྱོང་གི་ཚུལ་གྱི་འབྲས་བུ་ཡིན་ནོ།།དགེ་སྦྱོང་གི་ཚུལ་ཞེས་བྱ་བ་འདི་ཅི་ཞིག་ཅེ་ན།དགེ་སྦྱོང་ཚུལ་ནི་དྲི་མེད་ལམ།།དགེ་སྦྱོང་གི་ཚུལ་ནི་ཟག་པ་མེད་པའི་ལམ་ཡིན་ནོ།།དེས་ཉོན་མོངས་པ་ཞི་བར་བྱེད་པའི་སྒོ་ནས་དགེ་སྦྱོང་དུ་འགྱུར་aརོ།།དགེ་སྦྱོང་གི་ཚུལ་དེའི་འབྲས་བུ་འདི་དག་ཁོ་ན་མ་ཡིན་གྱི་དེ་ཅི་ཞེ་ན།འབྲས་བུ་འདུས་བྱས་འདུས་མ་བྱས།།དེ་དག་བརྒྱད་ཅུ་རྩ་དགུའོ།།གྲོལ་ལམ་ཟད་པ་རྣམས་དང་བཅས།།མཐོང་བས་སྤང་བར་བྱ་བ་སྤོང་བར་བྱེད་པའི་རྣམ་པར་གྲོལ་བའི་ལམ་བརྒྱད་དང་།བསྒོམ་པས་སྤང་བར་བྱ་བ་སྤོང་བ་རེ་རེ་ཞིང་ཡང་aཉོན་མོངས་པ་རྣམ་པ་དགུ་དགུ་སྤོང་བར་བྱེད་པའི་དེ་སྙེད་ཁོ་ནའི་རྣམ་པར་གྲོལ་བའི་ལམ་དག་ནི་དགེ་སྦྱོང་གི་ཚུལ་གྱི་འབྲས་བུ་འདུས་བྱས་པ་དག་ཡིན་ནོ།།ཉོན་མོངས་པ་
1359. དེ་དག་གི་སྤངས་པ་ནི་འབྲས་བུ་འདུས་མ་བྱས་པ་དག་ཡིན་ནོ།།འོ་ན་སྔར་གྱི་དགེ་སྦྱོང་གི་ཚུལ་གྱི་འབྲས་བུ་བཞི་བཤད་པ་ཇི་ལྟར་ཞེ་ན།དེ་དག་
1360. ལ་ནི་aའགལ་བ་མེད་དེ།གང་གི་ཕྱིར།འབྲས་བུ་བཞི་རྣམ་གཞག་པ་ནི།།རྒྱུ་ལྔ་དག་ནི་སྲིད་ཕྱིར་རོ།།འདི་ལྟ་སྟེ།འབྲས་ལ་སྔོན་ལམ་བཏང་བ་དང་།།གཞན་ཐོབ་པ་དང་ཟད་བསྡོམས་དང་།།ཤེས་པ་བརྒྱད་མཚན་ཐོབ་པ་དང་།།རྣམ་པ་བཅུ་དྲུག་ཐོབ་པའོ།།ལམ་སྔ་མ་བཏང་བ་དང་སྔོན་མེད་པའི་ལམ་ཐོབ་aཔ་ནི་ཞུགས་པ་དང་འབྲས་བུའི་ལམ་བཏང་བ་དང་ཐོབ་པའི་ཕྱིར་རོ།།སྤངས་པ་བསྡོམས་
1361. པ་དང་།ཐམས་ཅད་ཀྱི་བྲལ་བ་གཅིག་གི་ཐོབ་པ་རྙེད་པའི་ཕྱིར་རོ།།ཤེས་པ་བརྒྱད་ཅིག་ཅར་དུ་ཐོབ་པ་ནི་ཆོས་དང་རྗེས་སུ་ཤེས་པ་རྣམ་པ་བཞིའོ།།རྣམ་པ་བཅུ་དྲུག་ཐོབ་པ་ནི་མི་རྟག་
1362. པ་ལ་སོགས་པའི་རྣམ་པ་དག་གོ།།aརྒྱུ་ལྔ་པོ་དེ་དག་ཡིན་ཏེ།གང་དག་གི་
1363. འབྲས་བུ་བཞིར་རྣམ་པར་གཞག་པ་གསུངས་པའོ།།གལ་ཏེ་ཟག་པ་མེད་པའི་ལམ་ཁོ་ན་དགེ་སྦྱོང་གི་ཚུལ་ཡིན་ན་འཇིག་རྟེན་པའི་ལམ་གྱིས་ཐོབ་པའི་འབྲས་བུ་གཉིས་ཇི་ལྟར་དགེ་སྦྱོང་གི་ཚུལ་གྱི་འབྲས་བུར་རུང་ཞེ་ན།འཇིག་རྟེན་པ་ཡིས་ཐོབ་འབྲས་ནི།།བསྲེས་དང་ཟག་aམེད་ཐོབ་འཛིན་ཕྱིར།།དེ་ལ་མཐོང་བའི་ལམ་གྱིས་འབྲས་བུ་སྤངས་པ་ཡང་དེར་བསྲེ་བར་བྱ་སྟེ།ཐམས་ཅད་ཀྱི་ཐོབ་པ་དེའི་འབྲས་བུ་བསྡུས་པ་གཅིག་རྙེད་པའི་ཕྱིར་རོ།།གང་ལན་ཅིག་ཕྱིར་འོང་བའི་འབྲས་བུ་གང་ཞེ་ན།ཀུན་དུ་སྦྱོར་བ་གསུམ་སྤངས་པ་དང་།འདོད་ཆགས་དང་།ཞེ་སྡང་དང་།གཏི་མུག་རྣམས་aབསྲབས་པ་གང་ཡིན་པ་དེ་ཡིན་ནོ།།ཕྱིར་མི་འོང་བའི་འབྲས་བུ་གང་ཞེ་ན།ཀུན་དུ་སྦྱོར་བ་ཐ་མའི་ཆ་དང་མཐུན་པའི་ལྔ་སྤངས་པ་གང་ཡིན་པ་དེ་ཡིན་ནོ་ཞེས་གསུངས་སོ།།ཟག་པ་མེད་པའི་བྲལ་བ་
1364. ཐོབ་པས་ཀྱང་།སྤངས་པ་དེ་འཛིན་པར་ཡང་བྱེད་དེ།དེའི་སྟོབས་ཀྱིས་ཡོངས་སུ་ཉམས་པ་མི་འཆི་བའི་ཕྱིར་aརོ།།འདིའི་ཕྱིར་ཡང་འདི་དགེ་སྦྱོང་གི་འབྲས་བུ་ཉིད་དུ་རིགས་སོ།།དགེ་སྦྱོང་གི་ཚུལ་དུ་བཤད་པ་གང་ཡིན་པ།དེ་ཉིད་ཚངས་ཚུལ་ཚངས་པ་ཡི།།འཁོར་ལོ་ཚངས་པས་བསྐོར་ཕྱིར་རོ།།བཅོམ་ལྡན་འདས་ནི་ཚངས་པའི་ཚུལ་བླ་ན་མེད་པ་དང་ལྡན་པའི་ཕྱིར་ཚངས་པ་ཡིན་ཏེ།འཁོར་ལོ་འདི་aནི་དེའི་ཡིན་པས་ན་ཚངས་པའི་སྟེ།དེས་བསྐོར་བའི་ཕྱིར་རོ།།ཆོས་ཀྱི་འཁོར་ལོ་མཐོང་བའི་ལམ་རྒྱུ་བས་ན་འཁོར་ལོའོ།།དེ་དང་ཆོས་མཐུན་པའི་ཕྱིར་མཐོང་བའི་ལམ་ནི་ཆོས་ཀྱི་འཁོར་ལོ་ཡིན་ནོ།།འདིའི་ཆོས་མཐུན་པ་ཇི་ལྟ་བུ་ཞེ་ན།མྱུར་བར་འགྲོ་སོགས་
1365. རྩིབས་སོགས་ཕྱིར།།མྱུར་དུ་
1366. འགྲོ་བའི་ཕྱིར་དང་།aའདོར་བ་དང་འཇུག་པའི་ཕྱིར་དང་།
1367. མ་རྒྱལ་བ་ལས་རྒྱལ་བར་བྱེད་པའི་ཕྱིར་དང་།རྒྱལ་བ་རྣལ་དུ་འགོད་པའི་ཕྱིར་དང་།འཕར་བ་དང་འབབ་པའི་ཕྱིར་ཏེ།མྱུར་བར་འགྲོ་བ་ལ་སོགས་པ་ནི་དེ་ལྟ་བུ་ཡིན་ནོ།།རྩིབས་ལ་སོགས་པ་དང་ཆོས་མཐུན་པའི་ཕྱིར་འཁོར་ལོ་ཞེས་བྱ་སྟེ།ཡང་དག་པའི་ལྟ་བ་དང་།རྟོག་པ་aདང་།རྩོལ་བ་དང་།དྲན་པ་ནི་རྩིབས་ལྟ་བུ་ཡིན་ནོ།།ཡང་དག་པའི་ངག་དང་།ལས་ཀྱི་མཐའ་དང་།འཚོ་བ་རྣམས་ནི་ལྟེ་བ་ལྟ་བུ་ཡིན་ནོ།།ཏིང་ངེ་འཛིན་ནི་མུ་ཁྱུད་ལྟ་བུ་ཡིན་ནོ།།ཡང་ཁམས་གང་དུ་དགེ་སྦྱོང་གི་ཚུལ་གྱི་
1368. འབྲས་བུ་ཐོབ་ཅེ་ན།འདོད་པར་གསུམ་ཐོབ།གསུམ་པོ་ནི་འདོད་པའི་ཁམས་
1369. ཁོ་ནར་འཐོབ་
1370. aཔོ།།ཐ་མ་ནི་གསུམ་དུའོ།།དགྲ་བཅོམ་པ་ཉིད་ནི་ཁམས་གསུམ་དུ་འཐོབ་བོ།།རེ་ཞིག་འབྲས་བུ་གཉིས་ནི་འདོད་ཆགས་དང་མ་བྲལ་བས་
1371. ཐོབ་པར་བྱ་བ་ཡིན་པའི་ཕྱིར་གོང་མར་མི་ཐོབ་པར་ཡང་རིགས་པ་
1372. ན་གསུམ་པ་གོ་
1373. ཅིའི་ཕྱིར་མི་འཐོབ་
1374. ཅེ་ན།གོང་ན་མཐོང་ལམ་མེད།འདོད་པའི་ཁམས་ལས་གོང་ན་ནི་aམཐོང་བའི་ལམ་མེད་ལ།དེ་མེད་པར་ཡང་འདོད་ཆགས་དང་བྲལ་བའི་ཕྱིར་ཕྱིར་མི་འོང་བའི་འབྲས་བུ་ཐོབ་པ་མེད་པས་ཞེས་བྱ་བ་འདི་རེ་ཞིག་རིགས་པ་ཡིན་ནོ།།མི་སྐྱོ་ལུང་ལས་འདིར་རྩོམ་ཞིང་།དེར་མཐར་ཕྱིན་ཞེས་འབྱུང་ཕྱིར་རོ།།གཟུགས་ན་སྤྱོད་པའི་སོ་སོའི་སྐྱེ་བོ་རྣམས་ནི་སྙོམས་པར་འཇུག་པའི་བདེ་བ་ལ་ཆགས་aཔའི་ཕྱིར་དང་།ཀུན་དུ་མི་སྐྱོ་བའི་ཕྱིར་རོ།།ཕྱིར་མི་འོང་བ་
1375. ལྔ་ནི་འདི་
1376. རྩོམ་པ་ནི་ལམ་རྩོམ་པ་སྟེ་དེར་མཐར་ཕྱིན་པར་འགྱུར་རོ།།དེ་བས་ན་དེ་ལ་ཕྱིར་མི་འོང་བའི་འབྲས་བུ་མེད་དེ
1377. །།འདི་སྐད་དུ།གལ་ཏེ་མི་གཡོའི་ཟད་ཤེས་ལས།།མི་སྐྱེའི་བློ་གྲོས་ཞེས་བཤད་དེ།།ཅི་དགྲ་བཅོམ་པ་ལ་ཡང་དབྱེ་བ་ཡོད་དམ་ཞེ་ན།སྨྲས་aཔ།ཡོད་དེ།དགྲ་བཅོམ་དྲུག་འདོད།།ཡོངས་སུ་ཉམས་པའི་ཆོས་ཅན་དང་།།འཆི་བར་སེམས་པའི་ཆོས་ཅན་དང་།།རྗེས་སུ་བསྲུང་བའི་ཆོས་ཅན་དང་།།གནས་པ་ལས་མི་བསྐྱོད་པ་དང་།།རྟོགས་པའི་སྐལ་བ་ཅན་དང་།མི་གཡོ་བའི་ཆོས་ཅན་ནོ།།དེ་དག་ལས།ལྔ་ནི་དད་པའི་མོས་ལས་སྐྱེས།།མི་གཡོ་aབའི་ཆོས་ཅན་མ་གཏོགས་པའོ།།དེ་དག་རྣམ་
1378. གྲོལ་དུས་དང་སྦྱོར།།ལྔ་པོ་དེ་དག་གི་རྣམ་པར་གྲོལ་བ་ནི་དུས་དང་སྦྱོར་བས་ཕངས་པ་ཡིན་པར་རིག་པར་བྱ་སྟེ།རྟག་ཏུ་རྗེས་སུ་སྲུང་བའི་ཕྱིར་རོ།།མི་གཡོའི་ཆོས་ཅན་མི་གཡོ་བ།།ཡོངས་སུ་ཉམས་པའི་སྒོ་ནས་གཡོ་བར་མི་ནུས་པའི་ཕྱིར་རོ།།དེའི་
1379. ཕྱིར་དེ་དུས་aམི་སྦྱོར་གྲོལ།།དེ་ཉིད་ཀྱི་ཕྱིར་དེ་ནི་དུས་དང་མི་སྦྱོར་བར་རྣམ་པར་གྲོལ་བ་ཞེས་བྱ་སྟེ།ཡོངས་སུ་ཉམས་པ་མི་སྲིད་པའི་ཕྱིར་རོ།།དེ་ནི་མཐོང་ཐོབ་རྒྱུ་ལས་བྱུང་།།མི་གཡོ་བའི་ཆོས་ཅན་དེ་ནི་མཐོང་བས་ཐོབ་པ་སྔོན་དུ་འགྲོ་བ་ཡིན་པར་རིག་པར་བྱ་སྟེ།ཅི་དགྲ་བཅོམ་པ་འདི་དག་དང་པོ་ཁོ་ན་ནས་དེ་དག་གི་རིགས་ཅན་aཞིག་
1380. ཡིན་ནམ།འོན་ཏེ་ཕྱིས་ཡིན་ཞེ་ན།ཁ་ཅིག་དང་པོ་ནས་དེའི་རིགས།ཁ་ཅིག་སྦྱངས་པ་ལས་གྱུར་ཏོ།།ཁ་ཅིག་ནི་དང་པོ་ཉིད་ནས་ཡོངས་སུ་ཉམས་པའི་ཆོས་ཅན་གྱི་རིགས་ཅན་ཡིན་ལ།ཁ་ཅིག་ནི་ཡོངས་སུ་ཉམས་པའི་ཆོས་ཅན་དུ་གྱུར་པ་ལས་དབང་པོ་རྣམས་སྦྱངས་པས་འཆི་བར་སེམས་པའི་ཆོས་ཅན་aདུ་གྱུར་པ་ཡིན་ཏེ།མི་གཡོ་བའི་ཆོས་ཅན་གྱི་བར་དུ་ཡང་དེ་དང་འདྲའོ།།དེ་ལ་ཡོངས་སུ་ཉམས་པའི་ཆོས་ཅན་ནི་ཡོངས་སུ་ཉམས་པར་འགྱུར་བའི་སྐལ་བ་དང་ལྡན་གྱི་འཆི་བར་སེམས་པའི་ཆོས་ཅན་ལ་སོགས་པ་ནི་མ་ཡིན་པ་གང་ཡིན་པའོ།།འཆི་བར་སེམས་པའི་ཆོས་ཅན་ནི་འཆི་བར་སེམས་པར་གྱུར་བའི་སྐལ་བ་aཅན་གང་ཡིན་པའོ།།རྗེས་སུ་སྲུང་བའི་ཆོས་ཅན་ནི་རྗེས་སུ་སྲུང་བའི་སྐལ་བ་ཅན་གང་ཡིན་པའོ།།གནས་པ་ལས་མི་བསྐྱོད་
1381. པ་ནི་ཡོངས་སུ་ཉམས་པར་འགྱུར་བའི་རྐྱེན་སྟོབས་དང་ལྡན་པ་མེད་ན་རྗེས་སུ་མ་བསྲུངས་ཀྱང་གནས་པར་འགྱུར་བའི་སྐལ་བ་ཅན་ཡིན་ཞིང་ཉམས་པར་མི་འགྱུར་བ་དང་།མངོན་པར་བརྩོན་པ་མེད་ན་འཕེལ་བར་aཡང་མི་འགྱུར་བའི་སྐལ་བ་ཅན་གང་ཡིན་པའོ།།རྟོགས་པའི་སྐལ་བ་ཅན་ནི་མི་གཡོ་བ་
1382. རྟོགས་པར་འགྱུར་བའི་སྐལ་བ་ཅན་གང་ཡིན་པའོ།།མི་གཡོ་བའི་ཆོས་ཅན་ནི་ཡོངས་སུ་ཉམས་པར་མི་འགྱུར་བའི་སྐལ་བ་ཅན་གང་ཡིན་པའོ།།འདི་དག་གང་ཞིག་
1383. གང་ལས་ཡོངས་སུ་ཉམས་ཤེ་ན།བཞི་ནི་རིགས་ལས་ལྔ་འབྲས་aལས།།ཉམས་འགྱུར།འཆི་བར་སེམས་པའི་ཆོས་ཅན་ལ་སོགས་པ་བཞི་ནི་རིགས་ལས་ཡོངས་སུ་ཉམས་པར་འགྱུར་རོ།།ལྔ་ནི་འབྲས་བུ་ལས་སོ།།དེ་དག་ཀྱང་།དང་པོ་ལས་མ་ཡིན།གང་གི་རིགས་དང་པོ་གང་ཡིན་པ་དང་།གང་གི་འབྲས་བུ་དང་པོ་གང་ཡིན་པ་དེ་ལས་aཡོངས་སུ་ཉམས་པར་མི་འགྱུར་རོ།།ཅི་དགྲ་བཅོམ་པ་དེ་དག་ཁོ་ན་རིགས་དྲུག་དང་ལྡན་ནམ།འོན་ཏེ་གཞན་དག་ཀྱང་ཞེ་ན།སློབ་དང་འཕགས་མིན་རིགས་དྲུག་ལྡན།།སློབ་པ་དང་།སོ་སོའི་སྐྱེ་བོ་རྣམས་ཀྱང་རིགས་དྲུག་དང་ལྡན་ནོ།།གཞན་ཡང་།མཐོང་བ་ལ་ནི་འཕོ་བ་མེད།།མཐོང་བའི་ལམ་ལས་གཞན་aཔ་ལ་དབང་པོ་འཕོ་བ་ཡོད་དོ།།དེ་ཡང་།ཐོབ་དང་མ་ཐོབ་ཉེར་སྤྱད་ལས།།ཡོངས་ཉམས་རྣམ་པ་གསུམ་ཤེས་
1384. བྱ།།གལ་ཏེ་ཡོན་ཏན་ཐོབ་པ་ལས་ཡོངས་སུ་ཉམས་ན་ཐོབ་པ་ལས་ཡོངས་སུ་ཉམས་པ་ཡིན་ནོ།།གལ་ཏེ་ཡོན་ཏན་ཐོབ་པར་བྱ་བ་མ་ཐོབ་ན་མ་ཐོབ་པ་ལས་ཡོངས་སུ་ཉམས་པའོ།།གལ་ཏེ་ཡོན་ཏན་aཐོབ་པ་མངོན་སུམ་དུ་མི་བྱེད་ན་ཉེ་བར་སྤྱད་པ་ལས་ཡོངས་སུ་ཉམས་པའོ།།ཡོངས་སུ་ཉམས་པ་འདི་རྣམས་ལས་ནི།སྟོན་
1385. ལ་ཐ་མ་མི་གཡོ་ལ།།བར་མ་འང་
1386. གཞན་ལ་རྣམ་གསུམ་མོ།།བཅོམ་ལྡན་འདས་ལ་ནི་ཉེ་བར་སྤྱད་པ་ལས་ཡོངས་སུ་ཉམས་པ་ཁོ་ན་མངའི་གཞན་ནི་
1387. མི་མངའོ།།མི་གཡོ་བའི་ཆོས་ཅན་ལ་ནི་དེ་དང་aམ་ཐོབ་པ་ལས་
1388. ཡོངས་སུ་ཉམས་པ་ཡང་ཡོད་དོ།།གང་ཟག་ཁྱད་པར་ཅན་གྱི་ཆོས་མ་ཐོབ་པའི་ཕྱིར་རོ།།དགྲ་བཅོམ་པ་གཞན་ལ་ནི་ཐོབ་པ་ལས་ཡོངས་སུ་ཉམས་པ་ཡང་
1389. ཡོད་དོ།།ཡང་གང་ཞིག་དགྲ་བཅོམ་པའི་འབྲས་བུ་ལས་ཡོངས་སུ་ཉམས་ན།ཅི་དེ་ཡང་སྐྱེ་འམ་ཞེ་ན།དེ་ལྟ་བུ་ནི་མེད་དེ།འདི་ལྟར།འབྲས་aལས་ཉམས་པ་
1390. འཆི་བ་མེད།།འབྲས་བུ་
1391. ལས་ཡོངས་སུ་ཉམས་པ་ནི་འགའ་ཡང་འཆི་བ་མེད་དེ།འབྲས་བུ་གང་ཞིག་ལས་ཡོངས་སུ་ཉམས་པ་ནི་འབྲས་བུ་དེ་ལ་གནས་པས།བྱ་བ་མ་ཡིན་དེ་མི་བྱེད།།ཡོངས་སུ་ཉམས་ཀྱང་འབྲས་བུ་དེ་དང་འགལ་བའི་བྱ་བ་མི་བྱེད་དོ།།ཡང་དབང་པོ་རྣམས་འཕོ་བ་ལ་བར་ཆད་མེད་པ་aདང་།རྣམ་པར་གྲོལ་བའི་ལམ་དུ་དག་སྐྱེ་ཞེ་ན།མི་གཡོ་རྣམ་གྲོལ་བར་ཆད་མེད།།ལམ་དགུའོ་ཤིན་ཏུ་བསྟེན་ཕྱིར་རོ།།རྟོགས་པའི་སྐལ་བ་ཅན་ཞིག་མི་གཡོ་བའི་རིགས་ཅན་རྟོགས་པར་བྱེད་པ་ན་བར་ཆད་མེད་པའི་ལམ་དགུ་དང་།རྣམ་པར་གྲོལ་བའི་ལམ་དགུ་སྐྱེ་སྟེ།དགྲ་བཅོམ་པ་ཉིད་ཐོབ་པ་བཞིན་ནོ།།དེ་ལ་དབང་aཔོ་རྟུལ་པོའི་རིགས་དེ་ཤིན་ཏུ་གོམས་པར་བྱས་པའི་ཡིན་པས་འབད་པ་
1392. ཆུང་ངུས་བཟློག་པར་མི་ནུས་ཏེ།སློབ་པ་དང་མི་སློབ་པའི་ལམ་དག་གིས་བརྟན་པོར་བྱས་པའི་ཕྱིར་རོ།།མཐོང་བས་ཐོབ་ལ་རེ་རེའོ།།མཐོང་བས་ཐོབ་པ་རྟོགས་པར་བྱེད་ན་བར་ཆད་མེད་པ་དང་རྣམ་པར་གྲོལ་བའི་ལམ་རེ་རེ་སྐྱེའོ།།བར་ཆད་མེད་པ་དང་
1393. རྣམ་པར་གྲོལ་བའི་aལམ་དེ་དག་ནི།ཟག་མེད།འཕགས་པ་རྣམས་ཀྱི་དབང་པོ་ཟག་པ་དང་བཅས་པའི་ལམ་གྱིས་འཕོ་བ་མེད་དོ།།དབང་པོ་རྣམས་གང་དུ་འཕེལ་ཞེ་ན།མའི་ནང་དུ་འཕེལ།མི་རྣམས་ཀྱི་ནང་དུ་དབང་པོ་འཕོའོ།།ཡང་གང་ཞིག་ས་གང་ལ་བརྟེན་ན་དབང་པོ་རྣམས་འཕོ་བར་བྱེད་ཅེ་ན།མི་སློབ་ས་དགུ་ལ་བརྟེན་ཏེ།།མི་aལྕོགས་པ་མེད་པ་དང་།བསམ་གཏན་ཁྱད་པར་ཅན་དང་།བསམ་གཏན་བཞི་དང་།གཟུགས་མེད་པ་གསུམ་ལའོ།།སློབ་པ་དྲུག་ལ།གཟུགས་མེད་པ་གསུམ་མ་གཏོགས་སོ།།ཅིའི་ཕྱིར་ཞེ་ན།གང་གི་ཕྱིར།འཕེལ་བ་འབྲས་བུ་ཁྱད་པར་ཅན།།བཏང་སྟེ་འབྲས་བུ་ཐོབ་པར་འགྱུར།།དབང་པོ་aརྣམས་འཕོ་བ་ན་དབང་པོ་རྟུལ་པོའི་ལམ་གྱི་
1394. འབྲས་བུ་ཁྱད་པར་ཅན་བཏང་སྟེ།དབང་པོ་རྣོན་པོའི་ལམ་གྱི་རིགས་ཀྱི་འབྲས་བུ་ཐོབ་པར་འགྱུར་ན།ཕྱིར་མི་འོང་བའི་འབྲས་བུ་གཟུགས་མེད་པས་བསྡུས་པ་ནི་མེད་དོ་ཞེས་བྱ་བ་འདི་ནི་གཏན་ཚིགས་ཡིན་ནོ།།དགྲ་བཅོམ་པ་འདི་དག་ཐམས་ཅད་ལ་དབང་པོའི་བྱེ་བྲག་གིས་དགུ་ཁོ་ན་aཡིན་ཏེ།ཇི་ལྟར་བྱས་ནས་ཤེ་ན།སངས་རྒྱས་གཉིས་དང་ཉན་ཐོས་བདུན།།དེ་དགུ་དབང་པོ་རྣམ་དགུ་ཅན།།དེ་ལ་ཉན་ཐོས་བདུན་ནི་ཡོངས་སུ་ཉམས་པའི་ཆོས་ཅན་ལ་སོགས་པ་ལྔ་དང་།མི་གཡོ་བའི་ཆོས་ཅན་རྣམ་པ་གཉིས་ཏེ།སྦྱངས་པ་ལས་གྱུར་པ་དང་།དང་པོ་ནས་དེའི་རིགས་ཅན་ཡིན་ནོ།།མི་གཡོ་aབའི་བྱེ་བྲག་ཁོ་ན་རང་སངས་རྒྱས་དང་།སངས་རྒྱས་སོ།།དེ་ལྟ་ན་དེ་དག་ནི་ཆུང་ངུའི་ཆུང་ངུ་ལ་སོགས་པ་རྣམས་
1395. དབང་པོ་
1396. དགུའི་བྱེ་བྲག་གིས་གང་ཟག་དགུ་ཡིན་ནོ།།སློབ་པ་དང་མི་སློབ་པ་བསྡུས་པའི་ཕྱིར་ཡང་འཕགས་པའི་གང་ཟག་རྣམས་ནི་ཐམས་ཅད་དུ་བདུན་ཡིན་ཏེ།དད་པས་རྗེས་སུ་འབྲང་བ་དང་།ཆོས་ཀྱི་རྗེས་སུ་aའབྲང་བ་དང་།དད་པས་མོས་པ་དང་མཐོང་བས་ཐོབ་པ་དང་།ལུས་ཀྱིས་མངོན་སུམ་དུ་བྱེད་པ་དང་།ཤེས་རབ་ཀྱིས་རྣམ་པར་གྲོལ་བ་དང་།གཉིས་ཀའི་ཆ་ལས་རྣམ་པར་གྲོལ་བའོ།།གང་ཟག་བདུན་པོ།།དེ་དག་ཀྱང་།སྦྱོར་བ་དང་།དབང་པོ་སྙོམས་འཇུག་རྣམ་གྲོལ་དང་།།གཉིས་ཀ་བྱས་པའོ།།སྦྱོར་aབ་ལས་ནི་དད་པ་དང་།ཆོས་ཀྱི་རྗེས་སུ་འབྲང་བ་དག་སྟེ།དང་པོ་ཉིད་ནས་གཞན་གྱི་དྲིང་འཇོག་པ་དང་།ཆོས་ཀྱི་
1397. རྗེས་སུ་འབྲང་བ་དག་གིས་དོན་རྣམས་ལ་སྦྱོར་བའི་ཕྱིར་རོ།།དབང་པོ་ལས་ནི་དད་པས་མོས་པ་དང་།མཐོང་བས་ཐོབ་པ་དག་
1398. སྟེ།དབང་པོ་རྟུལ་པོ་དང་རྣོན་པོ་ཡིན་པའི་ཕྱིར་རོ།།aསྙོམས་པར་འཇུག་པ་ལས་ནི་ལུས་ཀྱིས་མངོན་དུ་བྱེད་པ་སྟེ།།འགོག་པའི་སྙོམས་པར་འཇུག་པ་མངོན་དུ་བྱེད་པའི་ཕྱིར་རོ།།རྣམ་པར་གྲོལ་བ་ལས་ནི་ཤེས་རབ་ཀྱིས་རྣམ་པར་གྲོལ་བའོ།།སྙོམས་པར་འཇུག་པ་
1399. རྣམ་པར་གྲོལ་བ་ལས་ནི་གཉིས་ཀའི་ཆ་ལས་རྣམ་པར་གྲོལ་བའོ།།མིང་གི་
1400. སྒོ་ནས་ནི་གང་aཟག་དེ་བདུན་ཡིན་ནོ།།དེ་དག་དྲུག།རྫས་སུ་ནི་དེ་དག་དྲུག་ཡིན་ནོ།།འདི་ལྟར་ལམ་གསུམ་ལ་གཉིས་གཉིས།།མཐོང་བ་དང་བསྒོམ་པའི་ལམ་གྱི་སྔར་བཤད་པ་བཞིའོ།།མི་སློབ་པའི་ལམ་ལ་ནི་དུས་དང་སྦྱོར་བ་དང་།དུས་དང་མི་སྦྱོར་བས་རྣམ་པར་གྲོལ་བའོ།།གཉིས་ཀའི་ཆ་ལས་རྣམ་པར་གྲོལ་aབ་ཞེས་བྱ་བ་ནི་གང་ཤེས་རབ་ཀྱིས་རྣམ་པར་གྲོལ་བ་ནི་གང་ཞེ་ན།འགོག་ཐོབ་གཉིས་ཀ་ལས་རྣམ་གྲོལ།།གང་འགོག་པའི་སྙོམས་པར་འཇུག་པ་ཐོབ་པ་དེ་ནི་གཉིས་ཀའི་ཆ་ལས་རྣམ་པར་གྲོལ་བ་ཡིན་ཏེ།ཉོན་མོངས་པ་དང་།རྣམ་པར་ཐར་པའི་སྒྲིབ་པ་ལས་རྣམ་པར་གྲོལ་བའི་ཕྱིར་རོ།།ཤེས་རབ་ཀྱིས་ནི་ཅིག་
1401. aཤོས་སོ།།ཤེས་རབ་ཀྱི་སྟོབས་ཀྱིས་ཉོན་མོངས་པའི་སྒྲིབ་པ་འབའ་ཞིག་ལས་རྣམ་པར་གྲོལ་བའི་ཕྱིར་རོ།།ཇི་ཙམ་གྱིས་སློབ་པ་དང་མི་སློབ་པ་ཡོངས་སུ་རྫོགས་ཤེ་ན།སྙོམས་འཇུག་དབང་པོ་འབྲས་རྣམས་ཀྱི།།སློབ་པ་ཡོངས་རྫོགས་ཤེས་
1402. བྱའོ།།སྙོམས་པར་འཇུག་པ་ལས་ནི་འགོག་པ་ལ་སྙོམས་པར་ཞུགས་པ་aཐོབ་པ་གང་ཡིན་པའོ།།དབང་པོ་ལས་ནི་མཐོང་བས་ཐོབ་པའོ།།འབྲས་བུ་ལས་ནི་ཕྱིར་མི་འོང་བའོ།།དེ་ལྟར་ན་སློབ་པ་ཡོངས་སུ་རྫོགས་པ་ཡིན་ནོ།།གཉིས་ཀྱིས་མི་སློབ་ཡོངས་སུ་རྫོགས།།དབང་པོ་དང་སྙོམས་པར་འཇུག་པ་དག་ལས་སོ།།ལམ་དེ་ཡང་རྣམ་པ་མང་པོ་ཞིག་ཡིན་ཏེ།མདོར་ན་ལམ་ནི་རྣམ་བཞི་སྟེ།།ཁྱད་aཔར་ཅན་དང་རྣམ་གྲོལ་དང་།།བར་ཆད་མེད་དང་སྦྱོར་ཞེས་བྱ།།སྦྱོར་བའི་ལམ་ནི་གང་གི་མཇུག་ཐོགས་སུ་བར་ཆད་མེད་པའི་ལམ་སྐྱེ་བའོ།།བར་ཆད་མེད་པའི་ལམ་ནི་གང་གིས་སྒྲིབ་པ་རབ་ཏུ་སྤོང་བའོ།།རྣམ་པར་གྲོལ་བའི་ལམ་ནི་དེས་སྤོང་
1403. བར་བྱ་བའི་སྒྲིབ་པ་ལས་ངེས་པར་གྲོལ་
1404. བ་དང་པོ་ཉིད་དུ་སྐྱེ་བ་གང་ཡིན་པའོ།།ཁྱད་aཔར་ཅན་གྱི་ལམ་ནི་དེ་ལས་གཞན་པའི་ལམ་མོ།།ཡང་ལམ་ཉིད་མྱ་ངན་ལས་འདས་པ་སྒྲུབ་པར་བྱེད་པའི་ཕྱིར་སྒྲུབ་པ་ཞེས་གསུངས་སོ།།སྒྲུབ་པ་བཞི་ཞེས་གསུངས་པ་དེ་ལ།བསམ་གཏན་དག་གི་ལམ་རྣམས་སླ།།ཡན་ལག་གིས་ཡོངས་སུ་ཟིན་པ་དང་།ཞི་གནས་དང་ལྷག་མཐོང་མཉམ་པ་དག་གིས་aའབད་མི་དགོས་པར་རང་གི་ངང་གིས་འབྱུང་བའི་ཕྱིར་རོ།།ས་གཞན་དག་གི་དཀའ་བ་ཡིན།།མི་ལྕོགས་པ་མེད་པ་ལ་སོགས་པ་རྣམས་ལ་བསྒྲུབ་པར་དཀའ་བ་ནི་དེ་ལས་བཟློག་པའོ།།སྒྲུབ་པ་
1405. དེ་ཡང་རྣམ་པ་གཉིས་ཏེ།བློ་རྟུལ་མངོན་ཤེས་བུལ་བ་སྟེ།།ཅིག་ཤོས་ཀྱིས་ནི་མངོན་ཤེས་མྱུར།།དབང་aཔོ་རྟུལ་པོ་ནི་སྒྲུབ་པར་སླ་བའམ་དཀའ་ཡང་རུང་སྟེ།མངོན་པར་ཤེས་པ་བུལ་བ་ཡིན་ནོ།།དབང་པོ་རྣོན་པོ་ནི་མངོན་པར་ཤེས་པ་མྱུར་བ་ཡིན་ནོ།།དེ་ལྟར་ན་སྒྲུབ་པའི་གཞི་ཡིན་ནོ།།ཡང་ལམ་དེ་ཉིད་བྱང་ཆུབ་ཀྱི་ཕྱོགས་དང་མཐུན་པ་སུམ་ཅུ་རྩ་བདུན་དུ་གསུངས་ཏེ།དེ་ལ་ཟད་དང་མི་སྐྱེ་ཤེས་པ་ནི།།བྱང་aཆུབ།ཟད་པ་དང་མི་སྐྱེ་བ་ཤེས་པ་ནི་གང་ཟག་གི་
1406. བྱེ་བྲག་གིས་རྣམ་པ་གསུམ་མོ།།དེ་དང་མཐུན་ཉིད་ཕྱིར།སུམ་ཅུ་རྩ་བདུན་དེའི་ཕྱོགས་མཐུན།བྱང་ཆུབ་དང་མཐུན་པའི་ཕྱིར།མིང་གི་
1407. སྒོ་ནས།བྱང་ཆུབ་ཀྱི་ཕྱོགས་དང་མཐུན་པ་སུམ་ཅུ་རྩ་བདུན་ཞེས་བྱའོ།།རྫས་སུ་བཅུ
1408. །བྱང་ཆུབ་ཀྱི་ཕྱོགས་དང་མཐུན་aཔ་ཐམས་ཅད་ནི་རྫས་བཅུ་པོ་འདི་ལྟ་སྟེ།དད་དང་བརྩོན་འགྲུས་དྲན་པ་དང་།།ཤེས་རབ་ཏིང་འཛིན་བཏང་སྙོམས་དགའ།།རྟོག་དང་ཚུལ་ཁྲིམས་ཤིན་ཏུ་སྦྱངས།།དེ་ལྟར་དེ་དག་ནི་རྫས་བཅུའོ།།ཇི་ལྟར་བྱས་ནས་ཤེ་ན།དྲན་པ་ཉེར་གཞག་ཤེས་རབ་སྟེ།།བརྩོན་འགྲུས་ཡང་དག་འཇོག་ཅེས་བྱ།།རྫུ་འཕྲུལ་aརྐང་པ་ཏིང་འཛིན་ཏོ།།དྲན་པ་ཉེ་བར་གཞག་པ་དང་།ཡང་དག་པར་རབ་ཏུ་སྤོང་བ་དང་།རྫུ་འཕྲུལ་གྱི་རྐང་པ་རྣམས་ནི་ཤེས་རབ་དང་།བརྩོན་འགྲུས་དང་།ཏིང་ངེ་འཛིན་གྱི་རང་བཞིན་དག་ཡིན་ནོ།།དེའི་ཕྱིར་རེ་ཞིག་དབང་པོ་དང་སྟོབས་ནི་མིང་གིས་སྨོས་ལ།དད་པ་དང་།བརྩོན་འགྲུས་དང་།དྲན་པ་aདང་།ཏིང་ངེ་འཛིན་དང་།ཤེས་རབ་ཀྱི་
1409. རྫས་ལྔ་ཡིན་ཏེ།དྲན་པ་ཉེ་བར་གཞག་པ་རྣམས་དང་།ཆོས་རྣམ་པར་འབྱེད་པ་ཡང་དག་བྱང་ཆུབ་ཀྱི་ཡན་ལག་དང་།ཡང་དག་པའི་ལྟ་བ་ནི་ཤེས་རབ་ཁོ་ན་ཡིན་ནོ།།ཡང་དག་པར་རབ་ཏུ་སྤོང་བ་རྣམས་དང་།བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་དང་།ཡང་aདག་པའི་རྩོལ་བ་ནི་བརྩོན་འགྲུས་ཁོ་ན་ཡིན་ནོ།།རྫུ་འཕྲུལ་གྱི་རྐང་པ་རྣམས་དང་།ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་དང་།ཡང་དག་པའི་ཏིང་ངེ་འཛིན་ནི་ཏིང་ངེ་འཛིན་ཁོ་ན་ཡིན་ནོ།།དྲན་པ་ཡང་དག་བྱང་ཆུབ་ཀྱི་ཡན་ལག་དང་།ཡང་དག་པའི་དྲན་པ་ནི་དྲན་པ་ཁོ་ན་ཡིན་ནོ།།ཅི་ཞིག་aལུས་ཤེ་ན།དགའ་བ་དང་།ཤིན་ཏུ་སྦྱངས་པ་དང་།བཏང་སྙོམས་ཡང་དག་བྱང་ཆུབ་ཀྱི་ཡན་ལག་དང་།ཡང་དག་པའི་རྟོག་པ་དང་།ཡང་དག་པའི་ངག་དང་།ཡང་དག་པའི་ལས་ཀྱི་མཐའ་དང་།ཡང་དག་པའི་འཚོ་བ་རྣམས་ནི་ཚུལ་ཁྲིམས་ཀྱི་ཡན་ལག་སྟེ།དེ་ལྟར་ན་བཅུ་ཡིན་ནོ།།འདི་སྐད་དུ།དྲན་པ་aཉེ་བར་གཞག་པ་ལ་སོགས་པ་ནི་ཤེས་རབ་དང་བརྩོན་འགྲུས་དང་ཏིང་ངེ་འཛིན་གྱི་རང་བཞིན་དག་ཡིན་ནོ་ཞེས་གང་བཤད་པ་དེས་
1410. ནི།གཙོ་བོ་སྨོས་པས།ཡིན་པར་རིག་པར་བྱའི།དེ་དག་ནི།སྦྱོར་བྱུང་ཡོན་ཏན་ཀུན་ཀྱང་ཡིན།།གཙོ་བོ་སྨོས་པས་དེ་སྐད་བཤད་ཀྱི།དྲན་པ་ཉེ་བར་གཞག་པ་ལ་སོགས་པ་ནི་སྦྱོར་བ་ལས་བྱུང་aབའི་ཡོན་ཏན་ཐམས་ཅད་ཀྱང་ཡིན་ནོ།།གནས་སྐབས་གང་དུ་བྱང་ཆུབ་ཀྱི་ཕྱོགས་དང་མཐུན་པ་གང་ཞིག་རབ་ཏུ་འབྱེད་ཅེ་ན།སྡེ་ཚན་བདུན་ནི་གོ་རིམས་བཞིན།།ལས་ནི་དང་
1411. པོ་པ་དག་དང་།།ངེས་འབྱེད་ཆ་མཐུན་རྣམས་དང་ནི།།བསྒོམ་དང་མཐོང་ལ་རབ་ཏུ་ཕྱེ།།ལས་དང་པོ་པའི་གནས་སྐབས་སུ་ནི་ལུས་ལ་སོགས་པ་aཉེ་བར་བརྟག་
1412. པའི་ཕྱིར་དྲན་པ་ཉེ་བར་གཞག་པ་རྣམས་སོ།།ཁྱད་པར་ཐོབ་པས་བརྩོན་འགྲུས་ཡང་དག་པར་སྤེལ་བའི་ཕྱིར་དྲོ་བར་འགྱུར་བ་
1413. དག་ལ་ནི་ཡང་དག་པར་རབ་ཏུ་འཇོག་པ་རྣམས་སོ།།ཡོངས་སུ་ཉམས་པར་མི་འགྱུར་བའི་དགེ་བའི་རྩ་བ་ལ་འཇུག་པའི་ཕྱིར་རྩེ་མོ་དག་ལ་ནི།རྫུ་འཕྲུལ་གྱི་རྐང་པ་རྣམས་སོ།།ཡང་ཡོངས་སུ་aཉམས་པར་མི་འགྱུར་བའི་སྒོ་ནས་དབང་
1414. ཐོབ་པའི་ཕྱིར་བརྗོད་བཟོད་པ་དག་ལ་ནི་དབང་པོ་རྣམས་སོ།།ཉོན་མོངས་པ་རྣམས་ཀྱིས་མི་བརྫི་
1415. བའི་ཕྱིར་ཆོས་མཆོག་དག་ལ་ནི་སྟོབས་རྣམས་སོ།།བྱང་ཆུབ་དང་ཉེ་བའི་ཕྱིར་བསྒོམ་པའི་ལམ་ལ་ནི་བྱང་ཆུབ་ཀྱི་ཡན་ལག་རྣམས་སོ།།འགྲོ་བས་རབ་ཏུ་ཕྱེ་བའི་ཕྱིར་མཐོང་བའི་ལམ་ལ་ནི་ལམ་གྱི་ཡན་ལག་aརྣམས་ཏེ།དེ་ནི་མྱུར་བར་འགྲོ་བ་ཡིན་པའི་ཕྱིར་རོ།།བྱང་ཆུབ་ཀྱི་ཕྱོགས་དང་མཐུན་པ་དུ་ཞིག་ནི་ཟག་པ་དང་བཅས་པ་ཡིན།དུ་ཞིག་ནི་ཟག་པ་མེད་པ་ཡིན་ཞེས་བྱ་བ་འདི་བརྗོད་པར་བྱ་སྟེ།བྱང་ཆུབ་ཡན་ལག་ལམ་ཡན་ལག།ཟག་པ་མེད།དེ་གཉིས་ནི་བསྒོམ་པ་དང་མཐོང་བའི་ལམ་ལ་རྣམ་པར་གཞག་པ་ཡིན་པའི་ཕྱིར་རོ།།aགཞན་རྣམས་
1416. གཉིས་སོ།།བྱང་ཆུབ་ཀྱི་ཕྱོགས་དང་མཐུན་པ་གཞན་དག་ནི་ཟག་པ་དང་བཅས་པ་དང་།ཟག་པ་མེད་པ་དག་ཡིན་ནོ།།ས་གང་ན་བྱང་ཆུབ་ཀྱི་ཕྱོགས་དང་མཐུན་པ་དུ་ཞིག་ཡོད་ཅེ་ན།བསམ་གཏན་དང་པོ་ན་ཐམས་ཅད།།མི་ལྕོགས་མེད་ན་དགའ་
1417. མ་གཏོགས།།ཉེར་བསྡོགས་
1418. རྣམས་ནི་སྟོབས་ཀྱིས་དྲང་aདགོས་པའི་ཕྱིར་དང་
1419. །ས་འོག་མའི་དགོས་པ་དང་བཅས་པའི་ཕྱིར་དགའ་བ་མེད་དོ།།གཉིས་པ་ན་ནི་རྟོག་མ་གཏོགས
1420. །།གཉིས་པ་ན་
1421. ཡང་དག་པའི་རྟོག་པ་མེད་དེ།དེ་ན་རྟོག་པ་མེད་པའི་ཕྱིར་རོ།།གཉིས་ན་དེ་གཉིས་མ་གཏོགས་པ།།བསམ་གཏན་
1422. གསུམ་པ་དང་བཞི་པ་དག་
1423. ན་ནི་དགའ་བ་དང་རྟོག་པ་དག་མ་aགཏོགས་པའོ།།བསམ་གཏན་བར་ནའང་།དེ་གཉིས་ཉིད་མ་གཏོགས་པ་སུམ་ཅུ་རྩ་ལྔ་ཁོ་ནའོ།།གཟུགས་མེད་པ།གསུམ་ནའང་།དེ་དང་ཚུལ་ཡན་ལག།མ་གཏོགས་ཞེས་བྱ་བར་སྦྱར་ཏེ།གཟུགས་མེད་པ་གསུམ་ན་ནི་ཡང་དག་པའི་ངག་དང་།ལས་ཀྱི་མཐའ་དང་།འཚོ་བ་རྣམས་དང་།དགའ་བ་aདང་།རྟོག་པ་དག་མ་གཏོགས་པའོ།།བྱང་ཆུབ་དང་ནི་ལམ་ཡན་ལག།།མ་གཏོགས་འདོད་ཁམས་སྲིད་རྩེ་ན།།འདོད་པའི་ཁམས་
1424. སྲིད་པའི་རྩེ་མོ་ལ་བྱང་ཆུབ་ཀྱི་ཡན་ལག་དང་།ལམ་གྱི་ཡན་ལག་མ་གཏོགས་ཏེ།དེ་དག་ལ་ཟག་པ་མེད་པའི་ལམ་མེད་པའི་ཕྱིར་རོ།།བྱང་ཆུབ་ཀྱི་ཕྱོགས་དང་མཐུན་པ་ལ་གནས་པ་
1425. གནས་aསྐབས་གང་དུ་ཤེས་ནས་དད་པ་ཐོབ་པར་རིག་པར་བྱ་ཞེ་ན།བདེན་གསུམ་མཐོང་ན་ཚུལ་ཁྲིམས་དང་།།ཆོས་ལ་ཤེས་ནས་དད་པ་ཐོབ
1426. །།ལམ་མངོན་རྟོགས་ན་
1427. སངས་རྒྱས་དང་།།དེ་ཡི་དགེ་འདུན་དག་ལ་ཡང་།།སྡུག་བསྔལ་དང་།ཀུན་འབྱུང་བ་དང་།འགོག་པའི་བདེན་པ་རྣམས་མངོན་པར་རྟོགས་ན་ཆོས་ལ་ཤེས་ནས་aདད་པ་དང་།འཕགས་པ་དགྱེས་པའི་ཚུལ་ཁྲིམས་རྣམས་ཐོབ་
1428. བོ།།ལམ་གྱི་བདེན་པ་མངོན་པར་རྟོགས་ན་སངས་རྒྱས་དང་དེའི་ཉན་ཐོས་ཀྱི་དགེ་འདུན་ལ་ཤེས་ནས་དད་པ་ཐོབ་སྟེ།གང་ཞིག་དེ་གཉིས་ལ་དད་པ་དེ་ནི་སངས་རྒྱས་སུ་བྱེད་པའི་ཆོས་མི་སློབ་པ་དང་།དགེ་འདུན་དུ་
1429. བྱེད་པའི་ཆོས་སློབ་པ་དང་།མི་སློབ་པ་རྣམས་ལའོ།།ཡང་aཞེས་བྱ་བའི་སྒྲས་ནི་ཚུལ་ཁྲིམས་དང་ཆོས་ལ་ཤེས་ནས་དད་པ་དག་ཀྱང་ཐོབ་པར་སྟོན་ཏོ།།འདིར་གང་ལ་ཆོས་སུ་དགོངས་པ་ཡིན་ཞེ་ན།ཆོས་བདེན་གསུམ་དང་རང་སངས་རྒྱས།།བྱང་ཆུབ་སེམས་དཔའི་ལམ་ཡིན་ནོ།།དེ་དག་ནི་དད་པའི་གཞིའི་
1430. བྱེ་བྲག་ལས་མིང་གི་སྒོ་ནས་ཤེས་ནས་དད་པ་བཞི་ཞེས་བྱའོ།།རྫས་སུ་གཉིས་aཏེ་དད་པ་དང་།ཚུལ་ཁྲིམས་དང་།སངས་རྒྱས་དང་།ཆོས་དང་།དགེ་འདུན་ལ་ཤེས་ནས་དད་པ་རྣམས་ནི་དད་པའི་རང་བཞིན་དག་གོ།།འཕགས་པ་དགྱེས་པའི་ཚུལ་ཁྲིམས་རྣམས་ནི་ཚུལ་ཁྲིམས་ཁོ་ནའོ།།ཤེས་ནས་དད་པ་རྣམས་
1431. གཅིག་ཏུ།།དྲི་མ་མེད་པ་ཡིན།ཟག་པ་མེད་པ་ཞེས་བྱ་བའི་aཐ་ཚིག་གོ།།མདོ་ལས།སློབ་པ་རྣམས་ནི་ལམ་ཡན་ལག་བརྒྱད་དང་ལྡན་ནོ།།མི་སློབ་པ་རྣམས་ནི་བཅུ་དང་ལྡན་ནོ་ཞེས་གསུངས་པ།ཅིའི་ཕྱིར་སློབ་པ་ལ་ཡང་དག་པའི་རྣམ་པར་གྲོལ་བ་དང་།ཡང་དག་པའི་ཤེས་པ་མ་བཤད་ཅེ་ན།བཅིངས་ཕྱིར་སློབ་པའི་ཡན་ལག་ཏུ།།རྣམ་གྲོལ་མ་བཤད།སློབ་པ་ནི་ཉོན་aམོངས་པའི་འཆིང་བའི་ཕྱོགས་གཅིག་གིས་བཅིངས་པ་ཡིན་པས་འདི་ལ་རྣམ་པར་གྲོལ་བ་ཞེས་མ་གསུངས་སོ།།རྣམ་པར་གྲོལ་བ་མེད་པའི་ཕྱིར་རྣམ་པར་གྲོལ་བའི་ཤེས་པ་ཡང་མེད་དོ།།དེ་རྣམ་གཉིས།འདུས་བྱས་དང་འདུས་མ་བྱས་པའོ།།དེ་ལ།ཉོན་མོངས་བཅོམ་པ་འདུས་aམ་བྱས།མོས་པ་འདུས་བྱས
1432. །།ཉོན་མོངས་པ་སྤངས་པ་ནི་རྣམ་གྲོལ་འདུས་མ་བྱས་པ་
1433. ཡིན་ནོ།།མི་སློབ་པའི་མོས་པ་ནི་འདུས་བྱས་སོ།།ཡན་ལག་ནི།དེ་ཡིན།འདུས་བྱས་པའི་མོས་པ་དེ་ཉིད་མི་སློབ་པའི་ཡན་ལག་ཏུ་བཤད་དེ།ཡན་ལག་རྣམས་འདུས་བྱས་པའི་ཕྱིར་རོ།།དེ་ཉིད་རྣམ་གྲོལ་གཉིས།སེམས་aརྣམ་པར་གྲོལ་བ་དང་།ཤེས་རབ་རྣམ་པར་གྲོལ་བའོ།།བྱང་ཆུབ་ཇི་སྐད་བཤད་
1434. ཤེས་པ།།སྔར་བྱང་ཆུབ་བཤད་པ་གང་ཟད་པ་དང་མི་སྐྱེ་བ་ཤེས་པ་དེ་ཉིད་འདིར་ཡང་དག་པའི་ཤེས་པའོ།།སེམས་ཇི་ལྟར་རྣམ་པར་གྲོལ་ཞེ་ན།མི་སློབ་སེམས་ནི་སྐྱེ་འགྱུར་བ།།སྒྲིབ་པ་ལས་ནི་རྣམ་གྲོལ་འགྱུར།།མི་སློབ་པའི་སེམས་མ་འོངས་aཔ་སྒྲིབ་པ་རྣམས་ལས་གྲོལ་ལོ།།གནས་སྐབས་གང་བའི་ལམ་གྱིས་དེའི་སྒྲིབ་པ་སྤོང་ཞེ་ན།འགག་པར་འགྱུར་བའི་ལམ་གྱིས་ནི།།དེ་ཡི་སྒྲིབ་པ་རབ་ཏུ་སྤོང་།།ད་ལྟར་གྱི་ཞེས་བྱ་བའི་ཐ་ཚིག་གོ།།རྣམ་པར་གྲོལ་བ་འདུས་མ་བྱས་བཤད་པ་གང་ཡིན་པ་དང་།ཁམས་གསུམ་པོ་སྤངས་པའི་ཁམས་དང་།འདོད་ཆགས་དང་aབྲལ་བའི་ཁམས་དང་།འགོག་པའི་ཁམས་ཞེས་འབྱུང་བ་གང་ཡིན་པ་དེ་དག་ལ་ཁྱད་པར་ཅི་ཡོད་ཅེ་ན།འདུས་མ་བྱས་ཉིད་ཁམས་ཞེས་བྱ།།རྣམ་པར་གྲོལ་བ་འདུས་མ་བྱས་པ་དེ་ཉིད་ཁམས་གསུམ་ཡིན་ནོ།།དེ་ལ་ཡང་།འདོད་ཆགས་ཀུན་ཟད་འདོད་ཆགས་བྲལ།།འདོད་ཆགས་སྤངས་པ་ནི་འདོད་ཆགས་དང་བྲལ་aབའི་ཁམས་ཡིན་ནོ།།སྤངས་པའི་ཁམས་ནི་གཞན་དག་གོ།།འདོད་ཆགས་ལས་གཞན་ཉོན་མོངས་པ་སྤངས་པ་ནི་སྤངས་པའི་ཁམས་ཡིན་ནོ།།འགོག་པའི་ཁམས་ཞེས་བྱ་བ་གཞི།།ཡང་དག་པར་ཟད་པ་ཞེས་བྱ་བ་ཁོ་ནར་སྦྱར་ཏེ།ཉོན་མོངས་པ་ལ་མ་གཏོགས་པའི་གཞི་སྤོང་བ་ནི་འགོག་པའི་ཁམས་aཡིན་ནོ།།དངོས་པོ་གང་གིས་ཡིད་འབྱུང་བར་འགྱུར་བའི་དངོས་པོ་དེས་འདོད་ཆགས་དང་བྲལ་བར་ཡང་
1435. འགྱུར་རམ་ཞེ་ན།མུ་བཞིའོ།།ཇི་ལྟར་བྱས་པས་ཤེ་ན།སྡུག་བསྔལ་རྒྱུ་བཟོད་ཤེས་རྣམས་ཀྱིས།།ཡིད་འབྱུང་།སྡུག་བསྔལ་དང་ཀུན་འབྱུང་གི་བཟོད་པ་དང་ཤེས་པ་རྣམས་ཁོ་ནས་ཡིད་འབྱུང་ངོ་།།aགང་གིས་སྤོང་
1436. འགྱུར་བ།ཀུན་གྱི་
1437. འདོད་ཆགས་
1438. བྲལ་བར་འགྱུར།།སྡུག་བསྔལ་ལ་སོགས་པ་ལ་བཟོད་པ་དང་ཤེས་པ་དག་གིས་ཉོན་མོངས་པ་སྤོང་བར་འགྱུར་བ་ཐམས་ཅད་ཀྱིས་ཀྱང་འདོད་ཆགས་དང་བྲལ་བར་འགྱུར་རོ།།དེ་ལྟ་ན་ནི་མུ་བཞི་སྲིད།།དེ་ལ་སྡུག་བསྔལ་དང་ཀུན་འབྱུང་ལ་བཟོད་པ་aདང་།ཤེས་པ་རྣམས་ཀྱིས་ཉོན་མོངས་པ་མི་སྤོང་ན་ཡིད་འབྱུང་བ་ཁོ་ན་ཡིན་ནོ།།འགོག་པ་དང་ལམ་ལ་བཟོད་པ་དང་ཤེས་པ་རྣམས་ཀྱིས་ཉོན་མོངས་པ་དག་སྤོང་ན་འདོད་ཆགས་དང་བྲལ་བ་ཁོ་ན་ཡིན་ནོ།།སྔ་མ་རྣམས་ཀྱིས་ཉོན་མོངས་པ་དག་སྤོང་ན་གཉིས་ཀ་ཡིན་ནོ།།ཕྱི་མ་རྣམས་ཀྱིས་ཉོན་མོངས་པ་དག་aམི་སྤོང་ན་གཉིས་ཀ་མ་ཡིན་ནོ།།དེ་ལ་འཇིག་རྟེན་གྱི་ལམ་གྱིས་འདོད་ཆགས་དང་བྲལ་བ་ཞིག་བདེན་པ་རྣམས་ལ་
1439. ལྟ་ན་ཆོས་ཤེས་པའི་བཟོད་པ་རྣམས་ཀྱིས་ཉོན་མོངས་པ་དག་མི་སྤོང་ངོ་།།ཤེས་པ་རྣམས་ཀྱིས་སྦྱོར་བ་དང་།།རྣམ་པར་གྲོལ་བ་དང་ཁྱད་པར་ཅན་གྱི་ལམ་གྱིས་བསྡུས་པ་རྣམས་ཀྱང་མི་སྤོང་ངོ་།།ལམ་དང་aགང་ཟག་བསྟན་པ་ཞེས་བྱ་བ་མཛོད་ཀྱི་གནས་དྲུག་པའོ།།།།བཟོད་པ་རྣམས་དང་།ཞེས་
1440. པ་རྣམས་དང་།ཡང་དག་པའི་ལྟ་བ་རྣམས་དང་།ཡང་དག་པའི་ཤེས་པ་ཞེས་ཀྱང་འབྱུང་ན།ཅི་བཟོད་པ་དག་ཡིན་ལ་ཤེས་པ་མ་ཡིན་ནམ།ཡང་དག་པའི་ཤེས་པ་ཡིན་ལ་ཡང་དག་པའི་ལྟ་བ་མ་ཡིན་ནམ་ཞེ་ན།aདྲི་མེད་བཟོད་རྣམས་
1441. ཤེས་པ་མིན།།དེས་སྤང་བར་བྱ་བའི་ཕྲ་རྒྱས་ཐེ་ཚོམ་མ་སྤངས་པའི་ཕྱིར་རོ།།དེ་དག་ཡང་དག་པར་རྟོག་པ་དང་།ཡོངས་སུ་ཚོལ་བའི་བདག་ཉིད་ཅན་ཡིན་པའི་
1442. ཕྱིར་ལྟ་བ་དག་ཡིན་ནོ།།ཇི་ལྟར་བཟོད་པ་རྣམས་ལྟ་བ་ཡིན་གྱི་ཤེས་པ་རྣམས་མ་ཡིན་པ་དེ་བཞིན་དུ།ཟད་དང་མི་སྐྱེའི་བློ་ལྟ་མིན།།ཡང་aདག་པར་རྟོག་པ་མེད་པ་དང་།ཡོངས་སུ་ཚོལ་
1443. བའི་བསམ་པ་ཅན་མ་ཡིན་པའི་ཕྱིར་རོ།།དེ་ལས་གཞན་འཕགས་བློ་གཉིས་ཀ།བཟོད་པ་དང་།ཟད་པ་དང་མི་སྐྱེ་བ་ཤེས་པ་དག་ལས་གཞན་པ་ཟག་པ་མེད་པའི་ཤེས་རབ་ནི་ལྟ་བ་དང་ཤེས་པ་ཡང་ཡིན་ནོ།།གཞན་ཤེས།འཇིག་རྟེན་གྱི་ཤེས་རབ་པོ།།aདྲུག་ནི་ལྟ་བའང་ཡིན།ལྟ་བ་ལྔ་དང་།འཇིག་རྟེན་པའི་ཡང་དག་པའི་ལྟ་བ་དང་འཇིག་རྟེན་པའི་ཤེས་རབ་རྣམ་པ་དེ་དྲུག་ལྟ་བ་ཡིན་གྱི་གཞན་ནི་ལྟ་བ་མ་ཡིན་ནོ།།འདི་དག་དང་གཞན་དག་ཀྱང་ཤེས་པ་ནི་ཡིན་ནོ།།ཇི་སྙེད་ཅིག་གིས་ཤེས་པ་ཐམས་ཅད་བསྡུས་ཤེ་ན།ཤེས་པ་བཅུ་བསྡུས་སོ།།མདོར་བསྡུ་ན།ཤེས་aཔ་ཟག་བཅས་ཟག་པ་མེད།།དེ་གཉིས་ལས་ཀྱང་།དང་པོ་ཀུན་རྫོབ་ཅེས་བྱའོ།།ཟག་པ་དང་བཅས་པ་
1444. གང་ཡིན་པ་དེ་ནི་ཀུན་རྫོབ་ཤེས་པ་ཡིན་ནོ།།ཟག་མེད་རྣམ་གཉིས་ཆོས་དང་ནི།།རྗེས་སུ་ཤེས་པ་ཁོ་ན་ཡིན།།ཤེས་པ་གཉིས་པོ་དེ་དག་ནི་གསུམ་ཡིན་ནོ།།དེ་ལ་ཀུན་རྫོབ་ཡུལ་ནི་ཐམས་ཅད་དོ།།ཀུན་རྫོབ་aཤེས་པའི་དམིགས་པ་ནི་ཆོས་ཐམས་ཅད་དོ།།ཆོས་ཤེས་བྱ་བའི་སྤྱོད་ཡུལ་ནི།།འདོད་སྡུག་བསྔལ་སོགས།ཆོས་ཤེས་པའི་དམིགས་པ་ནི་འདོད་པ་ན་སྤྱོད་པའི་སྡུག་བསྔལ་དང་།དེའི་ཀུན་འབྱུང་བ་དང་།འགོག་པ་དང་།ལམ་རྣམས་ཡིན་ནོ།།རྗེས་ཤེས་པའི།སྤྱོད་ཡུལ་གོང་
1445. མའི་སྡུག་བསྔལ་aསོགས།།རྗེས་སུ་ཤེས་པའི་དམིགས་པ་ནི་གཟུགས་དང་གཟུགས་མེད་པ་ན་སྤྱོད་པ་རྣམས་ཀྱི་སྡུག་བསྔལ་ལ་སོགས་པའོ།།དེ་དག་ཉིད་བདེན་
1446. བྱེ་བྲག་གིས།།བཞི་སྟེ།སྡུག་བསྔལ་ལ་སོགས་པའི་ཤེས་པ་རྣམས་ཡིན་ཏེ།དེ་ལ་དམིགས་པའི་ཕྱིར་རོ།།རྣམ་བཞི་དེ་དག་ནི།མི་སྐྱེ་བ་དང་ཟད་པ་ཤེས།།དེ་དག་aཆོས་དང་རྗེས་སུ་ཤེས་པ་བཞི་སྟེ།ཟད་པ་ཤེས་པ་དང་།མི་སྐྱེ་བ་ཤེས་པ་ཞེས་བྱའོ།།དེ་གཉིས་དང་པོ་སྐྱེས་པ་ནི།།སྡུག་བསྔལ་རྒྱུ་རྗེས་
1447. ཤེས་པ་ཡིན།།སྡུག་བསྔལ་དང་།ཀུན་འབྱུང་གི་རྣམ་པ་རྣམས་ཀྱིས་སྲིད་པའི་རྩེ་མོའི་ཕུང་པོ་ལ་དམིགས་པའི་ཕྱིར་རོ།།བཞི་ལས་ཕ་རོལ་སེམས་རིག་པ།།ཕ་རོལ་aགྱི་སེམས་
1448. རིག་པ་ནི་ཆོས་དང་རྗེས་སུ་ཤེས་པ་དང་།ལམ་དང་།ཀུན་རྫོབ་ཤེས་པ་རྣམས་སུ་བལྟ་བར་བྱའོ།།དེའི་ངེས་པ་ནི་འདི་ཡིན་ཏེ།དེས་ནི་ས་དབང་གང་ཟག་འདས།།ཞིག་དང་མ་སྐྱེས་མི་རིག་གོ།།ས་འདས་པ་མི་རིག་
1449. པ་ནི་བསམ་གཏན་འོག་མའི་ས་པས་བསམ་གཏན་གོང་མའི་ས་པའོ།།དབང་པོ་aའདས་པ་མི་ཤེས་པ་ནི་དད་པས་མོས་པ་དང་།དུས་ཀྱི་རྣམ་པར་གྲོལ་བའི་ལམ་གྱིས་མཐོང་བས་ཐོབ་པ་དང་དུས་དང་མི་སྦྱོར་བར་རྣམ་པར་གྲོལ་བའི་ལམ་མོ།།གང་ཟག་འདས་པ་མི་ཤེས་པ་ནི་ཕྱིར་མི་འོང་བ་དང་དགྲ་བཅོམ་པ་དང་ཉན་ཐོས་དང་།རང་སངས་རྒྱས་དང་།སངས་རྒྱས་ཀྱི་ལམ་འོག་མས་གོང་མའོ།།aཞིག་པ་དང་མ་སྐྱེས་པ་མི་ཤེས་པ་ནི་འདས་པ་དང་མ་འོངས་པའོ།།གཞན་ཡང་།ཆོས་རྗེ་བློ་
1450. ཕྱོགས་ཕན་ཚུན་མིན།།ཕ་རོལ་གྱི་སེམས་ཤེས་པས་
1451. ཆོས་ཤེས་པའི་ཕྱོགས་དང་
1452. མཐུན་པས་ཀྱང་
1453. རྗེས་སུ་ཤེས་པའི་ཕྱོགས་དང་མཐུན་པའི་སེམས་མི་ཤེས་སོ།།དེ་བཞིན་དུ་གཞན་གྱི་
1454. གཞན་ཡང་ངོ་།།མ་ཐོབ་པའི་aལམ་ལ་ཕ་རོལ་གྱི་སེམས་ཤེས་པ་མེད་དོ།།དེའི་དམིགས་པ་ནི་ཡོད་དེ།དེ་ལ་ཕ་རོལ་གྱི་སེམས་ཤེས་པས་མཐོང་བའི་ལམ་ཤེས་པར་འདོད་པས་སྦྱོར་བ་བྱས་པ
1455. །ཉན་ཐོས་མཐོང་བའི་སྐད་ཅིག་གཉིས།།རིག་སྟེ་བསེ་རུ་ལྟ་བུས་གསུམ།།སངས་རྒྱས་སྦྱོར་བ་མེད་པར་ཀུན།།ཕ་རོལ་གྱི་སེམས་ཤེས་པས་aསྐད་ཅིག་མ་གཉིས་ཤེས་པ་སྟེ།སྡུག་བསྔལ་ལ་ཆོས་ཤེས་
1456. པའི་བཟོད་པ་དང་།ཆོས་ཤེས་པའོ།།རྗེས་སུ་ཤེས་པའི་ཕྱོགས་དང་མཐུན་པ་ལ་དམིགས་པ་ནི་སྦྱོར་བ་གཞན་གྱིས་བསྒྲུབ་པར་བྱ་བ་ཡིན་པའི་ཕྱིར་རོ།།རང་སངས་རྒྱས་ཀྱིས་ནི་དང་པོ་གཉིས་དང་།བརྒྱད་པ་ཀུན་འབྱུང་བ་ལ་རྗེས་སུ་ཤེས་པ་དང་།aགསུམ་ཤེས་ཏེ་སྦྱོར་བ་ཆུང་བའི་ཕྱིར
1457. །གཞན་དག་ན་རེ་དང་པོ་དང་
1458. གཉིས་པ་དང་བཅོ་ལྔ་པ་རྣམས་ཤེས་སོ་ཞེས་ཟེར་རོ།།སངས་རྒྱས་ཀྱིས་ནི་སྦྱོར་བ་མེད་པར་མཐོང་བའི་ལམ་གྱི་སྐད་ཅིག་མ་ཐམས་ཅད་མཁྱེན་ཏོ།།ཡང་ཟད་པ་ཤེས་པ་དང་མི་
1459. ཤེས་པ་དག་ལ་ཁྱད་པར་ཅི་ཡོད་ཅེ་ན།ཟད་པ་ཤེས་པ་བདེན་རྣམས་ལ།།aཡོངས་ཤེས་པ་
1460. ལ་སོགས་ངེས་པའོ།།ཡོངས་ཤེས་བྱར་མེད་ཅེས་ལ་སོགས།།མི་སྐྱེ་བ་ཡི་བློར་འདོད་དོ།།སྡུག་བསྔལ་ལ་སོགས་པ་རྣམས་ལ་ཡོངས་སུ་ཤེས།སྤངས་མངོན་སུམ་དུ་བྱས།བསྒོམས་པ་ཉིད་ཀྱི་ངེས་པ་ནི་ཟད་པ་ཤེས་པའོ།།དེ་བཞིན་དུ་ཡོངས་སུ་ཤེས་པར་བྱ་བ་མེད་པ་ནས་བསྒོམ་པར་བྱ་བ་མེད་aདོ་ཞེས་བྱ་བའི་བར་གྱིས་ངེས་པ་ནི་མི་སྐྱེ་བའི་ཤེས་པའོ།།དེ་ལྟར་དེ་དག་ནི་ཤེས་པ་བཅུ་སྟེ།ཆོས་ཤེས་པ་དང་།རྗེས་སུ་ཤེས་པ་དང་།ཀུན་རྫོབ་ཤེས་པ་དང་།ཕ་རོལ་གྱི་སེམས་ཤེས་པ་དང་།ཀུན་འབྱུང་ཤེས་པ་དང་།འགོག་པ་ཤེས་པ་དང་།ལམ་ཤེས་པ་དང་།ཟད་པ་ཤེས་པ་དང་།མི་སྐྱེ་བ་ཤེས་aཔའོ།།ཅིའི་ཕྱིར་དེ་དག་གསུམ་ཡོད་ལ་བཅུར་རྣམ་པར་གཞག་ཅེ་ན།རང་བཞིན་དང་ནི་གཉེན་པོ་དང་།།རྣམ་པ་རྣམ་པ་སྤྱོད་ཡུལ་དང་།།སྦྱོར་དང་བྱ་བ་བྱས་ཉིད་དང་།།རྒྱུ་བྱས་
1461. པ་ལས་བཅུ་ཡིན་ནོ།།རང་བཞིན་ལས་ནི་ཀུན་རྫོབ་ཤེས་པ་སྟེ།།དོན་དམ་པ་
1462. ནི་མི་ཤེས་པའི་ཕྱིར་རོ།།གཉེན་aཔོ་ལས་ནི་ཆོས་དང་རྗེས་སུ་ཤེས་པ་དག་སྟེ།འདོད་པའི་ཁམས་དང་།ཁམས་གོང་མའི་གཉེན་པོ་ཡིན་པའི་ཕྱིར་རོ།།རྣམ་པ་
1463. ལས་ནི་སྡུག་བསྔལ་དང་།།ཀུན་འབྱུང་བ་ཤེས་པ་དག་སྟེ།རྫས་ལ་དམིགས་པ་ཐ་མི་དད་པའི་ཕྱིར་རོ།།རྣམ་པ་དང་དམིགས་པ་ལས་ནི་འགོག་པ་དང་ལམ་ཤེས་པ་དག་སྟེ།རྣམ་པ་དང་aདམིགས་པ་ཐ་དད་པའི་ཕྱིར་རོ།།སྦྱོར་བ་ལས་ནི་ཕ་རོལ་གྱི་སེམས་ཤེས་པ་སྟེ།སེམས་ཤེས་པར་བྱ་བའི་དོན་དུ་སྦྱོར་བ་བྱས་པ་ལས་གྲུབ་པའི་ཕྱིར་སེམས་ལས་བྱུང་བ་ཡང་ཤེས་སོ།།བྱ་བ་བྱས་པ་ལས་ནི་ཟད་པ་ཤེས་པ་ལྟ
1464. །བྱ་བ་བྱས་པའི་རྒྱུད་ལ་དངོས་པོ་ཉིད་དུ་སྐྱེ་བའི་ཕྱིར་རོ།།རྒྱུ་རྒྱས་པ་ལས་ནི་མི་སྐྱེ་བ་ཤེས་aཔ་སྟེ།ཟག་
1465. པ་མེད་པའི་ཤེས་པ་ཐམས་ཅད་ཀྱི་རྒྱུ་ཅན་ཡིན་པའི་ཕྱིར་རོ།།ཐམས་ཅད་ཀྱི་གཉེན་པོ་ཐམས་ཅད་ཡིན་པའི་ཕྱིར་ཆོས་ཤེས་པ་འདོད་པའི་ཁམས་ཀྱི་གཉེན་པོ་ཞེས་བཤད་པར་ཟད་ཀྱི།བསྒོམ་པའི་ལམ་ལ་འགོག་པའི་ལམ།།ལམ་ལ་ཆོས་ཤེས་གང་ཡིན་དེ།།ཁམས་གསུམ་གྱི་ནི་གཉེན་པོ་ཡིན།།aའགོག་པ་དང་ལམ་ལ་ཆོས་ཤེས་པའི་བསྒོམ་པའི་ལམ་གྱིས་བསྡུས་པ་དག་ནི་ཁམས་གསུམ་ཆར་གྱི་གཉེན་པོ་ཡིན་ནོ།།འདོད་པའི་ཁམས་ཀྱི་རྗེས་མ་ཡིན།།ཤེས་པ་བཅུ་པོ་དེ་དག་ལས།།ཆོས་ཤེས་པ་དང་རྗེས་སུ་ཤེས།།རྣམ་པ་བཅུ་དྲུག།དེ་དག་ནི་འོག་ནས་བཤད་པར་བྱའོ།།ཀུན་རྫོབ་ནི།དེ་བཞིན་aགཞན་དུ་འོང་
1466. །རྣམ་པ་བཅུ་དྲུག་དང་ལྡན་པ་ཡང་ཡིན་ལ།གཞན་གྱི་རྣམ་པ་ཅན་ཡང་ཡིན་ཏེ།ཆོས་ཐམས་ཅད་ཀྱི་རང་དང་སྤྱིའི་མཚན་ཉིད་ལ་སོགས་པ་འཛིན་པའི་ཕྱིར་རོ།།རང་རང་གི་བདེན་པའི་རྣམ་པས་བཞི་ཡིན་ནོ།།སྡུག་བསྔལ་གྱི་བདེན་པ་ལ་སོགས་པ་རྣམས་ནི་རང་རང་གི་བདེན་པའི་རྣམ་པ་དག་ཏུ་འཇུག་aཔ་རེ་རེ་ཞིང་རྣམ་པ་བཞི་བཞི་ཡིན་ནོ།།ཕ་རོལ་ཡིད་ཤེས་དྲི་མེད་ཀྱང་།།དེ་བཞིན་རྣམ་པ་བཞི་དང་ལྡན་པ་ཡིན་ཏེ།ལམ་ཤེས་པ་ཡིན་པའི་ཕྱིར་རོ།།དྲི་མ་དང་བཅས་ནི།ཤེས་བྱའི་རང་གི་མཚན་ཉིད་རྣམ།།ཟག་པ་དང་བཅས་པ་ནི་ཤེས་བྱ་སེམས་དང་སེམས་ལས་བྱུང་བ་རྣམས་ཀྱི་རང་གི་མཚན་ཉིད་གང་ཡིན་པ་དེ་aནི་རྣམ་པ་འཛིན་པའོ།།གཉིས་ཀ་ཡང་།རྫས་རེ་རེ་ཞིག་སྤྱོད་ཡུལ་ལོ།།གང་གི་ཚེ་སེམས་འཛིན་པ་དེའི་ཚེ་སེམས་ལས་བྱུང་བ་རྣམས་མི་འཛིན་ལ།གང་གི་ཚེ་ཚོར་བ་འཛིན་པ་དེའི་ཚེ་འདུ་ཤེས་མི་འཛིན་ཞེས་བྱ་བ་དེ་ལྟ་བུ་ལ་སོགས་པའོ།།ལྷག་མ་རྣམ་པ་བཅུ་བཞི་ཅན།།སྟོང་དང་བདག་མེད་མ་གཏོགས་སོ།།aཟད་པ་དང་།མི་སྐྱེ་བའི་ཤེས་པ་དག་སྟེ།དེ་གཉིས་ནི་སྟོང་པ་དང་བདག་མེད་པའི་རྣམ་པ་དག་མ་གཏོགས་པ་རྣམ་པ་བཅུ་བཞི་ཡིན་ནོ།།དོན་དམ་པ་བདག་ཡིན་ཀྱང་ཀུན་རྫོབ་ལ་བརྟེན་པའི་ཕྱིར་རོ།།ཅི་ཟག་པ་མེད་པ་ལ་རང་གི་མཚན་ཉིད་ཀྱི་རྣམ་པ་ཡོད་དམ།འོན་ཏེ་མེད་ཅེ་ན།དྲི་མེད་བཅུ་དྲུག་གཞན་རྣམ་མེད།།aརྣམ་པ་བཅུ་དྲུག་མ་གཏོགས་པ་ཟག་
1467. པ་མེད་པའི་རྣམ་པ་མེད་དོ།།གཞན་ཡོད་ཅེས་པ་བསྟན་བཅོས་ལ
1468. །།གཞན་ཉི་འོག་པ་རྣམས་ན་རེ་ཡོད་ཅེས་ཟེར་རོ།།བསྟན་བཅོས་ལས་འདི་སྐད་དུ།མི་ལྡན་པའི་སེམས་ཀྱིས་འདོད་པ་དང་ལྡན་པའི་ཆོས་རྣམས་ཤེས་པ་ན་འདི་ནི་གནས་ཡོད་དོ།།འདི་aནི་གཞི་ཡོད་དོ།།
1469. ཅེས་བྱ་བར་ཤེས་པར་འགྱུར་བར་ཞེས་བྱ་བ་སྦྱོར་བར་བྱེད་པས་རྣམ་པར་ཤེས་པ་ཞེས་བྱ་བའི་བར་རོ།།ཡང་ཅི་རྣམ་པ་བཅུ་དྲུག་པོ་འདི་མིང་དུ་འམ་རྫས་སུ་ཡོད་ཅེ་ན།རྫས་སུ་རྣམ་པ་བཅུ་དྲུག་གོ།།དེ་ལ་རྐྱེན་ལ་རག་ལུས་པའི་ཕྱིར་མི་རྟག་པའོ།།གནོད་པའི་བདག་ཉིད་ཡིན་པའི་ཕྱིར་སྡུག་aབསྔལ་བའོ།།བདག་གིར་ལྟ་བའི་མི་མཐུན་པའི་ཕྱོགས་ཀྱིས་སྟོང་པའོ།།བདག་ཏུ་ལྟ་བའི་མི་མཐུན་པའི་ཕྱོགས་ཀྱི་
1470. བདག་མེད་པའོ།།ས་བོན་གྱི་ཆོས་ཀྱི་ཚུལ་གྱི་
1471. རྒྱུའོ།།འབྱུང་བའི་ཚུལ་གྱིས་ཀུན་འབྱུང་བའོ།།འབྲེལ་བའི་ཚུལ་གྱིས་རབ་ཏུ་སྐྱེ་བའོ།།མངོན་པར་འགྲུབ་པའི་དོན་གྱིས་རྐྱེན་ནོ།།ཕུང་པོ་aཞིག་པའི་ཕྱིར་འགོག་པའོ།།མེ་གསུམ་ཞི་བའི་ཕྱིར་ཞི་བའོ།།འཚེ་བ་མེད་པའི་ཕྱིར་གྱ་ནོམ་པའོ།།སྐྱོན་ཐམས་ཅད་དང་བྲལ་བའི་ཕྱིར་ངེས་པར་འབྱུང་བའོ།།བགྲོད་པར་བྱ་བའི་དོན་གྱིས་ན་ལམ་མོ།།རིགས་པ་དང་ལྡན་པའི་ཕྱིར་རིགས་
1472. པའོ།།ཡང་དག་པར་བསྒྲུབ་པའི་དོན་གྱིས་སྒྲུབ་
1473. པའོ།།ཤིན་ཏུ་aཡང་དག་པར་འདའ་བར་བྱེད་པའི་ཕྱིར་ངེས་པར་འབྱིན་པའོ།།རྣམ་པ་ཞེས་བྱ་བའི་ཆོས་འདི་ཅི་ཞེ་ན།རྣམ་པ་ཤེས་རབ།ཡང་ཅི་ཤེས་རབ་ཁོ་ནས་འཛིན་པར་བྱེད་དམ་ཞེ་ན།སྨྲས་པ།མ་ཡིན་ནོ།།འོ་ན་ཇི་ལྟ་བུ་ཞེ་ན།དང་བཅས་པའི།དམིགས་པ་དང་བཅས་པར་འཛིན་པར་བྱེད།ཤེས་རབ་དང་།aགཞན་ཡང་དམིགས་པ་དང་བཅས་པའི་ཆོས་རྣམས་ཀྱིས་འཛིན་པར་བྱེད་དོ།།ཡོད་པ་ཐམས་ཅད་གཟུང་བྱ་ཡིན།།གང་ཅི་ཡོད་ཀྱང་རུང་ཐམས་ཅད་གཟུང་བར་བྱ་བ་ཡིན་ནོ།།ཤེས་པ་བཅུ་པོ་རྣམས་ཀྱི་
1474. དགེ་བ་ལ་སོགས་པའི་དབྱེ་བ་བརྗོད་དེ།དང་པོ་རྣམ་གསུམ།དགེ་བ་དང་མི་དགེ་བ་aདང་།ལུང་མ་བསྟན་ནོ།།གཞན་རྣམས་དགེ།ཤེས་པ་དགུ་པོ་ནི་དགེ་བ་ཁོ་ན་ཡིན་ནོ།།དངོས་
1475. པོ་ས་རྣམས་ཐམས་
1476. ཅད་ན་འདོད་པའི་ཁམས་ནས་སྲིད་པའི་རྩེ་མོའི་བར་རོ།།དྲུག་ན་
1477. ཆོས་ཤེས་བྱ།།བསམ་གཏན་བཞི་དང་།མི་ལྕོགས་
1478. པ་མེད་པ་དང་།བསམ་གཏན་ཁྱད་པར་ཅན་ནའོ།།དགུ་ན།རྗེས་ཤེས་
1479. aབྱ་བ་།དྲུག་ལ་གཟུགས་མེད་པ་གསུམ་བསྣན་ནས་སོ།།དེ་བཞིན་དྲུག།སྡུག་བསྔལ་དང་།ཀུན་འབྱུང་དང་།འགོག་པ་དང་།ལམ་དང་།ཟད་པ་དང་།མི་སྐྱེ་བ་ཤེས་པ་རྣམས་ཀྱང་ས་དགུ་པོ་དེ་དག་ཉིད་ནའོ།།གཞན་ཡིད་ཤེས་པ་བསམ་གཏན་བཞི།།ཕ་རོལ་གྱི་སེམས་ཤེས་པ་ནི་བསམ་aགཏན་བཞི་ནའོ།།དེ་ནི་འདོད་དང་གཟུགས་རྟེན་
1480. ཅན།།འདོད་པ་དང་གཟུགས་ཀྱི་ཁམས་སུ་དེ་མངོན་སུམ་དུ་བྱེད་དོ།།ཆོས་ཤེས་བྱ་བ་འདོད་རྟེན་ཅན།།ཁམས་གསུམ་པ་ཡིན་རྟེན་ཅན་གཞན།།ཕ་རོལ་གྱི་སེམས་དང་།ཆོས་ཤེས་པ་མ་གཏོགས་པ་ཁམས་གསུམ་དུ་མངོན་སུམ་དུ་བྱེད་དོ།།ས་དང་རྟེན་
1481. བཤད་ཟིན་ཏོ།།aདྲན་པ་ཉེ་བར་གཞག་པའི་བསྡུས་པ་བརྗོད་པར་བྱ་སྟེ།འགོག་བློ་དྲན་པ་ཉེར་གཞག་པ།།གཅིག་སྟེ།འགོག་པ་ཤེས་པ་གཅིག་ནི་ཆོས་དྲན་པ་ཉེ་བར་གཞག་པའོ།།ཕ་རོལ་སེམས་བློ་ནི།གསུམ་མོ།།ཕ་རོལ་གྱི་སེམས་ཤེས་པ་ནི་གསུམ་སྟེ།ཚོར་བ་དང་།སེམས་དང་།ཆོས་དྲན་པ་ཉེ་བར་གཞག་པ་ཡིན་ནོ།།ལྷག་མ་བཞི་ཡིན་ནོ།།འགོག་aཔ་དང་།ཕ་རོལ་གྱི་སེམས་ཤེས་པ་དག་ལས་གཞན་རྣམས་ནི་དྲན་པ་ཉེ་བར་གཞག་པ་བཞི་ཆར་
1482. རོ།།ཤེས་པ་གང་གི་དམིགས་པ་ཤེས་པ་དུ་ཡིན་ཞེ་ན།ཆོས་བློའི་སྤྱོད་ཡུལ་དགུ་ཡིན་ནོ།།རྗེས་སུ་ཤེས་པ་མ་གཏོགས་པའོ།།ལམ་རྗེས་བློ་ཡི་དགུ་ཡིན་ནོ།།གོ་རིམས་བཞིན་དུ་ཀུན་རྫོབ་དང་།།ཆོས་ཤེས་པ་aལས་གཞན་པའོ།།སྡུག་བསྔལ་རྒྱུ་བློའི་གཉིས་ཡིན་ནོ།།ཀུན་རྫོབ་དང་།གཞན་གྱི་སེམས་ཤེས་པ་དག་གོ།།བཞི་ཡི་བཅུ་ཡིན།ཀུན་རྫོབ་དང་།གཞན་གྱི་སེམས་ཤེས་པ་དང་།ཟད་པ་དང་།མི་སྐྱེ་བ་ཤེས་པ་རྣམས་ཀྱི་དམིགས་པ་བཅུ་ཀའོ།།གཅིག་གི་མིན།འགོག་པ་ཤེས་པའི་དམིགས་པ་aནི་ཤེས་པ་མ་ཡིན་པ་ཉིད་དོ།།ཆོས་བཅུ་དག་ནི་སྦྱར་བར་བྱ།།བཅུ་གང་ཞེ་ན།ཁམས་གསུམ་པ་དང་དྲི་མེད་ཆོས།།འདུས་མ་བྱས་རྣམས་གཉིས་གཉིས་སོ།།ཆོས་འདུས་མ་བྱས་རྣམས་ལ་འདོད་པ་དང་།གཟུགས་དང་།གཟུགས་མེད་པ་ན་
1483. སྤྱོད་པ་དང་།ཟག་པ་མེད་པ་རྣམས་མཚུངས་པར་ལྡན་aཔ་དང་།ལྡན་པ་མ་ཡིན་པའི་བྱེ་བྲག་གིས་རྣམ་པ་བརྒྱད་དུ་བྱའོ།།འདུས་མ་བྱས་རྣམས་ལ་དགེ་བ་དང་།ལུང་དུ་མ་བསྟན་པའི་བྱེ་བྲག་གིས་རྣམ་པ་གཉིས་སུ་བྱའོ།།ཆོས་བཅུ་པོ་འདི་དག་ཇི་ལྟར་སྦྱར་བར་བྱ་ཞེ་ན།ཤེས་པ་གང་གི་དམིགས་པ་དུ་ཞིག་ཡིན་ཞེས་སྦྱར་བར་བྱ་ཞེ་ན།དེ་ལ་ཀུན་རྫོབ་ཤེས་པའི་aདམིགས་པ་ནི་ཆོས་བཅུ་པོ་ཐམས་ཅད་ཡིན་ནོ།།ཆོས་ཤེས་པའི་ནི་ལྔ་སྟེ།འདོད་པ་ན་སྤྱོད་པ་དང་།ཟག་པ་མེད་པ་བཞི་དང་།འདུས་མ་བྱས་དགེ་བ་ཡིན་ནོ།།རྗེས་སུ་ཤེས་པ་ནི་བདུན་ཏེ།གཟུགས་དང་།གཟུགས་མེད་པ་ན་སྤྱོད་པ་དང་།ཟག་པ་མེད་པ་དྲུག་དང་།འདུས་མ་བྱས་དགེ་བ་ཡིན་aནོ་།།སྡུག་བསྔལ་དང་།ཀུན་འབྱུང་ཤེས་པ་དག་གི་ནི་དྲུག་སྟེ།འདོད་པ་དང་གཟུགས་དང་གཟུགས་མེད་པ་ན་སྤྱོད་པ་རྣམས་སོ།།འགོག་པ་ཤེས་པ་ནི་གཅིག་སྟེ།འདུས་མ་བྱས་དགེ་བ་ཁོ་ནའོ།།ལམ་ཤེས་པ་ནི་གཉིས་ཏེ།ཟག་པ་མེད་པ་དག་གོ།།གཞན་གྱི་སེམས་ཤེས་པ་ནི་གསུམ་སྟེ།འདོད་པ་aན་སྤྱོད་པ་དང་།གཟུགས་ན་སྤྱོད་པ་དང་།ཟག་པ་མེད་པར་མཚུངས་པར་ལྡན་པ་རྣམས་སོ།།ཟད་པ་དང་མི་སྐྱེ་བ་ཤེས་པ་དག་གི་དམིགས་པ་ནི་ཆོས་དགུ་སྟེ།འདུས་མ་བྱས་ལུང་དུ་མ་བསྟན་པ་མ་གཏོགས་སོ།།ཤེས་པ་གཅིག་གིས་ཐམས་ཅད་ཤེས་པར་འགྱུར་བ་ཡོད་དམ་ཞེ་ན།མེད་དོ།།འོན་ཀྱང་།aཀུན་རྫོབ་གཅིག་པུས་རང་ཚོགས་ལས།།གཞན་ནི་བདག་མེད་ཉིད་རིག་
1484. འགྱུར།།ཀུན་རྫོབ་ཤེས་པས་ནི་རང་གི་ཚོགས་ལས་གཞན་པའི་ཆོས་ཐམས་ཅད་ནི་བདག་མེད་པའོ་ཞེས་བདག་མེད་པ་ཉིད་དུ་ཤེས་པར་འགྱུར་རོ།།དེ་ནི་རྫོགས་སོ།།གང་ཞིག་ཤེས་པ་དུ་དང་ལྡན་པ་ཞེས་བྱ་བ་འདི་བརྗོད་པར་བྱ་སྟེ།རེ་aཞིག་སོ་སོའི་སྐྱེ་བོ་ནི་ཀུན་རྫོབ་ཤེས་པ་གཅིག་པུ་དང་ལྡན་ནོ།།འདོད་ཆགས་དང་བྲལ་བ་ཞིག་ཡིན་ན་ནི་ཕ་རོལ་གྱི་སེམས་ཤེས་པ་དང་ཡང་ངོ་།།འཕགས་པ་ནི།ཟག་མེད་སྐད་ཅིག་དང་པོ་ལ།།ཆགས་བཅས་ཤེས་པ་གཅིག་དང་ལྡན།།འདོད་པ་ལས་འདོད་ཆགས་དང་མ་བྲལ་བ་ཞིག་ཡིན་ན་སྡུག་བསྔལ་ལ་ཆོས་aཤེས་པའི་བཟོད་པ་ལ་ཀུན་རྫོབ་ཤེས་པ་གཅིག་ཁོ་ན་དང་ལྡན་ནོ།།གཉིས་པ་ལ་གསུམ།སྡུག་བསྔལ་ལ་ཆོས་ཤེས་པ་ལ་ནི་ཀུན་རྫོབ་ཤེས་པ་དང་།ཆོས་ཤེས་པ་དང་།སྡུག་བསྔལ་ཤེས་པ་སྟེ་གསུམ་དང་ངོ་།།ཡན་ཆད་ནི།བཞི་ལ་རེ་རེ་འཕེལ་དང་ལྡན།།སྡུག་བསྔལ་aལ་རྗེས་སུ་ཤེས་པ་ལ་ནི་རྗེས་སུ་ཤེས་པ་འཕེལ་ལ།ཀུན་འབྱུང་བ་དང་།འགོག་པ་དང་།ལམ་ལ་ཆོས་ཤེས་པ་རྣམས་ལ་ནི་དེ་དག་ཁོ་ན་འཕེལ་ལོ།།འདོད་ཆགས་དང་བྲལ་བ་ཞིག་ཡིན་ན་ནི་ཐམས་ཅད་དུ་གཞན་གྱི་སེམས་ཤེས་པ་ལྷག་པར་ལྡན་པར་རིག་པར་བྱའོ།།ཡང་གནས་སྐབས་གང་དུ་ཤེས་པ་དུ་ཞིག་aའཐོབ་ཅེ་ན།མཐོང་བའི་ལམ་ལ་བཟོད་པ་དང་།།ཤེས་པ་ཇི་ལྟར་སྐྱེས་པ་རྣམས།།མ་འོངས་པ་འཐོབ།མཐོང་བའི་ལམ་ལ་བཟོད་པའམ་ཤེས་པ་གང་དང་གང་སྐྱེས་པ་
1485. དང་འདྲ་བ་མ་འོངས་པ་དེའི་རྣམ་པ་བཞི་ཁོ་ན་འཐོབ་
1486. པར་འགྱུར་རོ།།དེ་ཉིད་ལ།རྗེས་གསུམ་ལ་ནི་ཀུན་རྫོབ་ཀྱང་།།མཐོང་བའི་ལམ་དེ་ཉིད་aལ་སྡུག་བསྔལ་དང་།ཀུན་འབྱུང་བ་དང་།འགོག་པ་ལ་རྗེས་སུ་ཤེས་པ་གསུམ་ལ་ཀུན་རྫོབ་ཤེས་པ་ཡང་འཐོབ་བོ།།ཆོས་ཤེས་པ་ལ་ནི་མ་ཡིན་ཏེ།བདེན་པ་ཟད་པར་མངོན་པར་མ་གཏོགས་པའི་ཕྱིར་རོ།།དེའི་
1487. ཕྱིར་མངོན་རྟོགས་མཐའ་ཞེས་བྱ།།དེ་ཉིད་ཀྱི་ཕྱིར་ཀུན་རྫོབ་ཤེས་པ་དེ་ནི་མངོན་པར་རྟོགས་པའི་aམཐའ་ལས་འབྱུང་
1488. བའོ།།དེ་རེས་འགའ་
1489. མངོན་སུམ་དུ་བྱེད་དམ་ཞེ་ན།ནམ་ཡང་མི་བྱེད།དེ་མཐའ་གཅིག་ཏུ།དེ་ནི་མི་སྐྱེའི་ཆོས་ཅན་ཡིན།།ས་དུ་པའི་ཀུན་རྫོབ་ཤེས་པ་དེ་འཐོབ་ཅེ་ན།མཐོང་བའི་ལམ་གྱིས་ནི།རང་དང་འོག་ས།མཐོང་བའི་ལམ་ས་གང་ཡིན་པའི་ས་དེ་བ་དང་།འོག་མའི་ཀུན་རྫོབ་ཤེས་aཔ་འཐོབ་སྟེ།གལ་ཏེ་མི་ལྕོགས་པ་
1490. མེད་པའི་ས་པ་ཞིག་ཡིན་ན་ནི་དེ་ཉིད་ཀྱི་ས་པ་དང་།འདོད་པ་ན་སྤྱོད་པ་འཐོབ་བོ།།གཞན་ལ་ཡང་དེ་བཞིན་ནོ།།དེ་ཡང་དྲན་པ་ཉེ་བར་གཞག་པ་དུ་དག་གཅིག་
1491. ཡིན་ཞེ་ན།འགོག་པའི་མཐའ།འགོག་པ་
1492. མངོན་པར་རྟོགས་པ་ལས་ཆོས་དྲན་པ་ཉེ་བར་གཞག་པའོ།།ལྷག་མ་དྲན་པ་aཉེ་བར་གཞག་པ་བཞི་ཆར་རོ།།དེ་ཡང་འདི་མངོན་པར་རྟོགས་པའི་མཐའ་ལས་བྱུང་བ་ནི།རང་བདེན་རྣམ་
1493. ཅན་འབད་ལས་བྱུང་།།བདེན་པ་གང་ཞིག་མངོན་པར་རྟོགས་པས་ཐོབ་པ་དེ་ནི་བདེན་པའི་རྣམ་པ་ཅན་ཁོ་ནའོ།།མཐོང་ལམ་གྱིས་ཐོབ་པར་བྱ་བ་ཡིན་པའི་ཕྱིར་སྦྱོར་བ་ལས་བྱུང་བ་ཡིན་ནོ་ཞེས་བྱ་བའི་ཐ་aཚིག་གོ།།ཆགས་བཅས་བཅུ་དྲུག་པ་ལ་དྲུག།འདོད་ཆགས་དང་མ་བྲལ་བ་ལ་ནི་ལམ་ལ་རྗེས་སུ་ཤེས་པའི་སྐད་ཅིག་མ་ལ་ཤེས་པ་གཉིས་པ་
1494. ད་ལྟར་བྱུང་བ་ཡིན་ཏེ།ལམ་ཤེས་པ་དང་།ལམ་ལ་རྗེས་སུ་ཤེས་པའོ།།མ་འོངས་པ་དྲུག་འཐོབ་སྟེ།ཆོས་ཤེས་པ་དང་།རྗེས་སུ་ཤེས་པ་དང་།སྡུག་བསྔལ་aདང་།ཀུན་འབྱུང་དང་།འགོག་པ་དང་།ལམ་ཤེས་པ་རྣམས་སོ།།འདོད་ལ་ཆགས་དང་བྲལ་བ་བདུན།།བདུན་པ་ནི་ཕ་རོལ་གྱི་སེམས་ཤེས་པའོ།།དེ་ཡི་གོང་མ་ཆགས་བཅས་ཀྱིས
1495. །།བསྒོམ་པའི་ལམ་ལ་བདུན་ཐོབ་བོ།།སྐད་ཅིག་མ་བཅུ་དྲུག་གི་གོང་མ་ཇི་སྲིད་དུ་འདོད་པ་ལས་འདོད་ཆགས་དང་བྲལ་aབ་མ་ཡིན་པ་དེ་སྲིད་དུ་སྦྱོར་བ་དང་བར་ཆད་མེད་པ་དང་རྣམ་པར་གྲོལ་བ་དང་།ཁྱད་པར་གྱི་ལམ་ཐམས་ཅད་ལ་ཤེས་པ་བདུན་འཐོབ་སྟེ།དྲུག་པོ་དང་།ཀུན་རྫོབ་ཀྱི་ཤེས་པ་བདུན་པ་ཡིན་ནོ།།ས་བདུན་ལས་རྒྱལ་མངོན་ཤེས་དང་།མི་གཡོ་འཐོབ་
1496. དང་སྤེལ་བསྒོམ་པའི།།བར་ཆད་མེད་པའི་ལམ་དག་དང་།།གོང་aམའི་གྲོལ་བའི་ལམ་བརྒྱད་ལའང་།།ས་བདུན་ནི་བསམ་གཏན་བཞི་དང་།གཟུགས་མེད་པ་གསུམ་མོ།།དེ་དག་ལས་འདོད་ཆགས་དང་བྲལ་བ་དང་།མངོན་པར་ཤེས་པ་ལྔ་དང་།མི་གཡོ་བ་
1497. རྟོགས་པར་བྱེད་པ་དང་།བསམ་གཏན་སྤེལ་མར་བསྒོམ་པ་སློབ་པ་བར་ཆད་མེད་པའི་ལམ་ཇི་སྙེད་པ་དེ་ཐམས་aཅད་ལ་ཤེས་པ་བདུན་འཐོབ་སྟེ།དེ་དག་ཉིད་དོ།།མི་གཡོ་བ་རྟོགས་པར་བྱེད་པ་ལ་ནི་ཀུན་རྫོབ་ཤེས་པ་ནི་མི་འཐོབ་སྟེ།དེར་ནི་ཟད་པ་ཤེས་པ་བདུན་པ་ཡིན་ནོ།།སྲིད་པའི་རྩེ་མོའི་འདོད་ཆགས་དང་བྲལ་བའི་རྣམ་པར་གྲོལ་བའི་ལམ་བརྒྱད་ལ་ཡང་ཤེས་པ་བདུན་པོ་ཁོ་ན་འཐོབ་སྟེ།གཞན་གྱི་སེམས་ཤེས་པ་aནི་བདུན་པ་ཡིན་ལ་ཀུན་རྫོབ་ཤེས་པ་ནི་མ་ཡིན་ཏེ།སྲིད་པའི་རྩེ་མོའི་གཉེན་པོ་མ་
1498. ཡིན་པའི་ཕྱིར་རོ།།སློབ་པ་སྦྱོང་བའི་གྲོལ་བ་ལ།།ཤེས་པ་དྲུག་དང་བདུན་འཐོབ་བམ།།སློབ་པ་སྦྱོང་བའི་རྣམ་པར་གྲོལ་བའི་ལམ་ལ་འདོད་ཆགས་དང་བཅས་པ་ནི་དྲུག་འཐོབ་བོ།།འདོད་ཆགས་དང་བྲལ་བ་ལ་ཕ་རོལ་གྱི་aསེམས་ཤེས་པ་ནི་བདུན་པ་ཡིན་ནོ།།བར་ཆད་མེད་པའི་ལམ་ལ་དྲུག།སློབ་པ་སྦྱོང་བའི་བར་ཆད་མེད་པའི་
1499. ལམ་ལ་དྲུག་འཐོབ་བོ།།དེ་བཞིན་སྲིད་རྩེའི་ལམ་
1500. རྒྱལ་ལའང་།།སྲིད་པའི་རྩེ་མོ་ལས་འདོད་ཆགས་དང་བྲལ་བའི་བར་ཆད་མེད་པའི་ལམ་ལ་ཡང་དེ་བཞིན་དྲུག་འཐོབ་བོ།།ཟད་པ་ཤེས་པ་ལ་དགུའོ།།aམི་སྐྱེ་བ་ཤེས་པ་ལས་གཞན་པ་
1501. རྣམས་སོ།།མི་གཡོ་བས་ནི་བཅུ་འཐོབ་བོ།།མི་གཡོ་བའི་ཆོས་ཅན་གང་ཡིན་པ་དེས་ནི་བཅུ་ཆར་འཐོབ་བོ།།དེར་འཕོ་གྲོལ་བའི་ཐ་མ་ལའང་
1502. །།གང་ཞིག་མི་གཡོ་བ་ཉིད་དུ་འཕོ་བ་དེའི་རྣམ་པར་གྲོལ་བའི་ལས་ཐ་མ་ལ་
1503. ཡང་བཅུ་འཐོབ་བོ།།བཤད་aཔའི་ལྷག་མ་ལ་བརྒྱད་འཐོབ།།ལྷག་མ་ཡང་གང་ཞིག་ཅེ་ན།འདོད་པའི་འདོད་ཆགས་དང་བྲལ་བའི་རྣམ་པར་གྲོལ་བའི་ལམ་དགུ་པ་དང་།ས་བདུན་པ་ལས་འདོད་ཆགས་དང་བྲལ་བ་དང་།མངོན་པར་ཤེས་པ་དང་སྤེལ་མར་བསྒོམ་པ་དག་གི་རྣམ་པར་གྲོལ་བའི་ལམ་རྣམས་དང་།མི་གཡོ་བ་རྟོགས་aཔར་བྱེད་པའི་རྣམ་པར་གྲོལ་བའི་ལམ་བརྒྱད་དང་།འདོད་ཆགས་དང་བྲལ་བའི་སྦྱོར་བ་དང་།ཁྱད་པར་ཅན་གྱི་ལམ་ཐམས་ཅད་དེ།དེ་དག་ཐམས་ཅད་ལ་ནི་ཟད་པ་དང་མི་སྐྱེ་བ་ཤེས་པ་མ་གཏོགས་པ་ཤེས་པ་བརྒྱད་མ་འོངས་པ་འཐོབ་བོ།།ཡང་ལམ་གང་ལས་དུ་བའི་ཤེས་པ་འཐོབ་ཅེ་ན།རེ་ཞིག་ཀུན་རྫོབ་aཤེས་པ་ནི་ལམ་ས་གང་བ་
1504. ཡིན་པ་དང་།དང་པོ་ཉིད་དུ་ས་གང་ཐོབ་པས་
1505. དེ་པའི་མ་འོངས་པ་འཐོབ་བོ།།ཟག་པ་མེད་པ་ནི་ལམ་ས་གང་ཡིན་པ་འབའ་ཞིག་ཏུ་ཡང་མ་ཟད་དེ།འོ་ན་ཇི་ལྟ་བུ་ཞེ་ན།གང་ལས་ཆགས་བྲལ་བྱ་ཕྱིར་གང་།།ཐོབ་པ་དེར་ཡང་འོག་མའང་
1506. འཐོབ།།ས་གང་ལས་འདོད་ཆགས་དང་བྲལ་བར་བྱ་aབ་ལ་ཡང་སྦྱོར་བའི་ལམ་ལ་སོགས་པ་རྣམ་པ་གཉིས་ཡིན་ལ།འདོད་ཆགས་དང་བྲལ་བས་ས་གང་ཞིག་འཐོབ་པ་དེའི་ས་པ་དང་ས་འོག་མའི་ཟག་པ་མེད་པའི་ཤེས་པ་རྣམས་ཐོབ་པར་འགྱུར་རོ།།ཟད་པ་ཤེས་ལ་ཟག་བཅས་ཀྱང་།།ཟད་པ་ཤེས་པ་ལ་ནི་ཟག་པ་དང་བཅས་པའི་ཡོན་ཏན་མི་སྡུག་པ་དང་།aདབུགས་འབྱུང་བ་དང་།རྔུབ་པ་དྲན་པ་དང་།དྲན་པ་ཉེ་བར་གཞག་པ་དང་།ཚད་མེད་པ་དང་།རྣམ་པར་ཐར་བ་ལ་སོགས་པ་གང་ཇི་སྙེད་
1507. པ་དེ་ཐམས་ཅད་འཐོབ་བམ་ཞེ་ན།གང་སྔོན་མེད་པ་དེ་སྙེད་
1508. ཀྱི།།ས་ཀུན་སྔོན་སྙེད་
1509. མི་འཐོབ་བོ།།གང་རྣམ་པར་ཉམས་པ་ལས་གང་རྙེད་པ་དེ་aཡང་མི་འཐོབ་སྟེ།འཐོབ་
1510. པ་བཏང་བའི་ཕྱིར་རོ།།ཅི་ཐོབ་པ་རྙེད་པ་ཁོ་ན་ཡིན་ནམ་
1511. ཞེ་ན།སྨྲས་པ།མ་ཡིན་ནོ།།ཐོབ་པ་ནི་རྣམ་པ་བཞི་སྟེ།དེ་ལ།རྙེད་དང་བསྟེན་ཞེས་བྱ་བ་ནི།།དགེ་བ་འདུས་བྱས་ཐོབ་པའོ།།གཉེན་པོ་དང་ནི་ཐག་བསྲིང་བའི།།ཐོབ་པ་ཟག་དང་བཅས་པ་ཡིན།རྙེད་པ་དང་།aབསྟེན་པས་ཐོབ་པ་དག་ནི་དགེ་བ་དང་འདུས་བྱས་རྣམས་ཀྱི་ཡིན་ཏེ།མ་འོངས་པ་རྣམས་ཀྱི་གཅིག་གོ།།ད་ལྟར་བྱུང་བ་རྣམས་ཀྱི་གཉིས་ཀའོ།།གཉེན་པོ་དང་ཐག་བསྲིང་བའི་ཐོབ་པ་དག་ནི་ཟག་པ་དང་བཅས་པའི་ཆོས་རྣམས་ཀྱི་ཡིན་ནོ།།གང་ཟག་ཐམས་ཅད་ཀྱི་ཟད་པ་ཤེས་པའི་ཡོན་ཏན་ཐོབ་པའི་aཕྱིར་
1512. བཤད་ཀྱི།སངས་རྒྱས་ཆོས་ནི་མ་འདྲེས་པ།།སྟོབས་ལ་སོགས་པ་བཅོ་བརྒྱད་དོ།།སྟོབས་བཅུ་དང་།མི་འཇིགས་པ་བཞི་དང་།དྲན་པ་ཉེ་བར་གཞག་པ་གསུམ་དང་།ཐུགས་རྗེ་ཆེན་པོ་སྟེ།འདི་རྣམས་བཅོམ་ལྡན་འདས་ཀྱི་ཟད་པ་མཁྱེན་པ་ཁོ་ནས་བརྙེས་
1513. པར་འགྱུར་རོ།།དེ་ལ་གནས་དང་གནས་aམིན་ཤེས་པ་བཅུ།།ལས་འབྲས་ལ་བརྒྱད།ལས་དང་རྣམ་པར་སྨིན་པ་མཁྱེན་
1514. པའི་སྟོབས་ནི་ཤེས་པ་བརྒྱད་དེ།འགོག་པ་དང་།ལམ་ཤེས་པ་དག་མ་གཏོགས་སོ།།བསམ་གཏན་སོགས།དབང་པོ་མོས་དང་ཁམས་དང་ལ་
1515. ནི།དགུའོ།།བསམ་གཏན་དང་།རྣམ་པར་ཐར་པ་དང་།ཏིང་ངེ་འཛིན་aདང།སྙོམས་པར་འཇུག་པ་མཁྱེན་པའི་སྟོབས་ནི་ཤེས་པ་དགུ་སྟེ།འགོག་པ་ཤེས་པ་མ་གཏོགས་པའོ།།དབང་པོ་མཆོག་དང་མཆོག་མ་ཡིན་པ་མཁྱེན་པའི་སྟོབས་དང་།མོས་པ་སྣ་ཚོགས་མཁྱེན་པའི་སྟོབས་དང་།ཁམས་སྣ་ཚོགས་མཁྱེན་པའི་སྟོབས་ཀྱང་དེ་བཞིན་དུ་རིག་པར་བྱའོ།།ལམ་དག་ལ་aབཅུའམ།འམ་གྱི་སྒྲ་ལས་དགུ་ཞེས་པ་ཡང་ངོ་།།གལ་ཏེ་ལམ་དེ་འབྲས་བུ་དང་བཅས་པར་གཟུང་ན་ནི་ཤེས་པ་བཅུའོ།།གལ་ཏེ་མ་ཡིན་ན་ནི་དགུ་སྟེ།དེ་དག་
1516. ཁོ་ནའོ།།གཉིས་ནི་ཀུན་རྫོབ་ཤེས་པ་ཡིན།།སྔོན་གྱི་གནས་རྗེས་སུ་དྲན་པ་མཁྱེན་པའི་སྟོབས་དང་།འཆི་འཕོ་དང་སྐྱེ་བ་མཁྱེན་པའི་སྟོབས་དག་ནི་ཀུན་aརྫོབ་ཤེས་པའོ།།ཟད་པ་དྲུག་གམ་བཅུ་ཡིན་ནོ།།ཟག་པ་ཟད་པའམ་མཁྱེན་པའི་སྟོབས་ནི་ཤེས་པ་དྲུག་སྟེ།ཆོས་ཤེས་པ་དང་།རྗེས་སུ་ཤེས་པ་དང་།འགོག་པ་ཤེས་པ་དང་།ཟད་པ་ཤེས་པ་དང་།མི་སྐྱེ་བ་ཤེས་པ་དང་།ཀུན་རྫོབ་ཤེས་པ་རྣམས་ཏེ།གལ་ཏེ་ཟག་པ་ཟད་པ་འགོག་པ་ཤེས་པ་aཁོ་ན་ཞིག་ཡིན་ནམ
1517. །འོན་ཏེ་ཟད་པ་ཤེས་པ་ཟག་པ་ཟད་པའི་ཤེས་པའི་
1518. རྒྱུད་ལ་ཡོད་པ་ཡིན་ན་ནི་དེས་ན་
1519. ཤེས་པ་བཅུ་ཡིན་ནོ།།
1520. རང་བཞིན་བཤད་ནས་ས་བརྗོད་པ།།སྔོན་གནས་འཆི་འཕོ་སྐྱེ་བའི་སྟོབས།།བསམ་གཏན་དག་ན།སྔོན་གྱི་གནས་དང་།འཆི་འཕོ་བ་དང་།སྐྱེ་བ་མཁྱེན་པའི་སྟོབས་ནི་བསམ་aགཏན་བཞིའི་ས་པའོ།།ལྷག་མ་ནི།ས་རྣམས་ཀུན་ན།དེ་དག་ཀྱང་འདོད་པའི་ཁམས་དང་།མི་ལྕོགས་པ་མེད་པ་དང་།བསམ་གཏན་ཁྱད་པར་ཅན་དང་།བསམ་གཏན་དང་།གཟུགས་མེད་པ་དག་སྟེ་བཅུ་གཅིག་གོ།།ཤེས་པ་རྣམ་པ་བཅུ་པོ་དེ་ཉིད་གཞན་གྱི་སྟོབས་ཞེས་མི་aབྱའོ།སངས་རྒྱས་ཁོ་ནའི་སྟོབས་ཞེས་བྱ་སྟེ།ཅིའི་ཕྱིར།འདི་སྟོབས་གང་ཕྱིར་ཐོགས་མི་མངའ།།གང་གི་ཕྱིར་འདིའི་མཁྱེན་པ་ཤེས་བྱ་ཐམས་ཅད་ལ་ཐོགས་པ་མི་མངའ་བར་འཇུག་པའི་ཕྱིར་རོ།།རེ་ཞིག་དེ་ལྟར་ན་མཁྱེན་པ་ཐོགས་པ་མི་མངའ་བའི་ཕྱིར་སངས་རྒྱས་རྣམས་ཀྱི་ཡིད་ཀྱི་སྟོབས་ནི་ཤེས་བྱ་བཞིན་དུ་མཐའ་aཡས་པ་ཡིན་ནོ།།སྐུ་ལ་སྲེད་མེད་བུ་ཡི་སྟོབས།།གཞན་དག་ཚིགས་ན།གཞན་དག་ན་རེ་ཚིགས་
1521. དང་ཚིགས་ན་སྲེད་མེད་ཀྱི་བུའི་སྟོབས་མངའོ་ཞེས་ཟེར་རོ།།སྲེད་མེད་ཀྱི་བུའི་སྟོབས་ཀྱི་ཚད་ཇི་ཙམ་ཞེ་
1522. ན།གླང་ཆེན་སོགས།།བདུན་ཅུས་ལྷག་པའི་སྟོབས་ཡིན་ནོ།།གླང་པོ་ཆེ་ཕལ་པ་དང་།སྟོབས་ཀྱི་གླང་པོ་ཆེ་དང་།aཚན་པོ་ཆེ་དང་།རབ་གནོན་དང་།ཡན་ལག་མཆོག་དང་།སྟོབས་མཆོག་དང་།སྲེད་མེད་ཀྱི་བུ་རྣམས་གོང་མས་
1523. གོང་དུ་བཅུ་འགྱུར་དུ་བསྐྱེད་དེ་བརྗོད་པར་བྱའོ།།དེ་ནི་རེག་བྱའི་སྐྱེ་མཆེད་དོ།།ལུས་ཀྱི་སྟོབས་དེ་ནི་ཐམས་ཅད་ཀྱང་རེག་བྱའི་སྐྱེ་མཆེད་ཀྱི་རང་བཞིན་འབྱུང་བ་ཆེན་པོའི་ཁྱད་པར་ཁོ་ནར་རིག་པར་aབྱའོ།།སྟོབས་རྣམས་བཤད་ཟིན་ཏོ།།མི་འཇིགས་པ་ནི་རྣམ་པ་བཞི།།མདོ་ལས་ཇི་སྐད་དུ་འབྱུང་བ་བཞིན་ནོ།།དེ་དག་ཀྱང་།ཇི་ལྟར་སྟོབས་ནི་དང་པོ་དང་།།བཅུ་པ་གཉིས་པ་བདུན་པ་བཞིན།།སྟོབས་དང་པོ་ཇི་ལྟ་བར།ཀྱེ་མ་ང་མངོན་པར་རྫོགས་པར་སངས་རྒྱས་པར་གྱུར་པ་ལ་ཞེས་བྱ་བའི་མི་འཇིགས་aཔ་འདི་ཡང་དེ་དང་འདྲའོ།།ཟག་པ་ཟད་པ་མཁྱེན་པའི་སྟོབས་ཇི་ལྟ་བར་ཀྱེ་མ་ང་ཟག་པ་ཟད་པར་གྱུར་བ་ལ་ཞེས་བྱ་བའི་མི་འཇིགས་པ་འདི་ཡང་དེ་དང་འདྲའོ།།ལས་བདག་གིར་བྱ་བ་མཁྱེན་པའི་སྟོབས་ཇི་ལྟ་བར་ངས་གང་དག་བར་དུ་གཅོད་པར་འགྱུར་བའི་ཆོས་གསུངས་པ་ལ་ཞེས་མི་འཇིགས་པ་
1524. ཡང་དེ་དང་འདྲའོ།།ཀུན་aདུ་འགྲོ་བའི་ལམ་མཁྱེན་པའི་སྟོབས་ཇི་ལྟ་བར་ངས་གང་ཉན་ཐོས་རྣམས་ཀྱི་ངེས་པར་འབྱུང་བའི་ལམ་དུ་གསུངས་པ་ལ་ཞེས་བྱ་བའི་མི་འཇིགས་པ་འདི་ཡང་དེ་དང་འདྲའོ།།དྲན་པ་ཉེ་བར་གཞག་པ་ནི་འཁོར་གྱི་བྱེ་བྲག་ལས་གསུམ་ཡིན་ཏེ།མདོ་ཇི་ལྟ་བར་དེ་ཡང་།དྲན་དང་ཤེས་བཞིན་བདག་ཉིད་གསུམ།དྲན་པ་ཉེ་aབར་གཞག་པ་གསུམ་པོ་འདི་དག་ནི་དྲན་པ་དང་ཤེས་བཞིན་གྱི་བདག་ཉིད་ཡིན་ནོ།།ཐུགས་རྗེ་ཆེན་པོ་ཀུན་རྫོབ་བློ།།ཐུགས་རྗེ་ཆེན་པོ་ནི་ཀུན་རྫོབ་ཤེས་པའི་བདག་ཉིད་དོ།།ཅིའི་ཕྱིར་ཐུགས་རྗེ་ཆེན་པོ་ཞེས་བྱ་ཞེ་ན།ཚོགས་དང་རྣམ་པ་སྤྱོད་ཡུལ་དང་།།མཉམ་པའི་ཕྱིར་དང་ཆེས་ཆེའི་ཕྱིར།།ཚོགས་ནི་བསོད་aནམས་དང་ཡེ་ཤེས་ཀྱི་ཚོགས་ཆེན་པོས་ཡང་དག་པར་གྲུབ་པའི་ཕྱིར་རོ།།རྣམ་པ་ནི་སྡུག་བསྔལ་གསུམ་ལ་རྟོག་པའི་ཕྱིར་རོ།།དམིགས་པ་ནི་ཁམས་གསུམ་ལ་དམིགས་པའི་ཕྱིར་རོ།།མཉམ་པ་ཉིད་ནི་སེམས་ཅན་ཐམས་ཅད་ལ་འདྲ་བར་འཇུག་པའི་ཕྱིར་རོ།།ཆེས་
1525. ཆེ་བ་ཉིད་ནི་དེ་ལས་ཆེ་བ་མེད་པའི་ཕྱིར་རོ།།སྙིང་རྗེ་aདང།ཐུགས་རྗེ་ཆེན་པོ་གཉིས་ལ་ཐ་དད་དུ་བྱ་བ་ཅི་ཡོད་ཅེ་ན།ཐ་དད་བྱ་བ་རྣམ་པ་བརྒྱད།།ངོ་བོ་ཉིད་ལས་ནི་ཞེ་སྡང་མེད་པ་དང་།གཏི་མུག་མེད་པའི་ངོ་བོའི་ཕྱིར་རོ།།རྣམ་པ་ལས་ནི་སྡུག་བསྔལ་གཅིག་དང་།གསུམ་གྱི་རྣམ་པ་ཅན་གྱིས་སོ།།དམིགས་པ་ལས་ནི་ཁམས་གཅིག་དང་།།གསུམ་གྱི་སེམས་aཅན་ལ་དམིགས་པས་སོ།།ས་ལས་ནི་བསམ་གཏན་བཞི་དང་།བསམ་གཏན་བཞི་པའི་ས་པས་སོ།།རྒྱུད་ལས་ནི་ཉན་ཐོས་ལ་སོགས་པ་དང་།སངས་རྒྱས་ཀྱི་རྒྱུད་ལ་སྐྱེས་པས་སོ།།ཐོབ་པ་ལས་ནི་འདོད་པའི་ཁམས་དང་།སྲིད་པའི་རྩེ་མོའི་འདོད་ཆགས་དང་བྲལ་བས་ཐོབ་པའི་ཕྱིར་རོ།།ཡོངས་སུ་མི་aསྐྱོབ་པ་དང་ཡོངས་སུ་སྐྱོབ་པ་དང་།མི་འདྲ་བ་དང་།འདྲ་བར་ཐུགས་རྗེ་ཆེན་པོ་མཛད་པའི་ཕྱིར་རོ།།ཅི་སངས་རྒྱས་ཐམས་ཅད་ཀྱིས་མཉམ་པ་ཡིན་ཞེ་ན།སངས་རྒྱས་ཐམས་ཅད་ཚོགས་དང་ནི།།ཆོས་སྐུ་འགྲོ་བའི་དོན་སྤྱོད་པས།།མཉམ་པ་ཉིད་དེ་སྐུ་ཚེ་དང་།།རིགས་དང་སྐུ་བོང་ཚོད་ཀྱིས་མིན།།སངས་aརྒྱས་ཐམས་ཅད་ནི་རྒྱུ་གསུམ་པོ་སྔོན་གྱི་བསོད་ནམས་དང་ཡེ་ཤེས་ཀྱི་ཚོགས་ཀྱིས་ཡང་དག་པར་འགྲུབ་པ་དང་།ཆོས་ཀྱི་སྐུ་ཡོངས་སུ་འགྲུབ་པ་དང་།འཇིག་རྟེན་གྱི་དོན་སྤྱོད་པས་མཉམ་པ་ཉིད་ཡིན་ནོ།།སྐུ་ཚེ་དང་།རིགས་དང་།གདུང་དང་།སྐུ་བོང་ཚོད་དུ་མཛད་པ་ལ་ནི་བྱེ་བྲག་ཡོད་དོ།།རེ་ཞིག་དེ་དག་aནི་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཅེས་བྱའོ།།ཆོས་གཞན་སློབ་དང་ཐུན་མོང་ཡིན།།ཁ་ཅིག་སོ་སོའི་སྐྱེ་བོ་དང་།།དེ་དག་ཀྱང་གང་ཞེ་ན།ཉོན་མོངས་མེད་དང་སྨོན་ནས་ཤེས།།སོ་སོ་ཡང་དག་རིག་མངོན་སོགས།།དེ་ལ།ཉོན་མོངས་མེད་པ་ཀུན་རྫོབ་ཤེས།།དེ་ཡི་རང་བཞིན་འདི་ཡིན་ཏེ།།བསམ་aགཏན་མཐའ་ན།བསམ་གཏན་བཞི་པའི་ས་པ་ཡིན་ཏེ།ལམ་སླ་བ་རྣམས་ཀྱི་མཆོག་ཡིན་པའི་ཕྱིར་རོ།།མི་གཡོའི་ཆོས།དགྲ་བཅོམ་པ་གཞན་གྱི་ནི་མ་ཡིན་ནོ།།མིས་བསྐྱེད།གླིང་གསུམ་དུ་བསྐྱེད་དོ།།ཉོན་མོངས་འདོད་གཏོགས་པ།མ་སྐྱེས་གཞིར་
1526. བཅས་སྤྱོད་aཡུལ་ཅན།།དེའི་དམིགས་པ་ནི་ཉོན་མོངས་པ་འདོད་པ་ན་སྤྱོད་པ་མ་འོངས་པ་གཞི་དང་བཅས་པ་རྣམས་ཡིན་ཏེ།ཕ་རོལ་པོ་དག་ཉོན་མོངས་པ་སྐྱེ་བར་མ་གྱུར་ཅིག་ཅེས་ཞུགས་པའི་ཕྱིར་རོ།།ཉོན་མོངས་པ་མེད་པ་ཇི་སྐད་དུ་བཤད་པ།སྨོན་ནས་ཤེས་པའང་དེ་བཞིན་ནོ།།དེ་ཡང་ཀུན་རྫོབ་ཤེས་པ་དང་།།བསམ་aགཏན་གྱི་མཐའ་ན་ཡོད་པ་དང་།མི་གཡོ་བའི་ཆོས་ཅན་ཡིན་པ་དང་།མིའི་རྟེན་ཅན་ཡིན་ནོ།།དེའི་དམིགས་པ་ཐམས་ཅད་དོ།།སྨོན་ནས་ཤེས་པའི་དམིགས་པ་ནི་ཆོས་ཐམས་ཅད་དང་ལྡན་ནོ།།དེ་བཞིན་ཆོས་དོན་ངེས་ཚིག་དང་།།སྤོབས་པ་སོ་སོ་ཡང་དག་རིག།དེ་བཞིན་ཞེས་བྱ་བ་ནི་ཉོན་མོངས་པ་aམེད་པ་མི་གཡོ་བའི་ཆོས་ཅན་དང་།མིའི་རྟེན་ཅན་བཞིན་ནོ།།འདི་དག་ནི་དམིགས་པ་དང་།ས་དང་།རང་གི་ངོ་བོའི་བྱེ་བྲག་ནི་ཐ་དད་པར་བརྗོད་དོ
1527. །།གསུམ་ནི་གོ་རིམས་བཞིན་མིང་དང་།དོན་དང་ངག་ལ་ཐོགས་མེད་ཤེས།།མིང་དང་ཚིག་དང་ཡི་གེའི་ཚོགས་རྣམས་དང་།དོན་དང་།ངག་ལ་ཐོགས་aཔ་མེད་པར་ཤེས་པ་ནི་ཆོས་དང་།དོན་དང་།ངེས་པའི་ཚིག་སོ་སོ་ཡང་དག་པར་རིག་པ་རྣམས་སོ།།བཞི་པ་རིག་པ་ཐགས་ཐོགས་མེད།།མངོན་སྤྱོད་ལམ་ལ་དབང་ཉིད་ལ།།ཐགས་ཐོགས་མེད་པར་མངོན་པར་བརྗོད་པ་ཉིད་དང་།ཏིང་ངེ་འཛིན་ལ་དབང་བར་བསལ་
1528. བར་བྱ་བ་ལ་ཐོགས་པ་མེད་པར་ཤེས་aཔ་ཡིན་ནོ།།དེ་ཡི་དམིགས་པ་ངག་དང་ལམ།།དེའི་དམིགས་པ་ནི་ངག་ཀྱང་ཡིན་ལ་ལམ་ཡང་ཡིན་ནོ།།ཤེས་པ་དགུའོ།།དེའི་རང་བཞིན་ནི་འགོག་པ་ཤེས་པ་མ་གཏོགས་པ་དགུའོ།།ས་ཐམས་ཅད་འདོད་པ་ནས་སྲིད་པའི་རྩེ་མོའི་བར་ས་ཐམས་ཅད་པ་ཡིན་ནོ།།ཡང་དག་དོན་རིག་བཅུའམ་དྲུག།གལ་aཏེ་ཆོས་ཐམས་ཅད་ཡིན་ན་ནི་ཤེས་པ་བཅུའོ།།འོན་ཏེ་མྱ་ངན་ལས་འདས་པ་ཡིན་ན་དྲུག་སྟེ།ཆོས་དང་རྗེས་སུ་ཤེས་པ་དང་།འགོག་པ་དང་།ཟད་པ་དང་།མི་སྐྱེ་བ་དང་།ཀུན་རྫོབ་ཤེས་པ་རྣམས་སོ།།དེ་ནི་ཀུན་ན།དོན་སོ་སོ་ཡང་དག་པར་རིག་པ་ནི་ཐམས་ཅད་པའོ།།གཞན་ཀུན་རྫོབ།ཆོས་aདང་ངེས་པའི་ཚིག་སོ་སོ་ཡང་དག་པར་རིག་པ་དག་ནི་ཀུན་རྫོབ་ཤེས་པའི་རང་བཞིན་ནོ།།ཆོས་རིག་
1529. འདོད་དང་བསམ་གཏན་ན།།འདོད་པ་དང་བསམ་གཏན་བཞི་ནའོ།།
1530. ངག་ནི་འདོད་དང་དང་པོ་ན།།ངེས་པའི་ཚིག་སོ་སོ་ཡང་དག་པར་རིག་པ་ནི་འདོད་པའི་ཁམས་དང་།བསམ་གཏན་དང་པོའི་ས་aཔའོ།།མ་ཚང་བར་ནི་དེ་ཐོབ་མེད།།གང་ལ་གཅིག་ཡོད་པ་དེ་ལ་སོ་སོ་ཡང་དག་པར་རིག་པ་བཞི་ཆར་གདོན་མི་ཟ་བར་ཡོད་དོ།།ཉོན་མོངས་པ་མེད་པ་ལ་སོགས་པའི་ཡོན་ཏན་བསྟན་
1531. པ་གང་ཡིན་པ།དྲུག་པོ་དེ་དག་བར་མཐའ་བས།།བསམ་གཏན་བཞི་པའི་སྟོབས་ཀྱིས་འདི་དག་འཐོབ་བོ།།aདེ་ནི་རྣམ་དྲུག་ཉོན་མོངས་པ་མེད་པ་དང་།སྨོན་ནས་ཤེས་པ་དང་།སོ་སོ་ཡང་དག་པར་རིག་པ་གསུམ་དང་།རབ་ཀྱི་མཐའ་དེ་ཉིད་དང་།དྲུག་གི་བདག་ཉིད་དོ།།རབ་ཀྱི་མཐའ་ཞེས་བྱ་བ་ནི་ཅི་
1532. ཞེ་ན།བསམ་གཏན་མཐའ།བསམ་གཏན་བཞི་པའོ།།དེ་ནི་ས་ཀུན་གྱིས་མཐུན་བྱས།།འཕེལ་བའི་aརབ་ཏུ་ཕྱིན་པ་ཡིན།།འདོད་པ་ན་སྤྱོད་པའི་སེམས་ལས་བསམ་གཏན་དང་པོ་ལ་སྙོམས་པར་ཞུགས་པ་ནས།རིམ་གྱིས་བསམ་གཏན་བཞི་པའི་བར་དང་།དེ་བཞིན་དུ་གོང་མ་ལ་ཡང་སྟེ།དེ་ལྟར་ན་ས་ཐམས་ཅད་ཀྱིས་མཐུན་པར་བྱས་པ་ཡིན་ནོ།།དེ་ལྟར་བསྒོམ་པ་ཆུང་ངུ་ལས་འབྲིང་དང་།འབྲིང་ལས་aཆེན་པོ་ལ་སྙོམས་པར་འཇུག་སྟེ།འཕེལ་བའི་རབ་ཡིན་ནོ།།ཡོན་ཏན་དྲུག་པོ་དེ་ཡང་།སངས་རྒྱས་ལས་གཞན་སྦྱོར་ལས་སྐྱེས།།འདོད་ཆགས་དང་བྲལ་བས་ཐོབ་པ་ནི་མ་ཡིན་ནོ།།རེ་ཞིག་དེ་དག་ཉན་ཐོས་དང་
1533. ཐུན་མོང་བའོ།།མངོན་པར་ཤེས་པ་ལ་སོགས་པ་སོ་སོའི་སྐྱེ་བོ་དང་ཡང་ངོ་།།མངོན་པར་aཤེས་པ་གང་ཞེ་ན།རྫུ་འཕྲུལ་རྣ་བ་ཡིད་དང་ནི།།སྔོན་ཚེ་འཆི་འཕོ་སྐྱེ་བ་དང་།།ཟད་ཤེས་མངོན་དུ་བྱ་བ་ཡི།།མངོན་ཤེས་རྣམ་དྲུག་དེ་དག་ལས་ལྔ་ནི་སོ་སོའི་སྐྱེ་བོ་དང་ཐུན་མོང་བའོ།།དེ་དག་ཐམས་ཅད་ནི།རྣམ་གྲོལ་བློ།།རྣམ་པར་གྲོལ་བའི་ལམ་གྱི་ཤེས་རབ་ཀྱི་རང་བཞིན་ཡིན་ནོ།།བཞི་ནི་aཀུན་རྫོབ་ཤེས་པ་སྟེ།།སེམས་ཀྱི་རྣམ་གྲངས་དང་།ཟག་པ་ཟད་པའི་མངོན་པར་ཤེས་པ་མ་གཏོགས་པའོ།།སེམས་ལ་ཤེས་པ་ལྔ་ཡིན་ནོ།།སེམས་ཀྱི་རྣམ་གྲངས་མངོན་པར་ཤེས་པ་ནི་ལྔ་སྟེ།ཆོས་ཤེས་པ་དང་།རྗེས་སུ་ཤེས་པ་དང་།ལམ་དང་།ཀུན་རྫོབ་དང་།ཕ་རོལ་གྱི་སེམས་ཤེས་aཔ་རྣམས་སོ།།ཟད་པའི་མངོན་ཤེས་སྟོབས་བཞིན་ནོ།།འདི་ནི་ཟག་པ་ཟད་པའི་མཁྱེན་པའི་སྟོབས་ཇི་ལྟ་བ་བཞིན་ནོ།།ལྔ་ནི་བསམ་གཏན་བཞི་དག་ན
1534. །།མངོན་པར་ཤེས་པ་ལྔ་ནི་བསམ་གཏན་བཞིའི་ས་པའོ།།ལྔ་པོ་དེ་དག་ནི།རང་དང་འོག་སའི་ཡུལ་ཅན་ཡིན།།གོང་མའི་ནི་aམ་ཡིན་ནོ།།འདི་དག་ཇི་ལྟར་འཐོབ་ཅེ་ན།མ་འདྲིས་པ་རྣམས་ནི་སྦྱོར་བས།ཐོབ་བྱ་འདྲིས་པ་ཆགས་བྲལ་བས།།མངོན་པར་ཤེས་པ་ནི་ཚེ་རབས་
1535. གཞན་ན་གོམས་པ་རྣམས་ནི་འདོད་ཆགས་དང་བྲལ་བས་འཐོབ་བོ།།གསུམ་པ་དྲན་པ་ཉེར་གཞག་གསུམ།།ཚོར་བ་དང་།སེམས་དང་ཆོས་དྲན་པ་aཉེ་བར་གཞག་པ་གསུམ་མོ།།དང་པོ་རྫུ་འཕྲུལ་རྣ་བ་མིག།རྫུ་འཕྲུལ་དང་།ལྷའི་རྣ་བ་དང་།།མིག་གི་མངོན་པར་ཤེས་པ་ནི་ལུས་དྲན་པ་ཉེ་བར་གཞག་པའིའོ།།ལྷག་མ་དག་ནི་དམིགས་ཀྱིས་མ་ཕྱེ་བའི་ཕྱིར་དྲན་པ་ཉེ་བར་གཞག་པ་བཞི་ཆར་གྱི་རང་བཞིན་ཡིན་ནོ་ཞེས་བྱ་བར་གྲུབ་
1536. པོ།།མིག་དང་རྣ་བའི་aམངོན་ཤེས་ནི།།ལུང་དུ་མ་བསྟན་ལྷག་རྣམས་དགེ།།མིག་དང་རྣ་བའི་མངོན་པར་ཤེས་པ་དག་ནི་དེ་དག་དང་མཚུངས་པར་ལྡན་པའི་ཤེས་རབ་དག་ཡིན་ནོ།།དེ་དག་ནི་གཙོ་བོའམ་ཕལ་ཆེ་བ་བསྟན་པ་ཡིན་ནོ།།མངོན་པར་ཤེས་པ་འདི་རྣམས་ལས།།གསུམ་ནི་རིག་པ།སྔོན་
1537. གྱི་གནས་དང་།འཆི་འཕོ་བ་དང་།aསྐྱེ་བ་ཤེས་པ་དང་།ཟག་པ་ཟད་པའི་མངོན་པར་ཤེས་པ་རྣམས་ནི་མི་སློབ་པའི་རིག་པ་གསུམ་མོ།།ཅིའི་ཕྱིར་དེ་དག་ཁོ་ན་ཡིན་གྱི་གཞན་མ་ཡིན་ཞེ་ན།སྔོན་མཐའ་སོགས།མ་རིག་པ་ནི་བཟློག་ཕྱིར་རོ།།འདི་དག་ནི་སྔོན་དང་།ཕྱི་མའི་མཐའ་དང་།བར་ལ་ཀུན་དུ་རྨོངས་པ་ཟློག་ 
1538. པར་བྱེད་དོ།།དེ་དག་aལས་ཀྱང་དོན་དམ་པར།མི་སློབ་པ་
1539. ཐ་མ།ཟག་པ་ཟད་པའི་མངོན་པར་ཤེས་པ་ཉིད་ནི་མི་སློབ་པ་སྟེ།གཉིས་ནི་དེའི།རྒྱུད་ལ་སྐྱེས་ཕྱིར་དེའི་ཞེས་བྱ།།མི་སློབ་པའི་རྒྱུད་ལས་སྐྱེས་པའི་ཕྱིར་མི་སློབ་པ་ཞེས་བརྗོད་དོ།།མངོན་པར་ཤེས་པ་དེ་དག་སློབ་པ་
1540. ཡིན་པར་མི་འདོད་དམ་ཞེ་ན།སློབ་ལ་འདོད་དེ་མི་
1541. aརིག་དང་།།བཅས་རྒྱུད་ཕྱིར་ན་རིག་མ་བཤད།།རྒྱུད་ལ་མ་རིག་པ་དང་བཅས་པ་ལ་རིག་པ་གཞག་ཏུ་མི་རུང་སྟེ།ཡང་དེ་ཟིལ་གྱིས་གནོན་པའི་ཕྱིར་རོ།།མངོན་པར་ཤེས་པ་དེ་དག་ལས།།དང་པོ་གསུམ་པ་དྲུག་པ་ནི།།ཆོ་འཕྲུལ་རྣམས་ཡིན།རྫུ་འཕྲུལ་དང་།ཀུན་བརྗོད་པ་དང་།རྗེས་སུ་བསྟན་aཔའི་ཆོ་འཕྲུལ་རྣམས་ཡིན་ནོ།།འདི་དག་གི་ནང་ན།བསྟན་པ་མཆོག།རྗེས་སུ་བསྟན་པའི་ཆོ་འཕྲུལ་ནི་མཆོག་སྟེ།མི་འཕྲུལ་ཕྱིར་དང་ཕན་པ་དང་།།ཡིད་འོང་
1542. འབྲས་ལ་སྦྱོར་བྱེད་ཕྱིར།།རྫུ་འཕྲུལ་ཅི་ཞེ་ན།རྫུ་འཕྲུལ་ཏིང་
1543. འཛིན།དེས་ཅི་ཞིག་ཡང་དག་པར་འབྱོར་བར་འགྱུར་ཞེ་ན།དེ་ལས་aནི།སྤྲུལ་དང་
1544. འགྲོ་བ།དེ་ལ་འགྲོ་བ་ནི་གསུམ་སྟེ།སྟོན་པ་ལ།ཡིད་མགྱོགས་འགྲོ་བ།ཡུལ་ཐག་རིང་པོར་
1545. ཡང་ཐུགས་བསྐྱེད་པའི་དུས་སུ་བྱོན་པའི་ཕྱིར་རོ།།གཞན་དག་ལ།ཕྱིན་བྱེད་མོས་པ་ལས་བྱུང་ཡང་།།ཉན་ཐོས་དང་།རང་སངས་རྒྱས་རྣམས་ནི་ལུས་
1546. ཕྱིན་བྱེད་ཀྱི་འགྲོ་བ་ཡང་ཡོད་aདེ།བྱ་བ་བཞིན་དུ་རིམ་གྱིས་ལུས་ཕྱིན་པར་བྱེད་པའི་ཕྱིར་རོ།།མོས་པ་ལས་བྱུང་བ་ཡང་ཡོད་དེ།ཐག་རིང་པོ་ལ་ཉེ་བར་མོས་ནས་མྱུར་དུ་འགྲོ་བའི་ཕྱིར་རོ།།འགྲོ་བ་འདི་དག་ནི་སངས་རྒྱས་ལ་མ་བཤད་ཀྱང་འགྲུབ་བོ།།སྤྲུལ་པ་ནི་རྣམ་པ་གཉིས་ཏེ།དེ་ལ།འདོད་པར་གཏོགས་པའི་སྤྲུལ་པ་ནི།།ཕྱི་aཡི་སྐྱེ་མཆེད་བཞི་རྣམ་
1547. གཉིས།།བདག་དང་གཞན་གྱི་ལུས་དང་འབྲེལ་བའི་གཟུགས་དང་དྲི་དང་རོ་དང་རེག་བྱའི་སྐྱེ་མཆེད་ཀྱི་རང་བཞིན་ནོ།།གཟུགས་གཏོགས་གཉིས།དེ་ན་དྲི་དང་རོ་མེད་པའི་ཕྱིར་རོ།།དེ་ཡང་རྣམ་པ་གཉིས་ཏེ།འདོད་པའི་ཁམས་ཇི་ལྟ་བར་འདི་ནི་སྤྲུལ་པ་རྣམ་པ་བཞི་ཡིན་ནོ།།གཟུགས་ཀྱི་aཁམས་ན་ཡང་དེ་དང་འདྲ་བས་
1548. མདོར་བསྡུ་ན་སྤྲུལ་པ་ནི་རྣམ་པ་བརྒྱད་ཡིན་ནོ།།དེ་ཡང་སྤྲུལ་པ་ནི་སྤྲུལ་སེམས་དག་གིས།དེ་དག་ཀྱང་ནི་བཅུ་བཞིའོ།།བསམ་གཏན་འབྲས་གཉིས་ལྔ་ཡི་བར།།རིམ་བཞིན།བསམ་གཏན་དང་པོའི་འབྲས་བུ་ནི་གཉིས་ཏེ།འདོད་པའི་ཁམས་དང་།བསམ་གཏན་དང་aཔོའི་ས་པ་དག་སྟེ།དེ་བཞིན་དུ་བསམ་གཏན་བཞི་པའི་བར་དག་ཀྱང་བཞི་དང་ལྔར་སྦྱར་བར་བྱའོ།།བསམ་གཏན་གྱི་འབྲས་བུ་སྤྲུལ་པའི་སེམས་ནི་རང་གི་ས་དང་ས་འོག་མ་པ་ཡིན་པར་རིག་པར་བྱའོ།།གོང་མ་ལས་སྐྱེས་མིན།ས་གོང་མའི་སྤྲུལ་པའི་སེམས་ནི་བསམ་གཏན་འོག་མའི་འབྲས་བུར་མེད
1549. །aདེ་རྙེད་བསམ་གཏན་བཞིན།ཡང་ཅི་སྤྲུལ་པའི་སེམས་ཁོ་ན་ལས་ལྡང་བར་འགྱུར་རམ་ཞེ་ན།དེ་ལྟ་བུ་ནི་མེད་དེ།དེ་ནི།ངག་དང་རང་ས་ལས།སྐྱེ་བར་འགྱུར་ཏེ།སྤྲུལ་པའི་སེམས་ནི་བསམ་གཏན་དག་པ་བའི་མཇུག་ཐོགས་སུ་སྐྱེ་བའམ།སྤྲུལ་པའི་སེམས་ཀྱི་མཇུག་ཐོགས་སུ་སྐྱེའོ།།དེ་ལས་གཉིས།aབསམ་གཏན་དག་པ་པ་དང་སྤྲུལ་པའི་སེམས་དག་སྐྱེའོ།།སྤྲུལ་པའི་སེམས་ཐམས་ཅད་ཀྱང་།རང་གི་ས་པས་སྤྲུལ་བར་བྱེད།།ས་གཞན་པ་ཡིས་ནི་མ་ཡིན་ནོ།།སྨྲར་འཇུག་པ་ནི་འོག་མས་ཀྱང་།།ཀྱང་གི་སྒྲས་ནི་རང་གི་ས་པས་ཡང་ངོ་།།འདོད་པའི་ཁམས་དང་།བསམ་གཏན་aདང་པོའི་ས་པའི་སྤྲུལ་པ་ནི་
1550. རང་གི་ས་པའི་སེམས་ཁོ་ནས་སྨྲར་འཇུག་གོ།།ས་གོང་མ་པ་ནི་བསམ་གཏན་དང་པོའི་ས་པས་སོ།།སྤྲུལ་པ་མང་པོ་རྣམས་སྨྲ་བ་ནི།སྟོན་མིན་སྤྲུལ་པ་པོ་དང་བཅས།།སངས་རྒྱས་ལས་གཞན་པ་ནི་སྤྲུལ་པ་པོ་དང་བཅས་ཏེ་སྨྲའོ།།གང་གི་ཚེ་སྨྲ་བའི་སེམས་པ་དེའི་ཚེ་སྤྲུལ་པའི་aསེམས་མེད་པས་སྤྲུལ་པ་རྣམས་ཀྱང་མེད་དེ།ཇི་ལྟར་དེ་སྨྲ་འཇུག་ཅེ་ན།།བྱིན་གྱིས་བརླབས་ནས་གཞན་འཇུག་ཕྱིར།།གནས་པར་འདོད་པས་སྤྲུལ་པ་བྱིན་གྱིས་བརླབས་ནས་ཡིད་གཞན་རྣམ་པར་རིག་བྱེད་ཀུན་ནས་
1551. སློང་བར་བྱེད་པས་ངག་འཇུག་པར་བྱེད་དོ།།ཅི་གསོན་པོ་ཁོ་ན་ལ་བྱིན་གྱི་རླབ་
1552. ཡོད་དམ་aཞེ་ན།ཤི་བ་ལ་ཡང་བྱིན་རླབས་
1553. ཡོད།།མི་བརྟེན་ལ་མེད།ཤ་དང་ཁྲག་ལ་སོགས་པ་བྱིན་གྱིས་བརླབས་པ་མེད་པའི་ཕྱིར་རོ།།གཞན་དག་མིན།གཞན་དག་ན་རེ་ཤི་བ་ལ་བྱིན་གྱིས་བརླབས་པ་
1554. མེད་དོ་ཞེས་ཟེར་རོ།།ཅི་སེམས་གཅིག་གིས་སྤྲུལ་པ་གཅིག་ཁོ་ན་སྤྲུལ་པར་བྱེད་དམ་ཞེ་ན།དང་པོར་དུ་མས་aགཅིག་ཡིན་ཏེ།།དང་པོ་ཉིད་དུ་ནི་སྤྲུལ་པའི་སེམས་དུ་མས་སྤྲུལ་པ་གཅིག་སྤྲུལ་པར་བྱེད་དོ།།བྱང་བར་གྱུར་ནས་བཟློག་པའོ།།མངོན་པར་ཤེས་པ་བྱང་ནས་ནི་སེམས་གཅིག་གིས་སྤྲུལ་པ་
1555. པོ་ཇི་སྙེད་འདོད་པ་དུ་མས་སྤྲུལ་པར་བྱེད་དོ།།ཡང་ཅི་
1556. སྤྲུལ་པའི་སེམས་ཐམས་ཅད་ལུང་དུ་མ་བསྟན་པ་ཡིན་ནམ་ཞེ་ན།aབསྒོམས་ལས་སྐྱེས་པ་ལུང་མ་བསྟན།།སྐྱེ་བ་ལས་སྐྱེས་རྣམ་གསུམ་མོ།།ལྷ་དང་ཤ་ཟ་ལ་སོགས་པའི་སྐྱེ་བས་ཐོབ་པའི་སྤྲུལ་པའི་སེམས་ནི་དགེ་བ་དང་མི་དགེ་བ་དང་།ལུང་དུ་མ་བསྟན་པ་ཡིན་ནོ།།ཅི་བསྒོམས་པ་ལས་བྱུང་བ་དང་སྐྱེ་བས་ཐོབ་པའི་རྫུ་འཕྲུལ་རྣམ་པ་འདི་གཉིས་ཁོ་ནར་ཟད་དམ་ཞེ་ན།རྫུ་aའཕྲུལ་རྣམ་པ་གཉིས་པོ་དེ་དག་དང་།གསང་སྔགས་སྨན་དག་དང་།།ལས་ལས་སྐྱེས་དང་རྣམ་པ་ལྔ།།རྫུ་འཕྲུལ་བཤད་ཟིན་ཏོ།།ལྷ་ཡི་མིག་དང་རྣ་བ་ཡིན།།བསམ་གཏན་ས་པའི་གཟུགས་དང་བ།།བསམ་གཏན་ལ་སྙོམས་པར་ཞུགས་པས་སྒྲ་དང་སྣང་བ་ལ་གཏོང་པ་བསམ་གཏན་གྱིས་པའི་རྒྱུར་བྱས་aཔའི་གཟུགས་དང་བདག་མངོན་པར་འགྲུབ་བོ།།ཡང་དེ་དག་ནི།རྟག་ཏུ་སྟེན་བཅས་མ་ཚང་མེད།།ཐག་རིང་ཕྲ་སོགས་སྤྱོད་ཡུལ་ཅན།།ལྷའི་མིག་དང་རྣ་བ་ནི་དེ་དང་མཚུངས་པ་མེད་དོ།།ཞར་བ་དང་འོན་པ་མེད་པའི་ཕྱིར་མ་ཚང་བ་ཡང་མ་ཡིན་ནོ།།དེ་གཉིས་ཀྱི་ཡུལ་ནི་གཟུགས་དང་སྒྲ་ཐག་རིང་བ་དང་།ཕྲ་བ་aདང་།བསྒྲིབས་པ་དག་ཀྱང་ཡིན་ནོ།།དེ་ལ་ཡང་།དགྲ་བཅོམ་བསེ་རུ་སྟོན་རྣམས་ཀྱིས།།སྟོང་གཉིས་གསུམ་དང་གྲངས་མེད་མཐོང་།།ཉན་ཐོས་ཀྱི་ལྷའི་མིག་གིས་སྟོང་གཉིས་པའི་འཇིག་རྟེན་གྱི་ཁམས་མཐོང་ངོ་།།རང་སངས་རྒྱས་ཀྱིས་སྟོང་གསུམ་མོ།།སངས་རྒྱས་བཅོམ་ལྡན་འདས་ཀྱིས་ནི་འཇིག་aརྟེན་གྱི་ཁམས་གྲངས་མེད་པ་གཟིགས་སོ།།ཅི་རྫུ་འཕྲུལ་འབའ་ཞིག་སྐྱེ་བས་ཐོབ་པ་ཡིན་ནམ།འོན་ཏེ་གཞན་ཡང་ཡིན་ཞེ་ན།།གཞན་ཡང་སྐྱེ་བས་
1557. ཐོབ།ལྷའི་རྣ་བ་ལ་སོགས་པ་སྐྱེ་བས་ཐོབ་པ་ཡང་ཡོད་མོད་ཀྱི།མངོན་པར་ཤེས་པའི་མིང་མི་ཐོབ་པ
1558. །དེས་ནི།སྲིད་པ་བར་མ་མི་མཐོང་ངོ་།།དེ་ནི་aམངོན་པར་ཤེས་པ་ཁོ་ནས་མཐོང་བའི་ཕྱིར་རོ།།སེམས་ཤེས་དེ་ནི་རྣམ་གསུམ།ཕ་རོལ་གྱི་སེམས་ཤེས་པ་སྐྱེ་བས་ཐོབ་པ་ནི་དགེ་བ་དང་།མི་དགེ་བ་དང་།ལུང་དུ་མ་བསྟན་པ་རྣམ་པ་གསུམ་མོ།།གང་རྟོག་
1559. དང་རིག་སྔགས་ཀྱིས་
1560. བྱས་པའང་།།གང་ཡང་མཚན་མ་རྣམས་ཀྱིས་
1561. ཕ་རོལ་གྱི་སེམས་ཤེས་པ་aདང་།གང་ཡང་རིག་སྔགས་ཀྱིས་བྱས་པ་དེ་ཡང་རྣམ་པ་གསུམ་མོ།།གཞན་གྱི་སེམས་ཤེས་པ་དང་།སྔོན་གྱི་གནས་རྗེས་སུ་དྲན་པ་སྐྱེ་བས་ཐོབ་པ་དག་ནི།དམྱལ་བ་བས་ནི་དང་པོ་ཤེས།།སྡུག་བསྔལ་གྱི་ཚོར་བས་མཉེན་པའི་བར་དུའོ།།འགྲོ་བ་གཞན་ན་གནས་པས་ནི་རྟག་ཏུ་ཤེས་སོ།།མི་ལ་སྐྱེ་བས་aཐོབ་པ་མེད།།མི་རྣམས་ལ་ནི་རྫུ་འཕྲུལ་ལ་སོགས་པ་སྐྱེ་བས་ཐོབ་པ་མེད་དོ།།ཡེ་ཤེས་བསྟན་པ་ཞེས་བྱ་བ་མཛོད་ཀྱི་གནས་བདུན་པའོ།།།།ཤེས་པའི་གནས་སྐབས་ཀྱི་ཤེས་པའི་རང་བཞིན་གྱི་ཡོན་ཏན་རྣམས་བཤད་ནས།རང་བཞིན་གཞན་རྣམས་བརྗོད་པ།དེ་ལྟ་བས་ན་
1562. ཡོན་ཏན་ཐམས་ཅད་aཀྱི་རྟེན་ཡིན་པའི་ཕྱིར་དང་པོ་ཁོ་ནར་བསམ་གཏན་ལས་བརྩམས་ཏེ།བསམ་གཏན་དག་ནི་རྣམ་པ་གཉིས།།མདོར་བསྡུ་ན་སྐྱེ་བ་དང་།སྙོམས་པར་འཇུག་པའི་བྱེ་བྲག་གིས་སོ།།དེ་དག་ཀྱང་།བཞི་བསམ་གཏན་དང་པོ་ནས་བཞི་པའི་བར་རོ།།དེ་ལ།དེར་སྐྱེ་བ་དག་རབ་ཏུ་བཤད།།དེར་སོ་སོའི་aབསམ་གཏན་ཞེས་བྱ་བ་ལ་སོགས་པའོ།།སྙོམས་པར་ཞུགས་པའི་བསམ་གཏན་བརྗོད་པར་བྱ་སྟེ།སྙོམས་འཇུག་དགེ་བ་རྩེ་གཅིག་པ།།དགེ་བའི་སེམས་རྩེ་གཅིག་པ་ནི་བསམ་གཏན་ནོ།།རྗེས་འབྲང་བཅས་ན་ཕུང་པོ་ལྔ།།འཁོར་དང་བཅས་ན་ནི་ཕུང་པོ་ལྔའི་རང་བཞིན་ཡིན་aནོ།།ཡང་དགེ་བ་རྩེ་གཅིག་པའི་བསམ་གཏན་དང་པོ་ཇི་ལྟ་བུ།བཞི་པའི་བར་ནི་ཇི་ལྟ་བུ་ཞེ་ན།དཔྱོད་དང་དགའ་དང་བདེ་དང་ལྡན།།བསམ་གཏན་དང་པོ་ནི་དཔྱོད་པ་དང་།དགའ་བ་དང་བདེ་བ་དང་ལྡན་པ་ཡིན་ནོ།།ལྷན་ཅིག་སྤྱོད་པའི་ཕྱིར་རྟོག་པ་དང་ཡང་ལྡན་ནོ།།བསམ་གཏན་ལྷག་མ་གསུམ་ན་ནི།།aཡན་ལག་ལྔ་ལྔ་སྤངས་པ་ཡིན།།གཉིས་པ་ནི་དགའ་བ་དང་།བདེ་བ་དང་ལྡན་པའོ།།གསུམ་པ་ནི་དཔྱོད་པ་དང་དགའ་བ་སྤངས་པའོ།།བཞི་པ་ནི་དཔྱོད་པ་དང་།དཀའ་བ་དང་བདེ་བ་སྤངས་པ་ཡིན་ནོ།།བསམ་གཏན་རྣམས་ཇི་ལྟ་བར།དེ་བཞིན་གཟུགས་མེད་ཕུང་པོ་བཞི།།རྗེས་སུ་འབྲང་བའི་གཟུགས་aམེད་པའི་ཕྱིར་རོ།།འོག་མའི་ས་ལས་དབེན་ལས་སྐྱེས།།བསམ་གཏན་བཞི་པ་ལས་སྐྱེས་པ་ནི་ནམ་མཁའ་མཐའ་ཡས་སྐྱེ་མཆེད་ནས་འདུ་ཤེས་ཡོད་མིན་མེད་མིན་སྐྱེ་མཆེད་ཀྱི་བར་རང་རང་གི་འོག་མ་ལས་དབེན་པ་ལས་སྐྱེས་པ་རྣམས་སོ།།གཟུགས་མེད་པ་
1563. དེ་དག་ཀྱང་།ཉེར་བསྡོགས་གསུམ་དང་བཅས་པར་aནི།།གཟུགས་ཀྱི་འདུ་ཤེས་བཤིག་
1564. ཅེས་བྱ།།ནམ་མཁའ་མཐའ་ཡས་སྐྱེ་མཆེད་ཀྱི་ཉེར་བསྡོགས་ནི་བསམ་གཏན་བཞི་པ་ལ་དམིགས་པའི་ཕྱིར་གཟུགས་ཀྱི་འདུ་ཤེས་བཤིག་
1565. པ་ཞེས་བྱ་བའི་མིང་མི་འཐོབ་པོ།།གཟུགས་མེད་པ་ན་གཟུགས་མེད་དོ།།དེ་ནི་ཇི་ལྟར་ན་དེ་ནས་འཆི་འཕོ་བ་རྣམས་ཀྱི་གཟུགས་aབསྐལ་པ་མི་ཉུང་བ་ཞིག་ཏུ་རྒྱུན་ཆད་
1566. པ་ལས་ཡང་སྐྱེ་བར་འགྱུར་ཞེ་ན།གཟུགས་ནི་སེམས་ལས་སྐྱེ་བར་འགྱུར།།
1567. གཟུགས་ནི་དེའི་རྣམ་པར་སྨིན་པའི་རྒྱུས་ཡོངས་སུ་བསྒོས་པའི་སེམས་འཇུག་པ་རྙེད་པ་ལས་སྐྱེ་བར་འགྱུར་རོ།།ཅི་ནམ་མཁའ་མཐའ་ཡས་སྐྱེ་མཆེད་ལ་སོགས་པ་དེ་དག་ནམ་མཁའ་ལ་སོགས་པ་ཁོ་ན་ལ་aདམིགས་པ་ཡིན་པས་དེ་སྐད་ཅེས་བྱའམ་ཞེ་ན།མ་ཡིན་ཏེ།འོན་ཀྱང་།རྣམ་ཤེས་མཐའ་ཡས་
1568. མཁའ་མཐའ་ཡས།།ཅི་ཡང་མེད་ཅེས་བྱ་དེ་ལྟར།།སྦྱོར་ཕྱིར།གྲངས་བཞིན་
1569. དུ་ནམ་མཁའ་མཐའ་ཡས་སོ།།རྣམ་པར་ཤེས་པ་མཐའ་ཡས་སོ།།ཅི་ཡང་མེད་ཅེས་ཡིད་ལ་བྱེད་ཅིང་སྦྱོར་བའི་ཕྱིར་དེ་དག་གི་མིང་དེ་aསྐད་ཅེས་བྱའོ།།དམན་ཕྱིར་འདུ་ཤེས་མེད།འདུ་ཤེས་མེད་པའང་མ་ཡིན་ནོ།།འདུ་ཤེས་ཆུང་བའི་ཕྱིར་འདུ་ཤེས་མེད་འདུ་ཤེས་མེད་
1570. མིན་ཞེས་བྱའོ།།དེ་ལྟར་སྙོམས་འཇུག་དངོས་གཞིའི་
1571. རྫས།།རྣམ་པ་བརྒྱད།བསམ་གཏན་བཞི་དང་།གཟུགས་མེད་པ་བཞིའོ།།དེ་དག་ལས།བདུན་
1572. རྣམ་པ་གསུམ།aསྲིད་པའི་རྩེ་མོ་ལས་གཞན་པ་བདུན་ནི་རྣམ་པ་གསུམ་ཡིན་ཏེ།རོ་མྱང་ལྡན་དང་དག་པ་དང་།།ཟག་མེད།རོ་མྱོང་
1573. བ་དང་མཚུངས་པར་ལྡན་པ་དང་།དག་པ་བ་དང་།ཟག་པ་མེད་པ་རྣམས་སོ།།བརྒྱད་པ་རྣམ་པ་གཉིས།ཟག་པ་མེད་པ་མ་གཏོགས་སོ།།དེ་ལ།རོ་མྱང་མཚུངས་ལྡན་སྲེད་བཅས་aསོ།།རོ་མྱང་བ་ནི་སྲེད་པ་ཡིན་ནོ།།འཇིག་རྟེན་པ་ཡི་དགེ་བ་ནི།།དག་པ།འཇིག་རྟེན་པའི་དགེ་བ་སྙོམས་པར་འཇུག་པའི་རྫས་ནི་དག་པ་པ་ཞེས་བྱ་སྟེ།མ་ཆགས་པ་ལ་སོགས་པ་ཆོས་དཀར་པོ་དང་མཚུངས་པར་ལྡན་པའི་ཕྱིར་རོ།།རོ་མྱང་
1574. བ་དང་མཚུངས་པར་ལྡན་པ་དེས་ཅི་ཞིག་རོ་མྱོང་
1575. བར་བྱེད་ཅེ་ན།དེ་ནི་aངེས་མྱང་བྱ།སྙོམས་པར་འཇུག་པའི་རྫས་དག་པ་པ་འདས་མ་ཐག་པ་དེ་ནི་དེས་རོ་མྱོང་
1576. བར་བྱེད་དོ།།ཟག་
1577. མེད་འཇིག་རྟེན་འདས་པ་པོ
1578. །།འཇིག་རྟེན་ལས་འདས་པའི་སྙོམས་པར་འཇུག་པའི་རྫས་གང་ཡིན་པ་དེ་ནི་ཟག་པ་མེད་པ་ཡིན་ནོ།།སྙོམས་པར་འཇུག་པའི་རྫས་དེ་དག་ལས་
1579. བསམ་གཏན་རྣམས་aཁོ་ན་ཡན་ལག་དང་ལྡན་པ་ཡིན་གྱི་གཟུགས་མེད་པ་ནི་མ་ཡིན་ནོ།།དེ་ལ།དང་པོ་ལ་ལྔ་རྟོག་དཔྱོད་དང་།།དགའ་དང་བདེ་དང་ཏིང་འཛིན་རྣམས།།དེ་དག་ནི་བསམ་གཏན་དང་པོའི་ཡན་ལག་ལྔ་ཡིན་ནོ།།གཉིས་པ་ལ་ནི་ཡན་ལག་བཞི།།རབ་དང་དང་ནི་དགའ་ལ་སོགས།།རབ་ཏུ་དང་བ་དང་།དགའ་aབ་དང་།བདེ་བ་དང་།སེམས་རྩེ་གཅིག་པ་ཉིད་དོ།།གཉིས་པ་ནི་ཡན་ལག་བཞི་དང་ལྡན་ནོ།།གསུམ་པ་ལ་ལྔ་བཏང་སྙོམས་དང་།།དྲན་དང་ཤེས་བཞིན་བདེ་དང་གནས།།གསུམ་པ་ནི་བཏང་སྙོམས་དང་།དྲན་པ་དང་།ཤེས་བཞིན་དང་།བདེ་བ་དང་།ཏིང་ངེ་འཛིན་དེ་
1580. ཡན་ལག་ལྔ་དང་ལྡན་ནོ།།མཐའ་aན་བཞི་དྲན་བཏང་སྙོམས་དང་།།བདེ་མིན་སྡུག་མིན་ཏིང་འཛིན་རྣམས།།བཞི་པ་ནི་བདེ་བ་ཡང་མ་ཡིན།སྡུག་བསྔལ་བ་ཡང་མ་ཡིན་པའི་ཚོར་བ་དང་།བཏང་སྙོམས་ཡོངས་སུ་དག་པ་དང་།།དྲན་པ་ཡོངས་སུ་དག་པ་དང་།།ཏིང་ངེ་འཛིན་ཏེ་
1581. ཡན་ལག་བཞི་དང་ལྡན་ནོ།།དེ་དག་ནི།བཞི་པོ་ལ་མིང་གི་སྒོ་ནས་ཡན་aལག་བཅོ་བརྒྱད་ཡིན་ནོ།།རྫས་སུ་བཅུ་གཅིག།དེ་ལ་བསམ་གཏན་དང་པོ་བའི་ལྔ་དང་།གཉིས་པ་ན་ནི་རབ་ཏུ་དང་བ་ལྷག་གོ།།གསུམ་པ་ན་ནི་བཏང་སྙོམས་དང་།དྲན་པ་དང་།ཤེས་བཞིན་དང་།བདེ་བ་རྣམས་སོ།།བཞི་པ་ན་ནི་བདེ་བ་ཡང་མ་ཡིན་སྡུག་བསྔལ་བ་ཡང་aམ་ཡིན་པའི་ཕྱིར་
1582. ཚོར་བའོ།།ཅིའི་ཕྱིར་བསམ་གཏན་གསུམ་པ་ན་ཡོད་པའི་བདེ་བ་རྫས་གཞན་དུ་བརྗོད་ཅེ་ན།འདི་ལྟར་དེའི་བདེ་བ་ནི་ཚོར་བ་ཡིན་ལ།བསམ་གཏན་དང་པོ་ན།ཤིན་ཏུ་སྦྱངས་པ་བདེ་བ་ཡིན།།བསམ་གཏན་དང་པོ་དང་
1583. གཉིས་པ་དག་ན།ཤིན་ཏུ་སྦྱངས་པ་ལ་བདེ་བར་གསུངས་པའི་aཕྱིར་རོ།།ནང་རབ་ཏུ་དང་བ་གང་ཞེ་ན།རབ་ཏུ་དང་བ་དད་པ་ཡིན།།དེ་ནི་བསམ་གཏན་གཉིས་པ་ཐོབ་པའི་ཕྱིར་མཉམ་པར་གཞག་པའི་ས་ལས་ངེས་པར་འབྱུང་བར་ཡིད་ཆེས་པར་བྱས་ཏེ།དེ་ནི་འདིར་ནང་རབ་ཏུ་དང་བ་ཞེས་བྱའོ།།དགའ་བ་ནི་ཡིད་བདེ་བ་ཡིན་ནོ་ཞེས་གང་བཤད་པ་འདི་
1584. ལྟར་ཁོང་དུ་ཆུད།གཞན་aཇི་ལྟར་འགྱུར།དགའ་བ་ནི་སེམས་ལས་བྱུང་བའི་ཆོས་གཞན་ཁོ་ན་ཡིན་ལ།ཡིད་བདེ་བ་ནི་བསམ་གཏན་གསུམ་ཆར་གྱི་བདེ་བ་
1585. ཡིན་ནོ།བསམ་གཏན་དག་གི་བདེ་བ་
1586. ནི་ཡིད་བདེ་བ་ཡིན་པར་མི་རུང་བ་ཉིད་ཀྱིས།ལུང་རྣམ་གཉིས་ཕྱིར་དགའ་ཡིད་བདེ།།བཅོམ་ལྡན་འདས་ཀྱིས་རྣམ་པར་འགྱུར་བའི་མདོ་aལས་བསམ་གཏན་གསུམ་པ་བཀའ་སྩལ་ནས་འདིར་
1587. འདིའི་ཡིད་བདེ་བའི་དབང་པོ་སྐྱེས་པ་མ་ལུས་པར་འགག་པར་འགྱུར་རོ།།ཞེས་བཀའ་སྩལ་ལ།བསམ་གཏན་བཞི་པ་ན་ནི་བདེ་བའི་དབང་པོ་འགག་པར་བ་གྱུར་རོ་ཞེས་བཀའ་སྩལ་ཏོ།།ཡང་བདེ་བ་ཡང་སྤངས་ཏེ་སྔ་ནས་སྡུག་བསྔལ་ཡང་སྤངས་ཤིང་aཡིད་བདེ་བ་དང་ཡིད་མི་བདེ་བ་
1588. ཡང་ནུབ་ཅེས་ཀྱང་གསུངས་པས་དེའི་ཕྱིར་བསམ་གཏན་གསུམ་པ་ན་ཡིད་བདེ་བའི་དབང་པོ་མེད་དོ།།དེ་ལྟ་བས་ན་དགའ་བ་ཁོ་ན་ཡིད་བདེ་བ་ཡིན་གྱི་བདེ་བ་ནི་མ་ཡིན་ནོ།།ཅི་ཉོན་མོངས་པ་ཅན་གྱི་བསམ་གཏན་དག་ན་ཡང་ཇི་སྐད་དུ་བཤད་པའི་ཡན་ལག་དེ་དག་ཡོད་དམ་ཞེ་ན།མེད་དོ།།aདེ་དག་ན་ཅི་ཞིག་མེད་ཅེ་ན།ཉོན་མོངས་ཅན་ལ་དགའ་བདེ་དང་།།རབ་དང་ཤེས་བཞིན་དྲན་པ་དང་།།བཏང་སྙོམས་དྲན་པ་དག་པ་མེད།།བསམ་གཏན་དང་པོ་ན་ནི་དབེན་པ་ལས་སྐྱེས་པའི་དགའ་བ་དང་བདེ་བ་མེད་དེ།ཉོན་མོངས་པ་ལས་དབེན་པ་མ་ཡིན་པའི་ཕྱིར་རོ།།གཉིས་པ་ན་ནི་རབ་ཏུ་དང་བ་མེད་དེ།aཉོན་མོངས་པས་རྙོགས་པའི་ཕྱིར་རོ།།གསུམ་པ་ན་ནི་དྲན་པ་དང་ཤེས་བཞིན་མེད་དེ།ཉོན་མོངས་པ་ཅན་གྱི་བདེ་བས་ཀུན་དུ་རྨོངས་པར་བྱེད་དོ།།བཞི་པ་ལ་ནི་བཏང་སྙོམས་དང་།།དྲན་པ་ཡོངས་སུ་དག་པ་མེད་དེ།ཉོན་མོངས་པས་དྲི་མ་ཅན་དུ་བྱས་པའི་ཕྱིར་རོ།།ཁ་ཅིག་ཤིན་ཏུ་སྦྱངས་བཏང་སྙོམས།།ཁ་aཅིག་ན་རེ་དང་པོ་དང་གཉིས་པ་དག་ན་ནི་ཤིན་ཏུ་སྦྱངས་པ་མེད་ལ།གསུམ་པ་དང་བཞི་པ་དག་ན་ནི་བཏང་སྙོམས་མེད་དེ།དེ་གཉིས་ནི་དགེ་བའི་ས་མང་པོ་པ་ཡིན་པའི་ཕྱིར་རོ་ཞེས་ཟེར་རོ།།བཅོམ་ལྡན་འདས་ཀྱིས་བསམ་གཏན་གསུམ་ནི་སྐྱོན་དང་བཅས་པའི་ཕྱིར་གཡོ་བ་དང་བཅས་པ་དག་ཡིན་ནོ་ཞེས་བཀའ་སྩལ་ཏོ།།aསྐྱོན་བརྒྱད་ལས་ནི་གྲོལ་བའི་ཕྱིར།།བཞི་པ་གཡོ་བ་མེད་པ་ཡིན།།སྐྱོན་དེ་དག་ཀྱང་གང་ཞེ་ན།རྟོག་དང་དཔྱོད་དང་དབུགས་དག་དང་།བདེ་བ་ལ་སོགས་བཞི་ཡིན་ནོ།།བསམ་གཏན་བཞི་པ་ལ་སྐྱོན་བརྒྱད་པོ་དེ་དག་ཀྱང་མེད་པས་དེའི་ཕྱིར་དེ་ནི་མི་གཡོ་བ་ཞེས་བཤད་དོ།།ཅི་སྙོམས་པར་འཇུག་པའི་བསམ་གཏན་aདག་ན་ཡོད་པའི་ཚོར་བ་གང་དག་ཡིན་པ་དེ་དག་ཉིད་སྐྱེ་བའི་བསམ་གཏན་དག་ན་ཡང་ཡོད་དམ་ཞེ་ན།མ་ཡིན་ཏེ།འོན་ཀྱང་།སྐྱེ་བའི་བསམ་གཏན་དག་ན་ནི།།ཡིད་བདེ་བདེ་དང་བཏང་སྙོམས་དང་།།བཏང་སྙོམས་ཡིད་བདེ་བདེ་བ་དང་།།བཏང་སྙོམས་བཏང་སྙོམས་ཚོར་བ་ཡོད།།འདི་ནི་བསམ་གཏན་aརྣམས་ཀྱི་རྣམ་པར་ཤེས་པ་གསུམ་མམ་བཞིའི་ཚོགས་ཅི་རིགས་པ་དང་ཡིད་ཀྱིས་པའི་ཚོར་བ་དག་ཡིན་ནོ།།རྣམ་པར་ཤེས་པའི་ཚོགས་གསུམ་རྟོག་པ་དད་དཔྱོད་པ་
1589. རྣམས་མེད་ཀྱང་།གཉིས་པ་སོགས་ན་ལུས་མིག་དང་།།རྣ་བའི་རྣམ་ཤེས་རྣམ་རིག་སློང་།།གང་ཡིན་དེ་ནི་དང་པོར་གཏོགས།།བསམ་གཏན་aགཉིས་པ་ལ་སོགས་པ་དག་ན་ནི་བསམ་གཏན་དང་པོའི་ས་པའི་མིག་དང་།རྣ་བ་དང་།ལུས་ཀྱི་རྣམ་པར་ཤེས་པ་དང་།རྣམ་པར་རིག་བྱེད་ཀུན་ནས་སློང་བར་བྱེད་པ་མངོན་སུམ་དུ་བྱེད་དོ།།དེ་ལུང་མ་བསྟན་ཉོན་མོངས་མིན།།ཉོན་མོངས་པ་ཅན་ནི་མ་ཡིན་ཏེ།།འདོད་ཆགས་དང་བྲལ་བའི་ཕྱིར་རོ།།དམན་པའི་aཕྱིར་དགེ་བ་ཡང་མ་ཡིན་ནོ།།ཡང་དག་པ་ལ་སོགས་པའི་བསམ་གཏན་དང་།གཟུགས་མེད་པ་རྣམས་ཇི་ལྟར་འཐོབ་ཅེ་ན།དེ་དང་མི་ལྡན་འདོད་ཆགས་བྲལ།།སྐྱེ་བ་ལས་ནི་དག་པ་འཐོབ
1590. །།ས་འོག་མ་ལས་འདོད་ཆགས་དང་བྲལ་བའམ།ས་འོག་མར་སྐྱེ་བ་ལས་ལས་
1591. དག་པ་འཐོབ་པོ།།ཟག་མེད་འདོད་ཆགས་aབྲལ་བ་ཡིས།།དེ་དང་མི་ལྡན་པ་ལས་འཐོབ།།ཅེས་བྱ་བར་སྦྱར་རོ།།ཉོན་མོངས་ཅན་ཉམས་སྐྱེ་བ་ཡིས།།གལ་ཏེ་དེ་ལས་འདོད་ཆགས་དང་བྲལ་བ་ཁོ་ན་ལས་ཡོངས་སུ་ཉམས་པ་ལས་འཐོབ་པོ།གལ་ཏེ་ས་འོག་མར་སྐྱེ་བ་ལས་འཐོབ་པོ།།སྙོམས་པར་aའཇུག་པའི་རྫས་གང་ཞིག་ལས་ཅི་ཞིག་སྐྱེ་ཞེ་ན།ཟག་པ་མེད་པའི་མཇུག་ཐོགས་སུ།།ལྟག་འོག་གསུམ་པའི་བར་དགེ་བ་སྐྱེའོ།།དགེ་བ་སྨོས་པས་ནི་དག་པ་པ་དང་ཟག་པ་མེད་པ་གཟུང་སྟེ།ཟག་པ་མེད་པའི་སྙོམས་པར་འཇུག་པའི་རྫས་ཀྱི་མཇུག་ཐོགས་སུ་རང་གི་ས་པའི་དག་པ་དང་།ཟག་པ་aམེད་པ་དང་།ས་གོང་མ་དང་འོག་མའི་ས་པ་གཉིས་གཉིས་སྐྱེའོ།།ཇི་ལྟར་ཟག་པ་མེད་པའི་མཇུག་ཐོགས་སུ་བཤད་པ་ལྟར།དག་པ་ལས་དེ་བཞིན།རང་གི་ས་པའི་ཉོན་མོངས་ཀྱང་།།དག་པ་
1592. པའི་མཇུག་ཐོགས་སུ་ལྷག་པར་རང་གི་ས་པའི་ཉོན་མོངས་པ་ཅན་སྐྱེའོ།།ལྷག་མ་ནི་ཟག་པ་མེད་aཔ་ལས་ཇི་ལྟ་བ་བཞིན་ནོ།།ཉོན་མོངས་ཅན་ལས་རང་དག་དང་།།ཉོན་མོངས།ཉོན་མོངས་པ་ཅན་གྱི་མཇུག་ཐོགས་སུ་ནི་རང་གི་ས་པའི་དག་པ་པ་དང་།ཉོན་མོངས་པ་ཅན་དག་སྐྱེའོ།།འོག་མའི་དག་གཅིག་ཀྱང་།ཉོན་མོངས་པས་གཟིར་བའི་ས་འོག་མ་པའི་དག་པ་ལ་ཡང་དགའ་བར་འགྱུར་རོ།།aསྙོམས་པར་ཞུགས་པའི་དུས་ལ་ལྟོས་
1593. ནས་དག་པ་པ་དང་།ཉོན་མོངས་པ་ཅན་ལས་རང་གི་ས་པའི་ཉོན་མོངས་པ་ཅན་ཁོ་ན་སྐྱེའོ།།འཆི་འཕོའི་དག་ལས་ཉོན་མོངས་ཀུན།།འཆི་འཕོ་བའི་ཚེ་
1594. སྐྱེ་བས་ཐོབ་པའི་དག་པ་པའི་མཇུག་ཐོགས་སུ་ས་ཐམས་ཅད་པའི་ཉོན་མོངས་པ་ཅན་སྐྱེའོ།།ཉོན་མོངས་aཅན་ལས་གོང་མ་མིན།།འཆི་འཕོ་བའི་ཚེ་ཉོན་མོངས་པ་ཅན་གྱི་བསམ་གཏན་དང་གཟུགས་མེད་པའི་མཇུག་ཐོགས་སུ་རང་གི་ས་པ་དང་ས་འོག་མའི་ཉོན་མོངས་པ་ཅན་སྐྱེའི་ས་གོང་མ་པ་ནི་མ་ཡིན་ནོ།།དག་པ་པ་ཐམས་ཅད་ལས་ཟག་པ་མེད་པའི་སྙོམས་པར་འཇུག་པའི་རྫས་སྐྱེ་བ་ཡང་མ་ཡིན་aནོ།།འདི་ལྟར།དག་པ་ཉམས་པའི་ཆ་མཐུན་སོགས།།རྣམ་བཞི།དེ་ཡང་།
1595. དེ་ནི་གོ་རིམས་བཞིན།ཉོན་མོངས་སྐྱེ་དང་རང་ས་དང་།གོང་དང་ཟག་མེད་རྗེས་མཐུན་པའོ།།ཉམས་པའི་ཆ་དང་མཐུན་པ་ནི་ཉོན་མོངས་པ་སྐྱེ་བ་དང་རྗེས་སུ་མཐུན་པའོ།།གནས་པའི་ཆ་དང་མཐུན་པ་ནི་aརང་གི་ས་དང་རྗེས་སུ་མཐུན་པའོ།།ཁྱད་པར་གྱི་ཆ་དང་མཐུན་པ་ནི་ས་གོང་མ་དང་རྗེས་སུ་མཐུན་པའོ།།ངེས་པར་འབྱེད་པའི་ཆ་དང་མཐུན་པ་ནི་ཟག་པ་མེད་པའི་རྗེས་སུ་མཐུན་པ་སྟེ།ཟག་པ་མེད་པ་ནི་དེ་ལས་སྐྱེའོ།།ཡང་བཞི་པོ་དེ་དག་ལས་གང་གི་མཇུག་ཐོགས་སུ་དུ་ཞིག་སྐྱེ་ཞེ་ན།aཉམས་ཆ་མཐུན་སོགས་མཇུག་ཐོགས་སུ།།གཉིས་དང་གསུམ་དང་གསུམ་དང་གཅིག།ཉམས་པའི་ཆ་དང་མཐུན་པའི་མཇུག་ཐོགས་སུ་གཉིས་སྐྱེ་སྟེ།ཉམས་པ་དང་།གནས་པའི་ཆ་དང་མཐུན་པ་དག་གོ།།གནས་པའི་ཆ་དང་མཐུན་པ་
1596. ནི་གསུམ་སྟེ།ངེས་པར་འབྱེད་པའི་ཆ་དང་མཐུན་aཔ་མི་
1597. གཏོགས་སོ།།ཁྱད་པར་གྱི་ཆ་དང་མཐུན་པའི་ནི་གསུམ་སྟེ།ཉམས་པའི་ཆ་དང་མཐུན་པ་མ་གཏོགས་སོ།།ངེས་པར་འབྱེད་པའི་ནི་
1598. གཅིག་སྟེ།དེ་གཅིག་པུ་སྐྱེའོ།།ཐོད་རྒལ་གྱི་སྙོམས་པར་འཇུག་པ་ཇི་ལྟ་བར་སྐྱེད་ཅེ་ན།ས་བརྒྱད་རྣམ་གཉིས་འབྲེལ་བ་དང་།།གཅིག་རྒལ་aསོང་ཞིང་འོངས་ནས་ནི།།རིས་མི་མཐུན་པ་གསུམ་པར་འགྲོ།།ཐོད་རྒལ་གྱི་ནི་སྙོམས་འཇུག་ཡིན།།ས་བརྒྱད་ནི་བསམ་གཏན་དང་གཟུགས་མེད་པའི་སྙོམས་པར་འཇུག་པ་དག་གོ།།རྣམ་གཉིས་ནི་ཟག་པ་དང་བཅས་པ་དང་།ཟག་པ་མེད་པའོ།།འབྲེལ་བ་དང་།ཞེས་པ་ནི་གོ་རིམས་aབཞིན་དུའོ།།གཅིག་རྒལ་ནི་རེ་རེ་རྒལ་ནས་སོ།།སོང་ཞིང་ཞེས་བྱ་བ་ནི་ལུགས་དང་མཐུན་པར་འགྱུར་རོ།།འོངས་ནས་ཞེས་བྱ་བ་ནི་ལུགས་དང་མི་མཐུན་པར་འགྱུར་རོ།།ཟག་པ་དང་བཅས་པའི་ས་བརྒྱད་དང་།ཟག་པ་མེད་པའི་ས་
1599. བདུན་ལུགས་དང་མཐུན་པ་དང་ལུགས་དང་aམི་མཐུན་པའི་སྒོ་ནས་བྱང་བར་བྱས་ནས་ཕྱིས་ཟག་པ་དང་བཅས་པའི་བསམ་གཏན་དང་པོ་ནས་ཟག་པ་དང་བཅས་པ་གསུམ་པ་ལ་སྙོམས་པར་འཇུག་ཅིང་།དེ་ནས་ནི་ནམ་མཁའ་མཐའ་ཡས་སྐྱེ་མཆེད་ལ།དེ་ནས་ཅི་ཡང་མེད་པའི་སྐྱེ་མཆེད་ལ་སྙོམས་པར་འཇུག་གོ།།དེ་བཞིན་དུ་ལུགས་aདང་མི་མཐུན་པ་ཡང་བྱང་བར་བྱས་ནས་ཟག་པ་མེད་པ་
1600. རྣམས་ཀྱང་རེ་རེ་རྒལ་ཞིང་ལུགས་དང་མཐུན་པ་དང་ལུགས་དང་མི་མཐུན་པར་སྙོམས་པར་འཇུག་པའི་སྦྱོར་བ་ཡིན་ནོ།།གང་གི་ཚེ་ཟག་པ་དང་བཅས་པ་དང་པོ་ནས་ཟག་པ་མེད་པའི་བསམ་གཏན་གསུམ་པ་ལ་སྙོམས་པར་འཇུག་ཅིང་།aདེ་བཞིན་དུ་ལུགས་དང་མི་མཐུན་པར་ཡང་སྙོམས་པར་འཇུག་པ་དེའི་ཚེ་རིགས་མི་མཐུན་པའི་རྫས་གསུམ་པར་འགྲོ་བའི་ཕྱིར་མངོན་པར་གྲུབ་པ་ཡིན་ནོ།།རྟེན་གང་གིས་
1601. བསམ་གཏན་དང་གཟུགས་མེད་པ་དུ་ཞིག་མངོན་སུམ་དུ་བྱེད་ཅེ་ན།བསམ་གཏན་གཟུགས་aམེད་རང་དང་ནི།།འོག་སའི་རྟེན་ཅན།སྲིད་པའི་རྩེ་མོ་ནི་སྲིད་པའི་རྩེ་མོར་ཡང་མངོན་སུམ་དུ་བྱེད་ལ།འོག་མ་འདོད་པའི་ཁམས་ཀྱི་བར་དུ་ཡང་ངོ་།།དེ་བཞིན་དུ་གཞན་ཡང་ངོ་།།ཅིའི་ཕྱིར་གོང་དུ་སྐྱེས་པ་སྙོམས་པར་འཇུག་པ་འོག་མ་
1602. མངོན་དུ་མི་བྱེད་ཅེ་ན།འདི་ལྟར་དེ་ལ།འོག་aདགོས་མེད།སྤྱིར་བསྟན་པར་བྱས་ནས་དམིགས་ཀྱིས་སྟོན་པར་བྱེད་དེ།སྲིད་རྩེར་འཕགས་པའི་ཅི་ཡང་མེད།།མངོན་སུམ་བྱས་ནས་ཟག་པ་ཟད།།སྲིད་པའི་རྩེ་མོར་སྐྱེས་པ་ནི་ཟག་པ་མེད་པའི་ཅི་ཡང་མེད་པའི་སྐྱེ་མཆེད་མངོན་སུམ་དུ་བྱས་ནས་ཟག་པ་ཟད་པར་འགྱུར་རོ།།བསམ་aགཏན་དང་།གཟུགས་མེད་པའི་དམིགས་པ་ཅི་ཞེ་ན།སྲེད་བཅས་རང་གི་སྲིད་ལ་
1603. དམིགས།།ཟག་པ་དང་བཅས་པ་རང་གི་ས་པ་ལ་དམིགས་སོ།།བསམ་གཏན་དགེ་ཡུལ་ཡོད་དགུ་ཡིན
1604. །།དགེ་བའི་བསམ་གཏན་དག་པ་པ་དང་ཟག་པ་མེད་
1605. པའི་དམིགས་པ་ནི་ཐམས་ཅད་ཡིན་aནོ།།གཟུགས་མེད་དངོས་གཞི་དགེ་རྣམས་ཀྱི།།སྤྱོད་ཡུལ་ཟག་བཅས་འོག་མ་མིན།།གཟུགས་མེད་པའི་དངོས་གཞི་དགེ་བ་རྣམས་ཀྱི་དམིགས་པ་ནི་ས་འོག་མའི་ཟག་པ་དང་བཅས་པ་མ་ཡིན་ཏེ།རང་གི་ས་དང་གོང་མ་ལ་དམིགས་པའི་ཕྱིར་རོ།།བསམ་གཏན་དང་།གཟུགས་aམེད་པ་རྣམ་པ་གསུམ་པོ་འདི་དག་ལས།།ཟག་པ་མེད་པས་ཉོན་མོངས་རྣམས།།སྤོང་ངོ་།།དག་པ་པས་ཀྱང་མི་སྤོང་ན་ཉོན་མོངས་པ་ཅན་གྱིས་ལྟ་སྨོས་ཀྱང་ཅི་དགོས་ཏེ།ཉེར་བསྡོགས་དག་པས་ཀྱང་།གཟུགས་དང་གཟུགས་མེད་པའི་ཉེར་བསྡོགས་དག་པ་པས་ཀྱང་ཉོན་མོངས་པ་aརྣམས་སྤང་
1606. སྟེ།ས་འོག་མའི་གཉེན་པོ་ཡིན་པའི་ཕྱིར་རོ།།ཉེར་བསྡོགས་དུ་ཞིག་ཡོད་ཅེ་ན།དེ་དག་ལ་ནི་ཉེར་བསྡོགས་བརྒྱད།།རེ་རེ་ལ་གང་གིས་དེ་ལ་འཇུག་པ་རེ་རེ་ཡོད་དོ།།ཅི་དེ་དག་ཀྱང་རྣམ་པ་གསུམ་ཡིན་ལ།དེ་དག་ལ་ཚོར་བ་དང་
1607. །ཡང་དེ་དང་འདྲ་བར་ཡོད་དམ་aཞེ་ན།མ་ཡིན་ཏེ།དག་པ་བདེ་མིན་སྡུག་བསྔལ་མིན།།དེ་དག་ནི་དག་པ་པ་ཡིན་ལ་བཏང་སྙོམས་ཀྱི་དབང་པོ་དང་མཚུངས་པར་ལྡན་པ་དག་ཀྱང་ཡིན་ཏེ།འབད་དེ་
1608. དྲང་བར་བྱ་བ་ཡིན་པའི་ཕྱིར་རོ།།དང་པོ་འཕགས་པའང་།ཉེར་བསྡོགས་ཀྱི་དང་པོ་མི་ལྕོགས་པ་མེད་པ་སྟེ།དེ་ནི་དག་པ་པ་aཡང་ཡིན་ལ་ཟག་པ་མེད་པ་ཡང་མ་ཡིན་ནོ།ཁ་ཅིག་གསུམ།རོ་མྱང་བ་དང་མཚུངས་པར་ལྡན་པ་ཡང་ཞེས་ཟེར་རོ།ཅི་འདི་དོན་གཅིག་
1609. གམ་ཐ་དད་ཅེ་ན།ཐ་དད་དེ།ཉེར་བསྡོགས་ནི་འདོད་ཆགས་དང་བྲལ་བའི་ལམ་ཡིན་ལ།རྟོག་མེད་བསམ་གཏན་ཁྱད་པར་ཅན།།བསམ་གཏན་aདང་པོ་ཁོ་ན་རྟོག་པ་དང་མཚུངས་པར་མི་ལྡན་པ་ནི་བསམ་གཏན་ཁྱད་པར་ཅན་ཡིན་ཏེ།བསམ་གཏན་གྱི་ཁྱད་པར་ཅན་ཡིན་པའི་ཕྱིར་རོ།།རྣམ་གསུམ་བདེ་མིན་སྡུག་བསྔལ་མིན།།དེ་ནི་ཚངས་ཆེན་འབྲས་བུ་ཅན།།བསམ་གཏན་ཁྱད་པར་ཅན་དེ་བསྒོམས་ན་ཚངས་པ་ཆེན་པོར་འགྱུར་རོ།།ཡང་aཏིང་ངེ་འཛིན་ཐམས་ཅད་མདོར་བསྡུས་ནས་མདོ་ལས་གསུམ་དུ་གསུངས་
1610. ཏེ།དེ་ལ་རེ་ཞིག་བསམ་གཏན་ཁྱད་པར་ཅན་ནི་རྟོག་པ་མེད་ལ་
1611. དཔྱོད་པ་ཙམ་གྱི་ཏིང་ངེ་འཛིན་ཏོ་ཞེས་ཤེས་པར་བྱས་ཟིན་ཏོ།།དེ།མན་ཆད་རྟོག་དཔྱོད་བཅས་པ་ཡིས
1612. །།ཏིང་འཛིན་བསམ་གཏན་ཁྱད་པར་ཅན།།དེ་མན་ཆད་ནི་aབསམ་གཏན་དང་པོ་དང་མི་ལྕོགས་པ་མེད་པའོ།།ཡན་ཆད་གཉིས་ཀ་མེད།བསམ་གཏན་ཁྱད་པར་ཅན་
1613. ཡན་ཆད་རྟོག་པ་དང་དཔྱོད་པ་མེད་ཅེས་བྱ་བའི་ཐ་ཚིག་གོ།།ཡང་ཏིང་ངེ་འཛིན་གསུམ་གསུངས་ཏེ།དེ་ལ།མཚན་མེད་ཞི་བའི་རྣམ་པ་ཅན།།འགོག་པའི་བདེན་པའི་རྣམ་པ་དག་དང་མཚུངས་aཔར་ལྡན་པའི་ཏིང་ངེ་འཛིན་ནི་མཚན་མ་མེད་པའོ།།སྟོང་ཉིད་བདག་མེད་སྟོང་ཉིད་དུ།།འཇུག་པའོ།།སྟོང་པ་ཉིད་ཀྱི་ཏིང་ངེ་འཛིན་ནི་རྣམ་པ་གཉིས་དང་མཚུངས་པར་ལྡན་ནོ།།སྨོན་པ་མེད་པ་ནི།དེ་ལས་གཞན་བདེན་རྣམ་པ་དང་།།སྨོན་པ་མེད་པའི་ཏིང་ངེ་འཛིན་ནི་རྣམ་པ་བཅུ་དང་ལྡན་པར་aའཇུག་གོ།།ཏིང་ངེ་འཛིན་གསུམ་པོ་འདི་དག་ནི་རྣམ་པ་གཉིས་ཏེ།དག་དང་དྲི་མ་མེད།དག་པ་པ་དང་།དྲི་མ་མེད་པ་དག་གོ།།དེ་དག།དྲི་མེད་རྣམ་ཐར་སྒོ་གསུམ་མོ།།གསུམ་པོ་དེ་དག་ལས།ཟག་པ་མེད་པ་ནི་རྣམ་པར་ཐར་པའི་སྒོ་གསུམ་ཡིན་ནོ།།ཡང་།སྟོང་ཉིད་སྟོང་ཉིད་ཅེས་aལ་སོགས།།གཞན་ཡང་ཏིང་ངེ་འཛིན་གསུམ་མོ་ཞེས་པའོ།།དེ་དག་ལས།གཉིས་ནི་སྟོང་དང་མི་རྟག་པར།།མི་སློབ་པའི་ལ་དམིགས་པ་ཡིན།།སྟོང་པ་ཉིད་སྟོང་པ་ཉིད་ནི་མི་སློབ་པའི་སྟོང་པ་ཉིད་ཀྱི་ཏིང་ངེ་འཛིན་ལ་སྟོང་པ་ཉིད་ཀྱི་
1614. རྣམ་པས་དམིགས་སོ།།སྨོན་པ་མེད་པ་སྨོན་aཔ་མེད་པ་ཡང་མི་སློབ་པའི་སྨོན་པ་མེད་པ་ལ་མི་རྟག་པའི་རྣམ་པས་དམིགས་སོ།།མཚན་མ་མེད་པ་མཚན་མེད་ནི།།ཞི་བར་མ་བརྟགས་ཟད་པ་ལ།།མཚན་མ་མེད་པ་མཚན་མ་མེད་པའི་ཏིང་ངེ་འཛིན་ནི་མི་སློབ་པའི་མཚན་མ་མེད་པ་སོ་སོར་
1615. མ་བརྟགས་པས་འགོག་པ་ལ་ཞི་བའི་རྣམ་པས་དམིགས་aསོ།།ཏིང་ངེ་འཛིན་འདི་དག་ནི་གཅིག་ཏུ།ཟག་བཅས།འཕགས་པའི་ལམ་ལ་སྡང་
1616. བའི་ཕྱིར་རོ།།གང་དུ་སྐྱེད་
1617. པར་བྱེད་ཅེ་ན།མི་ནང་།ལྷ་དག་གི་ནང་དུ་ནི་མ་ཡིན་ནོ།།སུ་ལ་སྐྱེ་ཞེ་ན།མི་གཡོ་ལ།དགྲ་བཅོམ་པ་གཞན་ལ་ནི་མ་ཡིན་ནོ།།ས་དུ་པ་ཞིག་ཡིན་ཞེ་ན།ཉེར་aབསྡོགས་བདུན་ནི་མ་གཏོགས་སོ།།འདོད་པའི་ཁམས་དང་།མི་ལྕོགས་པ་མེད་པ་དང་།བསམ་གཏན་ཁྱད་པར་ཅན་དང་།བསམ་གཏན་དང་།གཟུགས་མེད་པ་རྣམས་དང་།བཅུ་གཅིག་ན་ཡོད་དོ།།ཡང་ཏིང་ངེ་འཛིན་བསྒོམ་པ་རྣམ་པ་བཞི་གསུངས་ཏེ།དེ་ལ།དགེ་བའི་བསམ་aགཏན་དང་པོ་ནི།།བདེ་འགྱུར་ཏིང་འཛིན་བསྒོམ་པ་ཡིན།།བདེ་
1618. བའི་བསམ་གཏན་དང་པོ་དག་པ་པའམ།ཟག་པ་མེད་པ་ནི།མཐོང་བའི་ཆོས་ལ་བདེ་བར་གནས་པར་འགྱུར་བའི་ཏིང་ངེ་
1619. འཛིན་བསྒོམ་པ་ཡིན་ནོ།།མིང་གི་མངོན་ཤེས་མཐོང་འགྱུར་འདོད།།ལྷའི་མིག་གི་མངོན་པར་aཤེས་པ་ནི་མཐོང་བར་འགྱུར་བའི་ཏིང་ངེ་འཛིན་བསྒོམ་པ་ཡིན་ནོ།།སྦྱོར་བ་ལས་བྱུང་བློ་དབྱེར་འགྱུར།།སྦྱོར་བའི་ཡོན་ཏན་ཁམས་གསུམ་པ་དང་།ཟག་པ་མེད་པ་ཐམས་ཅད་ནི་ཤེས་རབ་རབ་ཏུ་རྣམ་པར་འབྱེད་པར་བྱེད་པའི་ཏིང་ངེ་འཛིན་བསྒོམ་པ་ཡིན་ནོ།།རྡོ་རྗེ་ལྟ་བུའི་བསམ་གཏན་མཐའི།།aགང་ཡིན་དེ་ཟག་ཟད་འགྱུར་བསྒོམ།།བསམ་གཏན་བཞི་པའི་རྡོ་རྗེ་ལྟ་བུའི་ཏིང་ངེ་འཛིན་གང་ཡིན་པ་དེ་ནི་ཟག་པ་ཟད་པར་འགྱུར་བའི་ཏིང་ངེ་འཛིན་བསྒོམ་པ་ཡིན་ནོ།།ཏིང་ངེ་འཛིན་རྣམས་བཤད་ནས།དེ་ལ་བརྟེན་པའི་ཡོན་ཏན་རྣམས་བསྟན་པར་བྱ་སྟེ།ཚད་མེད་པ་ནི་བཞི་ཡིན་ནོ།།བྱམས་aཔ་དང་།སྙིང་རྗེ་དང་།དགའ་བ་དང་།བཏང་སྙོམས་ཏེ།སེམས་ཅན་ཚད་མེད་པ་ལ་དམིགས་པའི་ཕྱིར་རོ།།ཅིའི་ཕྱིར་བཞི་ཁོ་ན་ཞེ་ན།གནོད་སེམས་ལ་སོགས་གཉེན་པོའི་ཕྱིར།གནོད་སེམས་དང་།རྣམ་པར་འཚེ་བ་དང་།མི་དགའ་བ་དང་།འདོད་པའི་འདོད་ཆགས་རྣམས་ཀྱི་aགྲངས་བཞིན་ནོ།།དེ་ལ།ཞེ་སྡང་མེད་བྱམས་སྙིང་རྗེ་ཡང་།།ཞེ་སྡང་མེད་པའི་རང་བཞིན་ནོ།།ཡིད་བདེ་བ་ནི་དགའ་བ་ཡིན།།བཏང་སྙོམས་མ་ཆགས།མ་ཆགས་པའི་རང་བཞིན་ནོ།།འདི་དག་གི་རྣམ་པ་ནི།ཀྱེ་མ་བདེར་གྱུར་སྡུག་བསྔལ་དང་།།དགར་གྱུར་
1620. སེམས་ཅན་རྣམས་aམཉམ་པ།ཀྱེ་མ་སེམས་ཅན་རྣམས་བདེ་བར་གྱུར་ཅིག་སྙམ་པ་ཡིད་ལ་བྱེད་པ་ནས་སེམས་ཅན་རྣམས་མཉམ་མོ་སྙམ་དུ་ཡིད་ལ་བྱེད་ཅིང་སྙོམས་པར་འཇུག་པའི་བར་རོ།།འདི་དག་གི་རྣམ་པ་བཤད་ཟིན་ཏོ།།སྤྱོད་ཡུལ་འདོད་པའི་སེམས་ཅན་རྣམས།།དེ་ལ་དམིགས་པའི་གནོད་
1621. སེམས་ལ་aསོགས་པའི་གཉེན་པོ་ཡིན་པའི་ཕྱིར་རོ།།དེ་དག་ས་དུ་པ་ཞིག་ཡིན་ཞེ་ན།དགའ་བ་བསམ་གཏན་གཉིས་ན་ཡོད།།དང་པོ་དང་གཉིས་པ་ན་སྟེ།ཡིད་བདེ་བ་ཡིན་པའི་ཕྱིར་རོ།།གཞན་ནི་དྲུག་ན།གཞན་གསུམ་ནི་མི་ལྕོགས་པ་མེད་པ་དང་།བསམ་གཏན་ཁྱད་པར་ཅན་དང་།བསམ་aགཏན་རྣམས་དང་དྲུག་ན་ཡོད་དོ།།ཁ་ཅིག་ལྔ།མི་ལྕོགས་པ་མེད་པ་མ་གཏོགས་པ་ཞེའོ།།གནོད་སེམས་ལ་སོགས་གཉེན་པོའི་ཕྱིར།།ཞེས་གང་བཤད་པ།ཅི་ཚད་མེད་པ་རྣམས་ཀྱིས་ཀྱང་སྤོང་ངམ་ཞེ་ན།དེ་ཡིས་མི་སྤོང་།དེ་དག་གི་སྦྱོར་བས་གནོད་སེམས་ལ་སོགས་པ་རྣམ་པར་གནོན་པའི་ཕྱིར་གཉེན་aཔོར་བཤད་དོ།།ཚད་མེད་པ་བཞི་པོ་འདི་དག་ནི།མི་དག་གི།ནང་དུ་སྐྱེད་
1622. དོ།།གཞན་དུ་ནི་མ་ཡིན་ནོ།།ཅི་ཚད་མེད་པ་གཅིག་དང་ལྡན་པ་དེ་གདོན་མི་ཟ་བར་ཐམས་ཅད་དང་ལྡན་ནམ་ཞེ་ན།ངེས་པ་མེད་དེ།འོན་ཀྱང་།ངེས་གསུམ་ལྡན།བསམ་གཏན་གསུམ་པ་དང་།བཞི་པར་aསྐྱེས་པ་དགའ་བ་དང་མི་ལྡན་ནོ།།གསུམ་པོ་དང་ནི་རྟག་ཏུ་ལྡན་ནོ།།རྣམ་པར་ཐར་བརྒྱད།གཟུགས་ཅན་གཟུགས་རྣམས་
1623. ལ་ལྟ་བ་ཞེས་བྱ་བ་ནི་དང་པོའོ།།ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་རྣམས་ལྟ་བ་ནི་གཉིས་པའོ།།སྡུག་པའི་རྣམ་པར་ཐར་པ་ལུས་ཀྱིས་མངོན་aསུམ་དུ་བྱས་ཏེ་རྫོགས་པར་བྱས་ནས་གནས་པ་ཞེས་བྱ་བ་ནི་གསུམ་པའོ།།གཟུགས་མེད་པ་བཞི་དང་།བརྒྱད་པ་འདུ་ཤེས་དང་།ཚོར་བ་འགོག་པའོ།།དེ་རྣམས་ལས།དང་པོ་གཉིས།མི་སྡུག།དང་པོ་གཉིས་ནི་རྣམ་པར་བསྔོས་པ་ལ་སོགས་པའི་རྣམ་པ་ཅན་aཡིན་པའི་ཕྱིར་མི་སྡུག་པའི་རང་བཞིན་དག་ཡིན་ནོ།།དེ་དག།བསམ་གཏན་གཉིས་ན་ཡོད།
1624. དང་པོ་དང་གཉིས་པ་ནའོ།།གསུམ་པ་མཐའ་ན་དེ་མ་ཆགས།།བསམ་གཏན་བཞི་པ་ན་མ་ཆགས་པའི་རང་བཞིན་ཡིན་ནོ།།དེ་དག་འཁོར་དང་བཅས་ན་ནི་ཕུང་པོ་ལྔའི་བདག་ཉིད་དོ།།གཟུགས་aམེད་མཉམ་གཞག་དགེ་རྣམས་སོ།།གཟུགས་མེད་པ་བཞིའི་ནི་མཉམ་པར་གཞག་པ་དགེ་བ་ཁོ་ན་རྣམ་པར་ཐར་པ་ཞེས་བྱའོ།།འགོག་པའི་སྙོམས་པར་འཇུག་པའོ།།རྣམ་པར་ཐར་པ་བརྒྱད་པ་འདུ་ཤེས་དང་ཚོར་བ་འགོག་པའི་སྙོམས་པར་འཇུག་པ་སྟེ།དེ་ནི་སྔར་བཤད་ཟིན་ཏོ།།དེ་aལ་ནི།ཕྲ་བ་ཕྲ་བའི་མཇུག་ཐོགས་སུ།།སྲིད་པའི་རྩེ་མོའི་འདུ་ཤེས་ནི་ཕྲ་བ་སྟེ།དེ་བས་ཀྱང་ཆོས་ཕྲ་བར་བྱས་ནས་འགོག་
1625. པ་ལ་སྙོམས་པར་འཇུག་གོ།།སྙོམས་པར་འཇུག་པ་རྣམས་ནི།།རང་གི་ས་དང་འོག་མ་ཡི།།འཕགས་པའི་སེམས་ཀྱིས་དེ་ལས་ལྡང་།།སྲིད་པའི་རྩེ་aམོའི་སེམས་
1626. པའམ།།ཅི་ཡང་མེད་པའི་སྐྱེ་མཆེད་ཀྱིས་པའི་སེམས་ཟག་པ་མེད་པས་
1627. དེ་ལས་ལྡང་ངོ་།།རྣམ་པར་ཐར་པ་འདི་དག་ལས།།དང་པོ་འདོད་གཏོགས་
1628. སྣང་ཡུལ་ཅན།།འདི་དག་གི་དམིགས་པ་ནི་ཅི་རིགས་པར་འདོད་པ་ན་སྤྱོད་པའི་གཟུགས་ཀྱི་སྐྱེ་མཆེད་ཡིད་དུ་མི་འོང་བ་དང་ཡིད་aདུ་འོང་བ་ཡིན་ནོ།།གང་དག་གཟུགས་ཅན་མིན་དེ་དག།སྤྱོད་ཡུལ་གོང་དང་རང་གི་སའི།།སྡུག་བསྔལ་སོགས་དང་རྗེས་ཤེས་ཕྱོགས།།གཟུགས་མེད་པའི་རྣམ་པར་ཐར་པ་རྣམས་ཀྱི་དམིགས་པ་ནི་རང་གིས་པ་དང་གོང་
1629. མའི་སྡུག་བསྔལ་དང་།དེའི་རྒྱུ་དང་།འགོག་པ་དང་།རྗེས་སུ་ཤེས་པའི་aཕྱོགས་དང་མཐུན་པའི་ལམ་ཐམས་ཅད་ཡིན་ནོ།།ཟིལ་གྱིས་གནོན་པའི་སྐྱེ་མཆེད་བརྒྱད།།ནང་གཟུགས་སུ་འདུ་ཤེས་པས་ཕྱི་རོལ་གྱི་གཟུགས་ཆུང་ངུ་ཁ་དོག་བཟང་པོ་ལ་སོགས་པ་རྣམས་ལ་ལྟ་ཞིང་།གཟུགས་དེ་དག་ཟིལ་གྱིས་མནན་ནས་ཤེས་ཟིལ་གྱིས་མནན་ནས་མཐོང་སྟེ།དེ་ལྟ་བུར་འདུ་ཤེས་
1630. པ་འདི་ནི་དང་པོའོ།།aདེ་བཞིན་དུ་ཆེན་པོ་རྣམས་ཀྱང་ཤེས་པར་བྱའོ
1631. །།དེ་ཁོ་ན་བཞིན་དུ་ནང་གཟུགས་མེད་པར་འདུ་ཤེས་པ་སྟེ།དེ་ལྟར་ན་བཞི་པོ་དེ་དག་དང་།།ནང་ན་
1632. གཟུགས་མེད་པར་འདུ་ཤེས་པ་དག་ཁོ་ན་སྔོན་པོ་དང་།སེར་པོ་དང་།དམར་པོ་དང་།དཀར་པོ་རྣམས་ལ་ལྟ་བ་སྟེ།དེ་ལྟར་ན་བརྒྱད་aཡིན་ནོ།།དེ་དག་ལས།གཉིས་ནི་རྣམ་ཐར་དང་པོ་བཞིན།།དང་པོ་དང་གཉིས་པའོ།།གཉིས་ནི་གཉིས་པ་བཞིན་ནོ།།གསུམ་པ་དང་བཞི་པ་ནི་རྣམ་པར་ཐར་པ་གཉིས་པ་བཞིན་ནོ།།གཞན།སྡུག་པའི་རྣམ་པར་ཐར་པ་བཞིན།།སྡུག་པའི་རྣམ་པར་ཐར་པ་ཇི་ལྟ་བར་གཞན་aབཞི་ཡང་དེ་དག་འདྲ་སྟེ།ཁྱད་པར་ནི་དེ་དག་གིས་ནི་རྒྱབ་ཀྱིས་ཕྱོགས་པ་
1633. ཙམ་དུ་ཟད་པ
1634. །འདི་དག་གིས་དམིགས་པ་ཟིལ་གྱིས་གནོན་ཏོ།།
1635. ཇི་ལྟར་འདོད་པ་བཞིན་དུ་མོས་པའི་ཕྱིར་དང་།ཉོན་མོངས་པ་མི་སྐྱེ་བའི་ཕྱིར་རོ།།ཟད་པར་བཅུའོ།།བར་ཆད་མེད་པར་ཟད་པར་རྒྱས་པར་བྱེད་aཔའི་ཕྱིར།ཟད་པར་གྱི་སྐྱེ་མཆེད་ནི་བཅུ་སྟེ།ཟད་པར་ས་དང་ཆུ་དང་།མེ་དང་།རླུང་དང་།སྔོན་པོ་དང་།སེར་པོ་དང་།དམར་པོ་དང་།དཀར་པོ་དང་།ཟད་པར་ནམ་མཁའ་དང་།རྣམ་ཤེས་མཐའ་ཡས་སྐྱེ་མཆེད་དོ།།དེ་རྣམས་ལས།བརྒྱད་མ་ཆགས།དང་པོ་བརྒྱད་ནི།aམ་ཆགས་པའི་རང་བཞིན་དག་ཡིན་ནོ།།བསམ་གཏན་མཐའ་ན
1636. །བཞི་པ་ནའོ།།སྤྱོད་ཡུལ་ནི།འདོད་པ།འདི་དག་གི་དམིགས་པ་ནི།འདོད་པ་ན་སྤྱོད་པའི་གཟུགས་ཀྱི་སྐྱེ་མཆེད་དོ།།གཉིས་ནི་གཟུགས་མེད་དག།ཟད་པར་གྱི་སྐྱེ་མཆེད་ཐ་མ་གཉིས་ནི་གཟུགས་མེད་པ་aདག་པ་པའི་རང་བཞིན་དག་ཡིན་ནོ།།སྤྱོད་ཡུལ་རང་གི་ཕུང་པོ་བཞི།།འགོག་པའི་རྣམ་པར་ཐར་པ་མ་གཏོགས་པ་རྣམ་པར་ཐར་པ་ལ་སོགས་པ་དེ་དག་ཐམས་ཅད་ནི་སོ་སོའི་སྐྱེ་བོ་དང་འཕགས་པའི་སྐྱེ་བོ་དང་འཕགས་པའི་
1637. རྒྱུད་ལ་ཡོད་པ་དག་པ་པ་ཡིན་ནོ།།འདི་དག་ལས།འགོག་པ་aབཤད་ཟིན།འགོག་པའི་རྣམ་པར་ཐར་པ་འདི་ནི་སྔར་བཤད་ཟིན་ཏོ།།ལྷག་མ་ནི།འདོད་ཆགས་བྲལ་དང་སྦྱོར་བས་འཐོབ།།འགོག་པ་ལས་གཞན་པའི་རྣམ་པར་ཐར་པ་ལ་སོགས་པའི་
1638. འདོད་ཆགས་དང་བྲལ་བས་འཐོབ་པ་ཡང་ཡིན་ལ།སྦྱོར་བ་ལས་བྱུང་བདག་ཀྱང་ཡིན་ཏེ།འདྲིས་aཔ་དང་མ་འདྲིས་པའི་ཕྱིར་རོ།།གཟུགས་མེད་ཅེས་བྱ་ཁམས་གསུམ་གྱི།།རྟེན་ཅན་ལྷག་མ་མི་ལས་སྐྱེ།།གཟུགས་མེད་པའི་རྣམ་པར་ཐར་པ་དང་།གཟུགས་མེད་པའི་ཟད་པར་དག་ནི་ཁམས་གསུམ་པའི་རྟེན་ཅན་དག་གོ།།ལྷག་མ་མིའི་རྟེན་ཅན་ཁོ་ནའོ།།ཇི་ལྟར་aན་གཟུགས་དང་གཟུགས་མེད་པའི་ཁམས་དག་ཏུ་གཟུགས་མེད་པ་དང་།བསམ་གཏན་གྱི་ཁྱད་པར་སྐྱེ་ཞེ་ན།ཁམས་གཉིས་དག་ཏུ་གཟུགས་མེད་པ།།རྒྱུ་དང་ལས་ཀྱི་སྟོབས་ཀྱིས་སྐྱེ།།རྒྱུའི་སྟོབས་ཀྱིས་ནི་ཉེ་བ་དང་ཡང་དང་ཡང་དུ་གོམས་པ་ལ་སོགས་པ་ལས་སོ།།ལས་ཀྱི་སྟོབས་aཀྱིས་ནི་ས་གོང་མ་པའི་ལན་གྲངས་གཞན་ལ་མྱོང་བར་འགྱུར་བའི་ལས་ཀྱི་རྣམ་པར་སྨིན་པ་ཉེ་བར་གནས་པའི་ཕྱིར་རོ།།གཟུགས་ཀྱི་ཁམས་སུ་བསམ་གཏན་རྣམས།།དེ་དག་དང་ཆོས་ཉིད་ཀྱིས་ཀྱང་།གཟུགས་ཀྱི་ཁམས་སུ་ནི་བསམ་གཏན་རྒྱུ་དང་།ལས་ཀྱི་སྟོབས་དེ་དག་དང་།ཆོས་aཉིད་ཀྱིས་ཀྱང་སྐྱེ་སྟེ
1639. །འཇིག་པའི་ཚེ་ལྟ་བུའོ།།དམ་པའི་ཆོས་འདི་ཇི་སྲིད་ཅིག་
1640. ཏུ་གནས་ཤེ་ན།སྟོན་པའི་དམ་ཆོས་རྣམ་གཉིས་ཏེ།།ལུང་དང་རྟོགས་པའི་བདག་ཉིད་དོ།།ལུང་ནི་མདོ་སྡེ་ལ་སོགས་པ་གསུམ་མོ།།རྟོགས་པ་ནི་བྱང་ཆུབ་ཀྱི་ཕྱོགས་དང་མཐུན་པ་རྣམས་སོ།།དེ་འཛིན་aབྱེད་པ་སྨྲ་བྱེད་དང་།།སྒྲུབ་པར་
1641. བྱེད་པ་ཁོ་ན་ཡིན།།ལུང་ནི་འཛིན་པར་བྱེད་པ།སྨྲ་བར་བྱེད་པ་དག་གོ།།རྟོགས་པར་བྱེད་པ་ནི་སྒྲུབ་པར་བྱེད་པའོ།།དེ་བས་ན་འདི་དག་གནས་པའི་བར་དུ་དམ་པའི་ཆོས་ཀྱང་གནས་སོ།།མངོན་པ་འདི་ཉིད་སྟོན་པས་བཤད་དམ་ཞེ་ན།བདག་གིས་aམངོན་པའི་ཆོས་འདི་ཕལ་ཆེར་ནི།།ཁ་ཆེ་བྱེ་བྲག་སྨྲ་བའི་ཚུལ་གྲུབ་བཤད།།ཉེས་པར་ཟིན་གང་དེ་འདིར་བདག་གིས་ཉེས།།དམ་ཆོས་ཚུལ་ལ་ཚད་མ་ཐུབ་རྣམས་ཡིན།།སངས་རྒྱས་དང་
1642. དེའི་སྲས་རྣམས་ཀྱང་ངོ་
1643. །།སྟོན་པ་འཇིག་རྟེན་མིག་ནི་ཟུམ་གྱུར་ཅིང་།།དཔང་གྱུར་སྐྱེ་བོ་ཕལ་ཆེར་aཟད་པ་ན།།དེ་ཉིད་མ་མཐོང་རང་དགར་གྱུར་པ་ཡིས
1644. །།ངན་རྟོག་རྣམས་ཀྱིས་བསྟན་པ་འདི་དཀྲུགས་སོ།།རང་བྱུང་རང་བྱུང་བསྟན་པ་གཅེས་
1645. འཛིན་རྣམས།།མཚོག་ཏུ་ཞིར་གཤེགས་འགྲོ་མགོན་མེད་པ་ན།།འདོམས་མེད་ཡོན་ཏན་འཇོམས་པར་བྱེད་པ་ཡི།།དྲི་མས་དགའ་མགུར་དེང་སང་
1646. aའདི་ན་སྤྱོད།།དེ་ལྟར་ཐུབ་པ་དག་གི་བསྟན་པ་ནི།།ལྐོག་མར་སྲོག་ཕྱིན་འདྲ་དང་དྲི་མ་རྣམས།།སྟོབས་དང་ལྡན་པའི་དུས་སུ་རིག་ནས་ནི།།ཐར་པ་འདོད་པ་དག་གིས་བག་ཡོད་གྱིས།།སྙོམས་པར་འཇུག་པ་བསྟན་པ་ཞེས་བྱ་བ་མཛོད་ཀྱི་གནས་བརྒྱད་པ་རྫོགས་སོ།།།།ཡང་ཅི་འདི་aལས་གཞན་ལ་ཐར་པ་ཡོད་དམ་ཞེ་ན།མེད་དོ།།ཅིའི་ཕྱིར་ཞེ་ན།བདག་ཏུ་ལྟ་བ་ཕྱིན་ཅི་ལོག་ལ་ཞེན་པའི་ཕྱིར་ཏེ།ཕུང་པོའི་རྒྱུད་ཁོ་ན་ལ་བདག་ཏུ་འདོགས་པར་ནི་ངེས་པར་མི་འཛིན་ཏོ།།འོན་ན་ཅི་ཞེ་ན།རྫས་གཞན་ཁོ་ན་ལ་བདག་ཏུ་ཡོངས་སུ་རྟོགས་
1647. པར་བྱེད་ལ།ཉོན་མོངས་པ་རྣམས་ནི་བདག་aཏུ་འཛིན་པ་ལས་རབ་ཏུ་སྐྱེ་བ་ཡིན་ནོ།།བདག་ཏུ་མངོན་པར་བརྗོད་པ་འདི་ནི་
1648. ཕུང་པོའི་རྒྱུད་ཁོ་ན་ལ་འཇུག་གི་མངོན་པར་བརྗོད་པར་བྱ་བ་གཞན་ལ་ནི་མ་ཡིན་ནོ་ཞེས་བྱ་བ་འདི་ཇི་ལྟར་ཁོང་དུ་ཆུད་ཅེ་ན།མངོན་སུམ་དང་རྗེས་སུ་དཔག་པ་མེད་པའི་ཕྱིར་རོ།།གལ་ཏེ་དེ་ལྟ་ན་འོ་ན་ནི་སངས་རྒྱས་ཐམས་ཅད་aམཁྱེན་པ་མ་ཡིན་པར་འགྱུར་ཏེ།ཐམས་ཅད་ཤེས་པར་འགྱུར་བའི་སེམས་སམ་སེམས་ལས་བྱུང་བ་གང་ཡིན་པ་དེ་ནི་ཅུང་ཟད་ཀྱང་མེད་དེ
1649. །སྐད་ཅིག་མ་ཡིན་པའི་ཕྱིར་རོ།།གང་ཟག་གིས་ནི་ཤེས་པར་འགྱུར་རོ།།སྨྲས་པ།རྒྱུན་གྱིས་སྤྱོད་པའི་ཕྱིར་ན་དཔེར།།མེ་ཡིས་ཐམས་ཅད་སྲེག་aའདོད་ལྟར།།དེ་བཞིན་ཐམས་ཅད་མཁྱེན་འདོད་བྱའི།།ཅིག་ཅར་ཐམས་ཅད་མཁྱེན་ཕྱིར་མིན།།ཁོ་བོ་ཅག་
1650. ནི་ཐམས་ཅད་ལ་ཅིག་ཅར་མཁྱེན་པ་མངོན་སུམ་དུ་གྱུར་པའི་ཕྱིར་སངས་རྒྱས་ཐམས་ཅད་མཁྱེན་པ་ཡིན་པར་ནི་མི་སྨྲའི།འོ་ན་ཇི་ལྟར་ཞེ་ན།མཐུ་ཡོད་པའི་ཕྱིར་དེ་སངས་རྒྱས་ཞེས་བྱ་བའི་aརྒྱུད་གང་ཡིན་པ་དེ་ལ་གང་དུ་བཞེད་པ་གཏད་པ་ཙམ་གྱིས་ཕྱིན་ཅི་མ་ལོག་པར་མཁྱེན་པ་སྐྱེ་བ་གང་ཡིན་པ་དེའི་མཐུ་ཡོད་དོ།།འོ་ན་ཕུང་པོ་ལྔ་ཁོ་ན་ལ་ཡོད་ལ་བདག་མེད་ན།ཅིའི་ཕྱིར་བཅོམ་ལྡན་འདས་ཀྱིས་ཀྱང་མེད་པ་ཁོ་ནའོ་ཞེས་མ་གསུངས་ཤེ་ན།འདྲི་བ་པོའི་བསམ་པ་ལ་ལྟོས་
1651. པའི་ཕྱིར་ཏེ།དེས་སྲོག་ཅེས་བྱ་aཔའི་ཕུང་པོའི་རྒྱུན་གང་ཡིན་པ་དེ་ཡང་མེད་པར་གོ་བར་གྱུར་ན།ལོག་པར་ལྟ་བར་ལྟུང་བར་འགྱུར་ཏེ།རྟེན་ཅིང་འབྲེལ་པར་འབྱུང་བ་མི་ཤེས་པའི་ཕྱིར་རོ།།འདིར་གསུམ་
1652. པ།ལྟ་བའི་མཆེ་བས་སྨྲས་པ་དང་།།ལས་རྣམས་འཇིག་པ་ལ་ལྟོས་
1653. ནས།།སྟག་མོས་ཕྲུ་
1654. གུ་ཁྱེར་བ་ལྟར།།རྒྱལ་བས་ཆོས་ནི་སྟོན་པར་aམཛད།།བདག་
1655. ཡོད་ཉིད་དུ་ཁས་བླངས་ན།།ལྟ་བའི་མཆེ་བས་སྨྲས་པར་འགྱུར།།ཀུན་རྫོབ་རྟོགས་པར་མ་གྱུར་ནས།།དགེ་བའི་ཕྲུ་
1656. གུ་ཉམས་བྱེད་འགྱུར།།ཡང་གསུངས་པ།མེད་ཕྱིར་བཅོམ་ལྡན་འདས་ཀྱིས་སྲོག།དེ་ཉིད་གཞན་དུ་མ་གསུངས་སོ།།བཏགས་པ་དང་aམེད་དུ་འགྱུར་འོང་བས།།མེད་དོ་ཞེས་ཀྱང་མ་གསུངས་སོ།།ཕུང་པོའི་རྒྱུན་ནི་གང་ལ་དགེ།མི་དགེའི་འབྲས་བུ་ཡོད་པ་ཉིད།།དེ་ལ་སྲོག་ཅེས་བྱ་སྟེ་དེ།།སྲོག་མེད་བསྟན་པས་མེད་པར་འགྱུར།།སྲོག་ཅེས་བྱ་བ་ཕུང་པོ་ལ།།བཏགས་ཙམ་ཞེས་ཀྱང་མ་གསུངས་སོ།།དེའི་ཚེ་སྐྱེ་བོ་དེ་འདྲ་སྟེ།།སྟོང་aཉིད་རྟོགས་པའི་སྐལ་ལྡན་མིན།།འདི་ལྟར་གནས་པས་བདག་ཡོད་དམ།།མེད་ཅེས་དྲིས་པ་འདྲི་བ་ཡི།།བསམ་པ་ལ་ལྟོས་
1657. མ་གསུངས་ཏེ།།ཡོད་ན་ཅི་ཕྱིར་ཡོད་མི་གསུངས
1658. །།འཇིག་རྟེན་རྟག་ཅེས་བྱ་བ་ཡང་འདྲི་བ་པོའི་བསམ་པ་ལ་ལྟོས་
1659. ནས་ལུང་མ་བསྟན་ཏེ།རེ་ཞིག་
1660. གལ་ཏེ་འཇིག་རྟེན་aབདག་ཉིད་ཡིན་པར་འདོད་ན་ནི།དེ་མེད་པའི་ཕྱིར་ལུང་མ་བསྟན་བཞི་ཆར་མི་རིགས་སོ།།འོན་ཏེ་འཇིག་རྟེན་འཁོར་བ་ཐམས་ཅད་ཡིན་ནོ་ཞེ་ན།དེ་ཡང་རིགས་པ་མ་ཡིན་ཏེ།འཇིག་རྟེན་རྟག་ན་འགའ་ཡང་ཡོངས་སུ་མྱ་ངན་ལས་འདའ་བར་མི་འགྱུར་རོ།།མི་རྟག་ན་ནི་ཐམས་ཅད་ཆད་པར་འགྱུར་aརོ།།གཉིས་ཀ་ཡིན་ན་ནི་ཁ་ཅིག་ནི་
1661. ཡོངས་སུ་མྱ་ངན་ལས་འདའ་བར་འགྱུར་ལ།ཁ་ཅིག་ནི་མི་འགྱུར་རོ།།གཉིས་ཀ་མ་ཡིན་ན་ནི་ཁ་ཅིག་ནི་ཡོངས་སུ་མྱ་ངན་ལས་འདའ་བ་ཡང་མ་ཡིན་ལ།ཡོངས་སུ་མྱ་ངན་ལས་མི་འདའ་བ་ཡང་མ་ཡིན་པ་ཁོ་ནར་འགྱུར་རོ།།དེ་བས་ན་ཡོངས་སུ་མྱ་ངན་ལས་
1662. འདའ་aབ་ནི།ལམ་ལ་རག་ལུས་པའི་ཕྱིར་རྣམ་པ་བཞི་ཆར་ཡང་ངེས་པར་ལུང་མི་སྟོན་ཏེ།གཅེར་བུ་པའི་ཉན་ཐོས་ཀྱི་བྱེའུ་བཟུང་བ་བཞིན་ནོ།དེ་བཞིན་དུ་གཞན་རྣམས་ཀྱང་ངོ་།།གལ་ཏེ་རྣམ་པར་ཤེས་པ་ལས་རྣམ་པར་ཤེས་པ་སྐྱེའོ
1663. །།བདག་ལས་མ་ཡིན་ན།ཅིའི་ཕྱིར་རྟག་ཏུ་དེ་དང་འདྲ་བ་ཁོ་ན་སྐྱེ་aབར་མི་འགྱུར་ཞིང་།མྱུ་གུ་དང་།སྡོང་པོ་དང་།འདབ་མ་ལ་སོགས་པ་བཞིན་དུ་རིམ་པ་ངེས་པར་སྐྱེ་བར་མི་འགྱུར་ཞེ་ན།གནས་པ་གཞན་དུ་འགྱུར་བ་ནི་འདུས་བྱས་ཀྱི་མཚན་ཉིད་ཡིན་པའི་ཕྱིར་ཏེ།རྒྱུན་གདོན་མི་ཟ་བར་གཞན་དུ་འགྱུར་བ་འདི་ནི།འདུས་བྱས་ཀྱི་རང་བཞིན་ནོ།།དེ་ལྟ་མ་ཡིན་aན།བསམ་གཏན་རྫོགས་པས་མཉམ་པར་གཞག་པ་རྣམས་ལས་ལུས་དང་སེམས་འདྲ་བ་སྐྱེ་ན་སྐད་ཅིག་མ་དང་པོ་དང་ཁྱད་པར་མེད་པའི་ཕྱིར།ཕྱིས་ཀྱང་བདག་ལྡང་བར་མི་འགྱུར་རོ།།གང་ལས་གང་ཞིག་སྐྱེ་བར་འགྱུར་བ་དེ་ཁོ་ན་ལས་དེ་སྐྱེ་བའི་ཕྱིར་སེམས་རྣམས་ཀྱི་རིམ་པ་ཡང་ངེས་པ་ཁོ་ན་aཡིན་ནོ།།དེ་མ་ཐག་པའི་རྒྱུ་ཤེས་པ་ལ་
1664. ནི་སངས་རྒྱས་རྣམས་མངའ་བདག་
1665. ཡིན་ཏེ།འདི་སྐད་དུ་རྨ་བྱའི་མདོངས་ནི་གཅིག་ལ་ཡང་།།རྒྱུ་ཡི་རྣམ་པ་ཐམས་ཅད་ནི།།ཀུན་མཁྱེན་མིན་པས་ཤེས་བྱ་མིན།།དེ་ཤེས་ཀུན་མཁྱེན་སྟོབས་ཡིན་ནོ།།ཞེས་བཤད་ནས་གཟུགས་ཅན་མ་ཡིན་པའི་སེམས་ཀྱི་བྱེ་aབྲག་རྣམས་ལྟ་སྨོས་ཀྱང་ཅི་དགོས།ཅིའི་ཕྱིར་དེ་དང་འདྲ་བ་ཁོ་ནར་སྐྱེ་བར་མི་འགྱུར་ཞིང་།མྱུ་གུ་དང་སྡོང་བུ་དང་འདབ་མ་ལ་སོགས་པ་བཞིན་དུ་རིམ་པ་ངེས་པར་སྐྱེ་བར་མི་འགྱུར་ཞེས་བྱ་བ་འདི་ནི་མུ་སྟེགས་ཅན་གང་ལ་ལ་སེམས་ནི་བདག་ལས་སྐྱེའོ་སྙམ་དུ་སེམས་པ་དེ་ཁོ་ན་ལ་གསལ་བར་ཀླན་aཀར་འགྱུར་རོ།།བདག་མེད་ན་ཇི་ལྟར་ལས་ཞིག་ཟིན་པ་ལས།ཚེ་ཕྱི་མ་ལ་འབྲས་བུ་འབྱུང་།།བདག་ཡོད་ན་ཡང་ཇི་ལྟར་ན་ལས་ཞིག་ཟིན་པ་ལས་ཚེ་ཕྱི་མ་ལ་
1666. འབྲས་བུ་འབྱུང་།ཁོ་བོ་ཅག་ཀྱང་ལས་ཞིག་ཟིན་པ་ལས་ཚེ་ཕྱི་མ་ལ་འབྲས་བུ་འབྱུང་བར་མི་སྨྲའོ
1667. །།འོ་ན་ཅི་ཡིན་ཞེ་ན།དེའི་རྒྱུད་aཡོངས་སུ་
1668. འགྱུར་བའི་ཁྱད་པར་ལས་ཏེ།ས་བོན་དང་འབྲས་བུ་
1669. འབྱུང་བ་ཞེས་བྱ་བ་དེ་ནི་ཞིག་པ་ལས་བྱུང་
1670. བ་ཡང་མ་ཡིན་ལ་མཇུག་ཐོགས་ཁོ་ནར་འབྱུང་བ་ཡང་མ་ཡིན་ནོ།།འོ་ན་ཅི་ཞེ་ན།རྒྱུད་ཡོངས་སུ་འགྱུར་བའི་ཁྱད་པར་ལས་ཏེ།མྱུ་གུ་དང་།སྡོང་བུ་དང་།འདབ་མ་ལ་སོགས་aཔ་མེ་ཏོག་ལ་ཐུག་པ་
1671. རིམ་པ་རྫོགས་པ་ལས་གཞན་ན
1672. །།ཡང་རྒྱུད་ནི་ཅི་ཡིན།ཡོངས་སུ་འགྱུར་བ་ནི་ཅི་ཡིན།ཁྱད་པར་ནི་ཅི་ཡིན་ཞེ་ན།ལས་སྔོན་དུ་འགྲོ་བའི་ཕྱིར་སེམས་ཕྱིར་ཞིང་འབྱུང་བ་གང་ཡིན་པ་དེ་ནི་རྒྱུད་དོ།།དེ་གཞན་དང་གཞན་དུ་སྐྱེ་བ་ནི་ཡོངས་སུ་འགྱུར་བའོ།།དེ་མཇུག་aཐོགས་སུ་འབྲས་བུ་སྐྱེད་ནུས་པ་གང་ཡིན་པ་དེ་ནི་ཡོངས་སུ་འགྱུར་བ་ལས།ཁྱད་པར་དུ་འཕགས་པའི་ཕྱིར་ཡོངས་སུ་འགྱུར་བའི་ཁྱད་པར་ཡིན་ཏེ།དཔེར་ན་ཡང་སྲིད་པའི་ཉེ་བར་ལེན་པ་དང་བཅས་པའི་སེམས་ལྟ་བུའོ།།ལས་རྣམ་པ་སྣ་ཚོགས་པ་སྔོན་དུ་འགྲོ་བ་ཉིད་ཡིན་ཡང་ལས་གང་aལྕི་བའམ།ཉེ་བ་
1673. དང་།གོམས་པ་གང་ཡིན་པ་དེས་བྱས་པའི་ནུས་བ་གསལ་བར་བྱེད་ཀྱི།གཞན་གྱིས་ནི་
1674. མ་ཡིན་ཏེ།ཇི་སྐད་དུ།ལས་ནི་འཁོར་བར་ལྕི་
1675. གང་དང་།།ཉེ་བ་གང་དང་གོམས་པ་གང་།།སྔོན་བྱས་གང་ཡིན་དེ་ལས་ནི།།སྔ་མ་སྔ་མ་རྣམ་སྨིན་འགྱུར།།དེ་ལ་རྣམ་པར་སྨིན་པའི་རྒྱུས་བསྐྱེད་
1676. པ།རྣམ་aཔར་སྨིན་པའི་འབྲས་བུ་བསྐྱེད་པའི་ནུས་པ་ནི་རྣམ་པར་སྨིན་པ་བསྐྱེད་ནས་ལྡོག་གོ།།སྐལ་པ་མཉམ་པའི་རྒྱུས་བསྐྱེད་པ་རྒྱུ་མཐུན་པའི་འབྲས་བུ་བསྐྱེད་པའི་ནུས་པ་ནི་ཉོན་མོངས་པ་ཅན་རྣམས་ཀྱི་
1677. གཉེན་པོ་སྐྱེས་ནས་ལྡོག་གོ།།ཉོན་མོངས་པ་ཅན་མ་ཡིན་པ་རྣམས་ནི་རྒྱུན་གཏན་དུ་ལོག་པ་ན་ཏེ
1678. །གང་གི་ཚེ་ཡོངས་aསུ་མྱ་ངན་ལས་འདས་པ་ནའོ།།མཐུ་རྣམ་པ་སྣ་ཚོགས་པའི་ཐ་དད་པའི་ལས་རྣམས་ཀྱིས་བསྒོས་པའི་རྒྱུད་རྣམས་གནས་སྐབས་འདིར་ཕྱིན་ན་འབྲས་བུ་འདི་ལྟ་བུ་
1679. མངོན་པར་འགྲུབ་པར་འགྱུར་རོ་ཞེས་བྱ་བ་ནི་སངས་རྒྱས་རྣམས་ཁོ་ནའི་ཡུལ་ཡིན་ནོ།།ཡང་གསུངས་པ།ལས་དང་
1680. དེས་བསྒོས་དེས་
1681. མཇུག་རྙེད།།aདེ་ལས་འབྲས་བུ་སངས་རྒྱས་ལས།།གཞན་གྱི་རྣམ་པ་ཐམས་ཅད་ནི།།ངེས་པར་རབ་ཏུ་མི་ཤེས་སོ།།དེ་ལྟར་སངས་རྒྱས་རྣམས་ཀྱི་གསུང་རབ་རིགས་པའི་ལམ།།ལེགས་པར་གསུངས་པས་དག་པ་ཆོས་ཉིད་འདི་མཐོང་ནས།།མུ་སྟེགས་ལོང་བ་ལྟ་ངན་སྣ་ཚོགས་གཡོ་རྣམས་ཀྱི
1682. །།གཞུང་ལུགས་སྤངས་ཏེ་ལོང་བ་མ་ཡིན་རྣམས་aའགྲོའོ།།དེ་བཞིན་གཤེགས་པ་ཉི་མའི་གསུང་འོད་ཀྱི།།སྣང་ལྡན་མྱ་ངན་འདས་གྲོང་ལམ་གཅིག་པ།།བདག་མེད་འཕགས་པ་སྟོང་གིས་བགྲོད་པ་འདི།།ཕྱེ་ཡང་དམན་པའི་མིག་གིས་མི་མཐོང་ངོ་།།དེ་ལྟར་འདི་ནི་ཕྱོགས་ཙམ་ཞིག།རང་གི་མཐུ་ཡིས་རྣམ་འཕེལ་བའི།།དུག་ལ་རྨ་ཡི་ཕྱོགས་བཞིན་དུ།།ཤིན་དུ་
1683. མཁས་པ་རྣམས་ལ་aབསྟན།།གང་ཟག་བསྟན་པ་ཞེས་བྱ་བ་མཛོད་ཀྱི་གནས་དགུ་པའོ།།
1684. ཆོས་མངོན་པ་མཛོད་ཀྱི་འགྲེལ་པ་གནད་ཀྱི་
1685. སྒྲོན་མ་ཞེས་བྱ་བ།སློབ་དཔོན་ཕྱོགས་ཀྱི་གླང་པོས་མཛད་པ་རྫོགས་སོ།།།།གཞུང་གི་ཚད་ནི་ཤོ་ལོ་ཀ་བཞི་སྟོང་ངོ་།།བློ་གྲོས་ཕུན་སུམ་ཚོགས་པ་
1686. སངས་རྒྱས་གཉིས་པ་ལྟར་གྱུར་དབྱིག་
1687. གཉེན་དེས་aམཛད་ཆོས་མངོན་
1688. མཛོད།།ཚིག་ལེ་འུར་བྱས་པའི་འགྲེལ་པ་གནད་ཀྱི་སྒྲོན་མ་ཞེས་བྱ་འཇམ་དབྱངས་ཕྱོགས་ཀྱི་གླང་པོས་སྦྱར།དེ་ཉིད་འཛམ་གླིང་ཉི་མ་ཤཱཀྱའི་མཚན་ཅན་ཆོས་རྗེ་དེ་སྲས་ཐུ་བོར་གྱུར་པ་ཡི།།པཎ་ཆེན་རྣལ་འབྱོར་ཟླ་བ་ལྟར་གྲགས་མཁས་མཆོག་གང་ཡིན་དེ་དང་འཇམ་དཔལ་གཞོན་ནུས་བསྒྱུར།།།།