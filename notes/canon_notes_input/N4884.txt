1.  ༄༅། །འཕགས་མ་སྒྲོལ་མ་ལ་བསྟོད་པ།
2.  འཕགས་མ་སྒྲོལ་མ་ལ་བསྟོད་པ་
3.  བཞུགས་སོ།།༄༅། །རྒྱ་གར་སྐད་དུ། ཨརྱ་ཏ་ར་སྟོད་ཏྲ། བོད་སྐད་དུ། འཕགས་མ་སྒྲོལ་མ་ལ་བསྟོད་པ། རྗེ་བཙུན་མ་འཕགས་མ་སྒྲོལ་མ་ལ་aཕྱག་འཚལ་ལོ། །འཇིག་རྟེན་གསུམ་མགོན་ཡུམ་གྱུར་སྤྱན་ཡངས་མ། །དུས་གསུམ་སངས་རྒྱས་ཐམས་ཅད་བསྐྱེད་པའི་ཡུམ། །གཉིས་མེད་ཡེ་ཤེས་ངང་ལས་མ་གཡོས་ཀྱང་། །ཐུགས་aརྗེའི་དབང་གི་འགྲོ་དོན་སྣ་ཚོགས་མཛད། །བྱམས་པའི་ཡུམ་གྱུར་ཁྱོད་ལ་ཕྱག་འཚལ་འདུད། །སྐུ་མདོག་ལྗང་ཀུ་འཕྲིན་ལས་སྣ་ཚོགས་མཛད། །ཡོན་ཏན་རབ་རྒྱས་བཅུ་དྲུག་ལོན་པའི་ཚུལ། །aའགྲོ་ལ་རབ་དགྱེས་ཞལ་ནི་འཛུམ་པ་དང་། །ཞི་བའི་སྤྱན་གྱིས་འཇིག་རྟེན་གསུམ་ལ་གཟིགས། །ཐུགས་རྗེ་ཆེ་མངའ་ཁྱོད་ལ་ཕྱག་འཚལ་འདུད། །བྱང་སེམས་རང་བཞིན་ཟླ་བ་གདན་དུ་བཏིང་། །aཉོན་མོངས་མི་བསྐྱོད་རྡོ་རྗེའི་དཀྱིལ་ཀྲུངས་
4.  བཅས། །སྒྲིབ་པ་ཀུན་སྤངས་པདྨའི་གདན་ལ་བཞུགས། །ཟག་མེད་བདེ་རྒྱས་ཟླ་བའི་རྒྱབ་ཡོལ་ཅན། །ཟག་མེད་བདེ་བ་ཆེ་ལ་ཕྱག་འཚལ་ལོ། །ན་aབཟའ་མཆོག་དང་རིན་ཆེན་དུ་མས་སྤྲས། །ཕྱག་གཡས་མཆོད་སྦྱིན་སྒྲུབ་ལ་དངོས་གྲུབ་སྦྱིན། །གཡོན་པས་ཨུད་པལ་སྐྱོན་བྲལ་དག་པའི་རྟགས་
5.  ། །ཕྱག་གཉིས་ཐབས་དང་ཤེས་རབ་ཟུང་དུ་འབྲེལ། །aམཐའ་བྲལ་ཟུང་འཇུག་སྐུ་ལ་ཕྱག་འཚལ་ལོ། །ལུས་ངག་ཡིད་ཀྱིས་ཁྱོད་ལ་ཕྱག་བྱས་པས། །ལྟ་བ་དམན་དང་སྒྲུབ་མཆོད་དམན་པ་དང་། །ཉོན་མོངས་དབང་གྱུར་དམ་ཚིག་ཉམས་པ་དག །ཁྱེད་ལ་aབཟོད་གསོལ་ཐུགས་རྗེས་གཟུང་དུ་གསོལ། །ཡོན་ཏན་མཐའ་ཡས་མཚན་གྱིས་བརྒྱན་པའི་སྐུ། །ཁྱེད་ལ་དགའ་བས་རྡུལ་ཙམ་བསྟོད་པའི་
6.  ། །ཁྱོད་ཀྱིས་
7.  ཞལ་ནི་རྟག་ཏུ་མཐོང་བ་དང་། །ཡང་དག་aལམ་མཆོག་གདམ་ངག་བསྟན་པའི་
8.  ། །མཐོ་རིས་ཐར་པའི་ལམ་མཆོག་བདག་ལ་གསོལ། །བྱམས་པའི་ཡུམ་གྱུར་བདག་ལ་དགོངས་ནས་ཀྱང་། །བདག་ཅག་འཁོར་བཅས་བསྲུང་ཞིང་བསྐྱབ་aཔ་དང་། །ཚེ་འདིའི་རྐྱེན་རྣམས་ཁྱེད་ཀྱིས་བཟློག་པ་དང་། །ཕྱི་མར་ངན་སོང་སྒོ་རྣམས་བཅད་པ་དང་། །བདག་གི་དགེ་བློ་ཁྱེད་ཀྱིས་རྒྱས་པར་མཛོད། །འཕགས་མ་སྒྲོལ་མ་ལ་བསྟོད་པ་aསློབ་དཔོན་མར་མེ་མཛད་བཟང་པོས་མཛད་པ་རྫོགས་སོ།། །།ཁ་ཆེའི་མཁན་པོ་བྷུད་ཏ་ཀ་ར་བར་མ་དང་། ལོ་ཙ་བ་དགེ་སློང་ཆོས་ཀྱི་ཡེ་ཤེས་ཀྱིས་བསྒྱུར་ཞིང་ཞུས་པའོ།། །།
