1.  ཤིན་ཏུ་མྱུར་བའི་ལྷ་ཆེན་བགེགས་ཀྱི་རྒྱལ་པོའི་སྒྲུབ་ཐབས།
2.  །རྒྱ་གར་སྐད་དུ།བུ་ཎ་དེ་ཝ་མ་ཧཱ་བི་གྷ་རཱ་ཛཱ་སཱ་
3.  དྷ་ནཱ་མ།བོད་སྐད་དུ།ཤིན་ཏུ་མྱུར་བའི་ལྷ་ཆེན་པོ་བགེགས་ཀྱི་རྒྱལ་པོའི་སྒྲུབ་ཐབས་ཞེས་བྱ་བ།aབཅོམ་ལྡན་འདས་རྡོ་རྗེ་གཏུམ་པོ་ལ་ཕྱག་འཚལ་ལོ།།ཉམས་དགའ་བའི་ས་ཕྱོགས་སུ།ཡིད་དུ་འོང་བའི་ཁང་པར།འདོད་པ་བསྒྲུབ་པའི་བྱ་བ་བརྕམ་པ་ནི།དང་པོར་ཐང་ཀ་དགྲམ་ཞིང་།མཆོད་པ་དང་གཏོར་aམ་བཤམས་ལ།རང་སྟན་བདེ་བ་ལ་རོལ་པའི་འདུག་སྟངས་ཀྱིས་འདུག་པར་བྱའོ།།རང་ཡི་དམ་གང་ཡིན་པའི་ང་རྒྱལ་བྱ།དེ་ནས་རང་གི་མདུན་དུ་ལྷ་འདི་བསྒོམ།དེའི་སྐུ་མདོག་ནི།མེ་འབར་བ་ལྟར་ཤིན་aཏུ་དམར་བ།གདོང་བཞི་པ།སྤྱན་གསུམ་པ།རལ་པའི་ཐོར་གཙུག་
4.  སྒྲིལ་ནས་དཀྲིས་ཤིང་བཅིངས་པ།འོད་ཟེར་དམར་པོ་འབར་བ།ཤིན་ཏུ་འཇིགས་པ།མཆེ་བ་རབ་ཏུ་གཙིགས་པ།ཕྱག་བཅུ་གཉིས་པ།aགཡས་པ་དང་པོ་ནས་རིམ་པ་བཞིན་དུ་དགྲ་སྟ།མདའ།ལྕགས་ཀྱུ།རྡོ་རྗེ།རལ་གྲི།འཕང་མདུང་རྣམས་སོ།།གཡོན་དང་པོ་གཏུན་
5.  ཤིང་།གཞུ།ཁ་ཊྭཾ་ག།ཐོད་པ་ཁྲག་གིས་གང་བ།ཤ་ཆེན་གྱིས་གང་aབའི་ཐོད་པ།ཕུབ་ཆུང་དང་།བ་དན་བསྣམས་པའོ།།རྡོ་རྗེ་དང་ཐོད་པ་ཐུགས་ཀར་འཛིན་ཞིང་།གཞན་ཀུན་འཆར་ཐབས་སུའོ།།ཨོཾ་གཿགཿསིདྷ་སིདྷ།སརྦ་ཨརྠ་ས་དྷ་མེ།པྲ་ས་དྷ་ཡ་ཧཱུཾ་ཛཿཛཿསྭཱ་ཧཱ།དགུག་པའི་aསྔགས་སོ།།བསྙེན་པའི་སྔགས་ནི།ཨོཾ་ཨ་གཿཧཱུཾ་སྭཱཧཱ།བསྙེན་པའི་གྲངས།སྔགས་བརྒྱའཾ་སྟོང་བཟླས་ནས།ལས་སྦྱོར་བརྒྱ་བརྗོད་པར་བྱའོ།།ཏིལ་ནག་པོས་ལས་གང་འདོད་པ་བྱའོ།།དེ་ལྟར་བསྒྲུབས་པའི་སྔགས་aཔ་དེ་ཐམས་ཅད་ཀྱིས་མཐོང་ན་དགའ་བ་དང་།ཡིད་དུ་འོང་བར་འགྱུར་རོ།།རྒྱལ་པོས་མཆོད་པ་ཆེན་པོས་མཆོད་ཅིང་འཛིན་པར་འགྱུར་རོ།།དགྲ་ཐམས་ཅད་འཆིང་སྟེ།ལན་ཚྭ་ཆུར་བཏབ་པ་ལྟར་འགྱུར་རོ།།བགེགས་aཐམས་ཅད་འབྱེར་ཞིང་དྲུང་དུ་འོང་མི་ནུས་པར་འགྱུར་རོ།།ལས་ཐམས་ཅད་འགྲུབ་ཅིང་ནོར་རྣམས་བརྙེད་པར་འགྱུར་རོ།།ཇི་སྐད་སྨྲས་པའི་ཚིག་ལ་གཞན་ཡིད་ཆེས་པར་འགྱུར་རོ།།བགེགས་སེལ་བའི་སྒྲུབ་ཐབས།aསློབ་དཔོན་དི་
6.  པཾ་ཀ་རས་མཛད་པ་རྫོགས་སོ།།།།a
