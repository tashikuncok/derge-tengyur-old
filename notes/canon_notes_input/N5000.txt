1.  ༄༅།།ཚོགས་བདག་གསང་སྒྲུབ།
2.  ༄༅།།ཚོགས་ཀྱི་བདག་པོའི་གསང་བའི་སྒྲུབ་ཐབས་ཞེས་བྱ་བ།།རྒྱ་གར་སྐད་དུ།གྷ་ན་པ་ཏི་གྷུ་ཧ་ས་ངྟ་ན་མ།བོད་སྐད་དུ།ཚོགས་ཀྱི་བདག་པོའི་གསང་བའི་སྒྲུབ་ཐབས་ཞེས་བྱ་བ།aགཤིན་རྗེའི་གཤེད་ལ་ཕྱག་འཚལ་ལོ།།བྱང་ཆུབ་སེམས་དཔའ་འགྲོ་དོན་སྤྱོད་པ་སྦྱོང་བ་ལ་མཛད།།བསོད་ནམས་ཚོགས་ཚད་མེད་པ་སོག་
3.  དགོས་པའི་ཕྱིར།།ཚོགས་ཀྱི་བདག་པོ་བསྒྲུབ་པར་བྱ།མི་སྐད་ཁྱི་སྐད་མི་ཐོས་པའི།།གནས་aནི་གངས་རི་མཐོ་པའི་རྩེར།ལྷ་ཆེན་གནས་བའི་ས་ཡིན་ཏེ།།ཚོགས་ཀྱི་བདག་པོ་སྒྲུབ་པར་བྱ།།ཟངས་ཡང་ན་མཎྜལ་དམར་པོར་བྱ།མའི་མཎྜལ་གྲུ་བཞི་ལ།།དམར་པོ་བྲི་ཕྱིའི་རི་དཀར་པོ་བྱ།བུམ་པ་ལྟ་བུའི་དཀྱིལ་འཁོར་བྲི།།དེ་སྟེངས་རིན་པོ་ཆེའི་ཐོག་ཏུ་གཟུགས་བཞག་རིན་ཆེན་ལྔ་དང་བུམ་པ་རྫས་ཀུན་ཀ་ར་བུམ་པ་ཡིན་ཝི་ཏི་བཞག།།ནང་དུ་ཆུ་དང་aའོ་མ་བླུག།སྐྱེས་སྐྱེད་ཟེར་པའི་ས་བོན་ཤེལ་མདོག་གཞུག།ག་པུར་ཛ་ཏི་ཙན་དན་སོགས་དྲི་བཟང་རྣམས་གདབ།།དེ་སྟེངས་ཚོགས་ཀྱི་aབདག་པོའི་རྟེན་ནིང་།བྱང་ལུང་བ་ཤར་ཁ་ལྟས་ས་དང་ཆུ་སྲེས་པ་ལ།།སྐར་མ་རྒྱལ་ལ་ཚོགས་ཀྱི་བདག་པོའི་སྐུ་བཞེངས་ཏེ།།ཞལ་སྤྲེའུ་གཅིག་ཕྱག་བཞི་སྐུ་མདོག་དམར།།གཡས་པ་ཕོ་རྟགས་སྣང་སྲིད་མེས་པོ་འཛིན།།གཡོན་ན་ར་ནུའི་མོ་aམཚན་མ་བསྣམས།།ཕྱག་གཉིས་ཐལ་སྦྱར་སྤོས་གདོང་འཛིན།།ཞབས་གཉིས་དཀྱིལ་ཀྲུང་ཕྱེད་པས་བཞུགས།།ཁོང་པར་སྤྲེའུའི་སྙིང་དུ་མ་གཅིག་གཞུག་པར་བྱ།།aསྙིང་དུ་གཞུག་པར་བྱ།།གསང་སྔགས་འབྲུ་བཅུ་སྙིང་ཁར་མཐིང་ཤོག་ལ་རིན་པོ་ཆེས་བྲིས་ལ་དྲིལ་ལ།གཞུག།སྐུ་གཟུགས་ལེགས་པར་ཚར་བ་དང་།།བུམ་པའི་སྟེང་དུ་བཞུགས་སུ་གསོལ།།མཆོད་པ་གཏོར་མ་མདུན་དུ་བཤམས།།aདེ་ནས་རང་གི་ཡི་དམ་བསྒོམ།།སྟོང་པའི་མདུན་དུ་ངང་ལས་ཡི་གེ་གྷ།།དེ་གྱུར་སྦྲེའུ་ཕྱག་བཞི་པ།།ཡཻས་པ་སུམ་ཅུ་རྩ་གསུམ་གནས་ནས།།ཚོགས་གྱི་བདག་པོ་སྤྱན་དྲངས་བསྟིམ།།aརང་བཞིན་དག་པ་ལྷའི་ཡུལ།ལྷ་ཆེན་ཡབ་ཡུམ་སྤྲུལ་བའི་སྲས།།ནོར་བུ་དྲི་མ་མེད་པ་ནི།།གཞོན་ནུ་སྟོབས་ལྡན་གཅིག་གིས་སྲས།།ཕྱག་བཞིས་གླིང་བཞི་ཁྱད་པར་ཉུལ།།ལྷ་དམག་aདཀར་པོའི་ཁ་ལོ་སྒྱུར།།གང་གིས་ཁྱོད་ཀྱི་མཚན་འཛིན་པ།།དེ་ལ་ནོར་གྱི་ཆར་བ་འབེབས།།ཐུགས་དམ་རྒྱུད་བསྐུལ་སྤྱན་འདྲེན་ན།།ཐུགས་རྗེས་དགོངས་ནས་གཤེགས་སུ་གསོལ།།ཨོ་གྷ་ན་པ་ཏི་aཨ་ཀརྵ་ཡ་ཛ་ཛ།སྐུ་གསུང་ཐུགས་ཀྱི་བྱིན་བརླབས་བྱ།།མཆོད་པས་མཆོད་ཅིང་གསང་སྔགས་བཟླ།།ཚོགས་ཀྱི་བདག་པོའི་ཐུགས་ཁ་ཡི།།ཟླ་བར་སྟེང་དུ་གྷ་ཡིག་སྔགས་དམར་བོ་རྩ་བའི་སྔགས་གཟུངས་ཀྱིས་བསྐོར།།ཨོཾ་རྩ་གྷན་མགྷ་ན་སྭཱཧཱ།ཨོཾ་གཟུངས་སྔགས་aརད་ན་རད་ན།རོད་ན་རོད་ན།གྷ་ན་པ་ཏི།གྷ་གྷ་གྷ་གྷ་གྷ་གྷ་གྷ་གྷ་གྷ་པ་ཏི་སྭཱཧཱ།ཨོཾ་ཙུ་རུ་ཙུ་རུ་མ་ནུ་མཏྲ།ཏུ་རུ་ཏུ་རུ་གྷ་གྷ་ཏ་མ་གྷན་པ་ཏི་ཡེ་སྭཱཧཱ།aརྩ་སྔགས་ལ་ཞག་བདུན་གཟུངས་སྔགས་དང་སྦྲེལ་བ་ཞག་བདུན་བཅས་པ།།ཞག་བདུན་སྨྲ་བ་བཅད་ལ་བཟླས།།ཚོགས་བདག་ཐུགས་དཀྱིལ་ཡི་གེ་ལ།།འོད་འཕྲོས་ཁམས་གསུམ་ནོར་བཅུད་བསྡུས།།ལྷ་ཆེན་ཞལ་ནས་སྙིང་ཁར་ཞུགས།།aགསང་བ་ནས་བྱུང་ནས་ནི་བུམ་པ་བདུད་རྩིའི་རྣམ་པར་འཁྱིལ།།དངོས་གྲུབ་ཚུལ་དུ་བཏུང་བུཾ་ཆུ་དེ་བར་བྱ།།དེ་ནས་ལས་ལ་སྦྱར་བ་ནི།།གང་འདོད་ཕོ་མོའི་རྟེན་ནི་ཕྱར་ཞིང་མཐོངས་ནས་གཡབ།།འཁོར་ལོ་ལས་པས་བཤད་པ་བཞིན་དུ་ལ་སྦྱར་བར་བྱ།།aསྲིད་པའི་ཕོ་རྟགས་མེས་པོ་ཟངས་ལ་བྱ།།ནང་དུ་ཕོ་མོ་དབང་དུ་བྱ་བ་གང་འདོད་མཚན་མ་ས་དེའི་གཞུག།རྩ་བའི་སྔགས་ལ་ཆེ་གེ་མོ་བཱ་ཤཾ་ཀུ་རུ་སྭཱཧཱ།ལས་སྔགས་བཟླས།།aསྤེལ་ཚིག་མིང་དང་དབང་ནི་ཤམ་བུ་བསྐྱུར་བར་བྱ།།ཞག་བདུན་ལས་ལ་སྦྱར་བྱས་ན།།སྲིད་པའི་རྒྱལ་པོ་ཉེར་གཅིག་ཚར་ནས་རྨི་ལམ་དུ་འབྱུང་བ་དང་།།དར་སྣས་བརྒྱན།།ཡུལ་མིས་མ་མཐོང་སར་འཁོར་མཐོང་བར་འཕྱང་ཞིང་aགཡབ།།ལྷ་དང་མིའི་བུ་མོ་བདུད།།ཡང་ན་ར་ནུ་མཚན་མ་ལ།།ཞག་བདུན་ལས་ལ་སྦྱར་བྱས་ནས།།དར་རམ་འཕན་ཤིང་ཡང་ན་མཐོངས་ནས་གཡབ་བོ་རྩེ་ལ་འཕྱར།།aལྷ་དང་མིའི་བུ་མོ་འདུད།།ཡིད་འཕྲོག་སྔགས་ཀྱང་འདི་ཉིད་དོ།།རྩ་སྔགས།ཨོཾ་གྷན་མ་གྷན་ཛ་ཡ་སྭཱ་ཧཱ།།ལས་སྦྱོར་སྔགས།ཨོཾ་བྷ་བྷ་སེད་སེད།ཁཾ་ཁཾ།ཡེར་ཡེར།ང་རབ་གྷུ་མི་ཧ་ས་མི་ཁཱི།ཆེ་གེ་མོ་བ་ཤི་ཀུ་རུ་aཡེ་སྭཱ་ཧཱ།།དེ་ནས་འཁོར་ལོའི་ལས་སྦྱོར་ནི།།མཎ་དྷལ་སྟེང་དུ་མདའ་བཞི་གཟུགས།།དེ་སྟེང་བཞག་པའི་སྨད་འཚོང་རས་ལ་བྲི་འཁོར་ལོ་བསྲེག་སྨད་འཚོང་མའི་ཁྱིམ་གྱི་མོས་རྩེབས་དྲུག།།འོད་ཟེར་ལྕགས་ཀྱུ་ལྟར་སྤྲོས་པའི།།བསྒྲུབ་བྱ་aདབང་མེད་དགུག་པར་བྱ།།དུད་པ་གང་དུ་སོང་བའི་ཐ་མར་སྒྲུབ་བྱ་དྲག་པ་དང་ཟས་བསྲེག་གནས།།འོད་ཀྱིས་བཀུག་ཅིང་རང་ལ་གཞུག།རྣལ་འབྱོར་པས།།ཞག་གྲངས་བདུན་གྱིས་འདོད་པ་བྱུང་བའི་མངོན་དུ་གྱུར་བའི་བར་དུ་འགྲུབ།།དེ་ནས་aམཆོད་དང་དཀར་གསུམ་མངར་གསུམ་ལ་དུལ་ཕུག་གཏོར་མ་དང་།བསྟོད་པ་དང་ནི་བཟླས་པ་དང་།།དངོས་གྲུབ་བསླང་དང་གསོལ་བ་གདབ།།ཡེ་ཤེས་གཤེགས་ཅིང་དམ་ཚིག་བསྡུ།།སྐུ་རྒྱུན་དུ་མཆོད་ཅིང་བསྟེན་ན་ཡེ་ཤེས་པ་གཤེགས་ལ་དབེན་པར་བཞུགས་ལ་གང་འདོད་གསོལ་བ་གདབ་གཟུགས་སྦ་ཞི་aམཆོད་པར་བྱ།།སྐར་མ་རྒྱལ་ལ་ཟླ་རེ་ཞིང་།མཆོད་ནས་གང་འདོད་གསོལ་བ་གདབ།།aབརྩོན་འགྲུས་ཅན་གྱིས་སྒྲུབ་པ་བརྩམ།།འདོད་པ་ཐམས་ཅད་འགྲུབ་པར་འགྱུར།།འདི་སྦྱར་བ་ལས་བསོད་ནམས་གང་།།དེས་ནི་འགྲོ་བ་མ་ལུས་པ།།འདོད་དགུའི་དཔལ་དང་ལྡན་འགྱུར་ཏེ།aབླ་མེད་བྱང་ཆུབ་ཐོབ་པར་ཤོག།ཚོགས་ཀྱི་བདག་པོའི་བསྒྲུབ་ཐབས་སློབ་དཔོན་དི་བཾ་ཀ་ར་ཛྙ་ནས་མཛད་པའོ།།རྫོགས་སོ།།
4.  མངྒཱ་ལཾ།བཀྲ་ཤིས།ཤུབྷཾ།།a
