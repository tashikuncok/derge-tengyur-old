[རྒྱུད་འགྲེལ། མུ 53b.6]{D077_རྒྱུད།_མུ_༡༩༦༥}༄༅༅། །རྒྱ་གར་སྐད་དུ། མ་ཧཱ་པྲ་ཏྱཾ་གཱི་ར་སཱ་དྷ་ནཾ། བོད་སྐད་དུ།
[53b.7]ཕྱིར་བཟློག་མ་ཆེན་མོའི་སྒྲུབ་ཐབས། འཕགས་མ་ཕྱིར་བཟློག་མ་ཆེན་མོ་ལ་ཕྱག་འཚལ་ལོ། །ཕྱིར་བཟློག་མ་ཆེན་མོ་ནག་མོ་ཞལ་གཅིག་ཕྱག་དྲུག་མར་འདོད་དོ། །རལ་གྲི་དང་། ལྕགས་ཀྱུ་དང་། མཆོག་སྦྱིན་པ་ནི་གཡས་ཀྱི་ཕྱག་གོ། །པདྨ་དམར་པོ་དང་། རྩེ་གསུམ་དང་། སྙིང་གར་
[54a]
[54a.1]གནས་པའི་ཞགས་པ་དང་བཅས་པའི་སྡིགས་མཛུབ་དང་ལྡན་པ་ནི་གཡོན་པའི་ཕྱག་གོ། །ས་བོན་ནི་ཧཱུཾ་ངོ་། །མི་བསྐྱོད་པས་དབུ་བརྒྱན་པའོ། །ལྷ་རྫས་ཀྱི་ན་བཟའ་དང་། རྒྱན་དང་ལྡན་པའི་རྣལ་འབྱོར་མ་ཞེས་བྱ་བ་ལ་སོགས་པའོ། །ཨོཾ་ཧཱུཾ་སྭཱ་ཧཱ། བཟླས་པའི་
[54a.2]སྔགས་སོ། །ཕྱིར་བཟློག་པ་ཆེན་མོའི་སྒྲུབ་ཐབས་རྫོགས་སོ། །པཎྜི་ཏ་དོན་ཡོད་རྡོ་རྗེ་དང་། ཁམས་པ་ལོ་ཙཱ་བ་དགེ་སློང་བ་རིས་བསྒྱུར་བའོ།། 