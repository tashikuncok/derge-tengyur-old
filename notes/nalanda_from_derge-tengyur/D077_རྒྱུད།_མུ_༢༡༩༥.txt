[རྒྱུད་འགྲེལ། མུ 236a.6]{D077_རྒྱུད།_མུ_༢༡༩༥}༄༅༅། །རྒྱ་གར་སྐད་དུ། མཻ་ཏྲེ་ཡ་སཱ་དྷ་ནཾ།
[236a.7]བོད་སྐད་དུ། བྱམས་པའི་སྒྲུབ་ཐབས། འཕགས་པ་བྱམས་པ་ལ་ཕྱག་འཚལ་ལོ། །སྔོན་དུ་གསུངས་པའི་ཆོ་གས་ཟླ་བའི་དཀྱིལ་འཁོར་གྱི་སྟེང་དུ་མཻཾ་ཡིག་སེར་པོ་ཡོངས་སུ་གྱུར་པ་ལས། སྣ་ཚོགས་པདྨའི་སྟེང་དུ་བཞུགས་པའི་འཕགས་པ་མགོན་པོ་བྱམས་པ་ཞལ་གསུམ་པ་ཕྱག་བཞི་
[236b]
[236b.1]པ་ནག་པོ་དང་དཀར་པོ་ནི་གཡས་དང་གཡོན་གྱི་ཞལ་ལོ། །སྐུ་མདོག་གསེར་ལྟ་བུ་ཕྱག་གཉིས་ཀྱིས་ཆོས་འཆད་ཀྱི་ཕྱག་རྒྱ་མཛད་པ། གཉིས་པའི་ཕྱག་གཡས་པས་མཆོག་སྦྱིན་པ། གཉིས་པའི་ཕྱག་གཡོན་པས་ནཱ་ག་གེ་སར་གྱི་མེ་ཏོག་གི་སྙེ་མ་བསྣམས་པའོ། །ལྷའི་རྒྱན་དང་ན་བཟས་སྐུ་ལ་རྣམ་
[236b.2]པར་མཛེས་པའི་བདག་ཉིད་མངོན་དུ་བྱ་སྟེ། ཕྱག་རྒྱ་བཅིང་བར་བྱའོ། །ལག་པ་གཉིས་པོ་སོ་སོར་བཅིངས་ཏེ་སྡིགས་མཛུབ་དག་མཐེབ་ཆེན་གྱི་དབུས་སུ་བཞག་ནས་མེ་ཏོག་གི་རྣམ་པར་སྦྱར་བར་བྱའོ། །དེ་ནས་བཟླས་པ་བྱའོ། །ཨ་མཻ་ཏྲེ་ཡ་སྭཱ་ཧཱ། བྱམས་པའི་སྒྲུབ་ཐབས་རྫོགས་སོ།། །།