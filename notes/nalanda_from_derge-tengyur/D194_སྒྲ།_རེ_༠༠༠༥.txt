[སྒྲ་མདོ། རེ 38b.7]{D194_སྒྲ།_རེ_༠༠༠༥}༄༅། །རྒྱ་གར་སྐད་དུ། ཨ་དྷི་ཀཱ་ར་སཾ་གྲ་ཧ་ནཱ་མ། བོད་སྐད་དུ། སྤྱིར་བཏང་བ་ཡང་དག་པར་བསྡུས་པ་ཞེས་བྱ་བ། གཉིས་སུ་མེད་པར་གསུང་བ་ངག་གི་དབང་ཕྱུག་ལ་ཕྱག་འཚལ་ལོ། །གྲུབ་པ་ཀུན་མཁྱེན་ཀུན་ལ་ཕན། །འགྲོ་བའི་བླ་མར་ཕྱག་འཚལ་ཏེ། །ཉུང་ངུ་རྣམ་གསལ་ཡང་དག་རྫོགས། །སྒྲ་ཡི་
[39a]
[39a.1]མཚན་ཉིད་བརྗོད་པར་བྱ། །སྒྲ་ཞེས་པའི་སྤྱིར་བཏང་སྐབས་དྲུག་ཇི་སྲིད་པར་ཅི་རིགས་པར་འཇུག་གོ། །སྒྲུབ་པ་ཁྱད་པར་དུ་བྱེད་པའི་མཐའིའོ། །སྒྲུབ་པ་ཞེས་པའི་སྤྱིར་བཏངས་ན་ལས་གོང་དུའོ། །དྲུག་པས་མཐའིའོ། །དྲུག་པས་ཞེས་པའི་སྤྱིར་བཏང་རི་ཀའི་ཨཎ་ལས་ར་ལ་དག་གོ་ཞེས་
[39a.2]པ་ལས་གོང་དུའོ། །མི་ཏ་ཨ་ཙའི་མཐའ་ལས་ཕ་རོལ་ལོ། །ཕ་རོལ་ཞེས་པའི་སྤྱིར་བཏང་ཀ་ཕུའི་བར་དུའོ། །ཏིཛ་ལས་བཟོད་པ་ལ་སནའོ། །སན་ཞེས་པའི་སྤྱིར་བཏང་ཀཱ་མྱཙ་ལས་གོང་དུའོ། །ཏུམའི་དབྱི་བ་ཡང་འདོད་པ་ལའོ། །འདོད་པ་ལ་ཞེས་པའི་སྤྱིར་བཏང་ཀུན་སྤྱོད་བཟུང་བ་ལས་གོང་དུའོ། །བྱེད་པ་པོ་ལས་བིཔའོ། །
[39a.3]བྱེད་པ་པོ་ལ་ཞེས་པའི་སྤྱིར་བཏང་ཀཥྚ་སོགས་བཟུང་བ་ལས་གོང་དུའོ། །ཀྱངའོ། །ཀྱང་ཞེས་པའི་སྤྱིར་བཏང་ཀྱང་ཙ་ལས་གོང་དུའོ། །ཤ་བྷ་ལ་སོགས་རྣམས་ལ་ཀ་རོ་ཏིའོ། །ཀ་རོ་ཏི་ཞེས་པའི་སྤྱིར་བཏང་ཡང་ལས་གོང་དུའོ། །ཨཙ་གཅིག་པ་ཧལ་དང་པོ་ལས་བྱ་བའི་དོན་ལས་ཞེས་པའི་སྤྱིར་བཏང་སུ་བསྒྲུབ་པ་ལས་གོང་དུའོ། །
[39a.4]ཨཙ་གཅིག་མ་ཡིན་པ་ལས་ལི་ཊའི་ཨཱ་མ་སྟེ། ཀྲི་བྷཱུ་ཨ་སྟི་ལིཊ་ཡང་རྗེས་སུའོ། །ཨཱམ་ཞེས་པའི་སྤྱིར་བཏང་ལོཊའི་ཀྲྀའི་ལོཊའོ་ཞེས་པ་ཇི་སྲིད་པར་རོ། །ཛཱ་གྲྀ་ཨུ་ཥ་ལས་ཡང་ནའོ། །ཡང་ན་ཞེས་པའི་སྤྱིར་བཏང་ལོཊའོ་ཀྲྀཊའོ་ཞེས་པ་ཇི་སྲིད་པར་རོ། །ལུང་ལ་སི་ཙའོ། །ལུང་ལ་ཞེས་པའི་སྤྱིར་བཏང་ཨ་ནུའི་ཏཔ་
[39a.5]ལས་མ་ཡིན་ནོ་ཞེས་པ་ཇི་སྲིད་པར་རོ། །སིཙ་ཞེས་པའི་སྤྱིར་བཏང་ཀ་སྒྲུབ་པ་ལས་གོང་དུའོ། །ཎི་སྲྀ་དྲུ་སྲུ་ཀ་མ་ལས་བྱེད་པ་པོ་ལ་ཙའོ། །བྱེད་པ་པོ་ཞེས་པའི་སྤྱིར་བཏང་དངོས་པོ་དང་བྱ་བ་དག་ལའོ་ཞེས་པ་ལས་གོང་དུའོ། །ཏིང་ཤིཏ་ལ་ལིཊ་སྨོན་པའི་ལིང་མ་ཡིན་པ་ལ་ཡ་ཀའོ། །ཏིང་ཤིཏ་ལ་ཞེས་པའི་སྤྱིར་བཏང་ཀྲྀ་ལ་སོགས་པ་
[39a.6]རྣམས་ལས་སོ་ཞེས་པ་ཇི་སྲིད་པར་རོ། །བྱེད་པ་པོ་ལ་ཤཔའོ། །བྱེད་པ་པོ་ལ་ཞེས་པའི་སྤྱིར་བཏང་མང་པོའོ་ཞེས་པ་ལས་གོང་དུའོ། །བྷཱས་བྷཱས་བྷྲ་མུ་ཡང་ན་ཞེས་པའི་སྤྱིར་བཏང་ཕྱི་མ་དག་ལའོ། །མང་པོའོ། །མང་པོ་ཞེས་པའི་སྤྱིར་བཏང་ལ་བསྒྱུར་བ་ལས་གོང་དུའོ། །དངོས་པོ་དང་བྱ་བ་དག་ལའོ། །དངོས་པོ་དང་བྱ་བ་དག་ལ་ཞེས་པའི་སྤྱིར་
[39a.7]བཏང་ཎལ་བཟུང་བ་ལས་གོང་དུའོ། །ཡཏའོ། །ཡཏ་ཅེས་པའི་སྤྱིར་བཏང་ཀྱཔ་ལས་གོང་དུའོ། །གད་མད་མམ་ལས་པྲ་ལ་སོགས་པ་མེད་པ་ལས་སོ། །པྲལ་སོགས་པ་མེད་པ་ལ་ཞེས་པའི་ཕྱིར་བཏང་། ཨིཎ་སྟུ་ཤཱ་སུ་བྲྀཉ་དྲི་ཛུཥ་ལས་སོ་ཞེས་པ་ལས་གོང་དུའོ། །སུཔ་ལས་བད་ལས་ཀྱཔ་ཡང་ངོ་། །ཀྱཔ་ཞེས་པ་
[39b]
[39b.1]ཎྱཏ་ལས་གོང་དུའོ། །རྀ་ཧལ་ལས་ཎྱཏའོ། །ཎྱཏ་ཅེས་པ་སྤྱིར་བཏང་ཎཱུལ་བཟུང་བ་ལས་གོང་དུའོ། །བྱེད་པ་པོ་ལ་ཎཱུལ་ཏྲྀ་ཙ་ཨ་ཙ་རྣམས་སོ། །བྱེད་པ་པོ་ལ་ཞེས་པའི་སྤྱིར་བཏང་སུ་པ་སྒྲུབ་པ་ལས་གོང་དུའོ། །སྐབས་དང་པོའི་རྐང་པ་དང་པོ་རྫོགས་སོ།། །།བྱ་བ་ལས་ཨཎའོ། །སུཔ་ལས་སོ། །འདི་ལས་ཕ་རོལ་
[39b.2]ཏུ་ཧན་ལས་སྨད་པ་ལའོ། །ཌ་ཞེས་པའི་ཇི་སྲིད་པར། བྱ་བ་ལས་དང་སུ་པ་ལས་ཞེས་པའི་སྤྱིར་བཏང་གཉིས་ཇི་ལྟར་བསྟན་པ་བཞིན་དུ་འཇུག་གོ། །ཨེ་ཛི་ལས་ཁ་ཤའོ། །ཁ་ཤ་ཞེས་པའི་སྤྱིར་བཏང་། མེ་གྷ་རྀ་ཏི་བྷ་ཡ་ལས་ཀྲྀ་ཉ་ལས་ཁའོ་ཞེས་པ་ལས་གོང་དུའོ། །མེ་གྷ། རྀ་ཏི་བྷ་ཡ་ལས་ཀྲྀཉ་ལས་ཁའོ། །ཁ་
[39b.3]ཞེས་པའི་སྤྱིར་བཏང་ཁཌའི་ཚིག་ལས་གོང་དུའོ། །ངེས་པ་ལ་ཎི་ནིའོ། །ཎི་ནི་ཞེས་པའི་སྤྱིར་བཏང་ཌ་ལས་གོང་དུའོ། །བྱུང་བ་ལའོ། །བྱུང་བ་ལ་ཞེས་པའི་སྤྱིར་བཏང་འཇུག་བཞིན་པའི་སྤྱིར་བཏང་བ་ལས་གོང་དུའོ། །དངོས་པོ་དང་བྱ་བ་དག་ལས་ཀྟའོ། །ཀྟ་ཞེས་པའི་སྤྱིར་བཏང་ཛྲཱིཥ་ལས་ཏྲིན་ལས་གོང་དུའོ། །
[39b.4]འཇུག་བཞིན་པ་ལཊའོ། །འཇུག་བཞིན་པ་ལ་ཞེས་པའི་སྤྱིར་བཏང་རྐང་པ་རྫོགས་པ་ཇི་སྲིད་དུའོ། །ལཊ་ཅེས་པའི་སྤྱི་བཏང་དེ་དག་ལྲྀཊའོ་ལས་གོང་དུའོ། །ཤཱིལ་ལ་སོགས་པ་རྣམས་ལ་ཞེས་པའི་སྤྱིར་བཏང་རྐང་པ་རྫོགས་པ་ཇི་སྲིད་དུའོ། །སྐབས་དང་པོའི་རྐང་པ་གཉིས་པ་རྫོགས་སོ།། །།ཨུཎ་ལ་
[39b.5]སོགས་པ་རྣམས་སོ། །འབྱུང་འགྱུར་ལ་ལྲིཊའོ། །འབྱུང་འགྱུར་ལ་ཞེས་པའི་སྤྱིར་བཏང་གྷཉ་ལས་གོང་དུའོ། །ཏུ་མུན་དངོས་པོ་ལ་བྱ་བ་ལ་དེའི་དོན་ལའོ། །དངོས་པོ་ལ་ཞེས་པ་ཡུཙ་ཇི་སྲིད་པར་སྤྱིར་བཏང་ངའོ། །བྱེད་པ་པོ་ལ་ཡང་གྷཉའོ། །གྷཉ་ཞེས་པའི་སྤྱིར་བཏང་ཨ་ཙ་ལས་གོང་དུའོ། །བྱེད་པ་པོ་ཡུཙ་
[39b.6]ཇི་སྲིད་པར་སྤྱིར་བཏང་བའོ། །ཚོང་བ་རྣམས་ཀྱི་ཡང་ནའོ། །ཡང་ན་ཞེས་པ་ཨ་ཙ་ལས་གོང་དུ་སྤྱིར་བཏང་བའོ། །རཱིད་ཨུ་ལས་ཨཔའོ། །ཨཔ་ཞེས་པ་རཱིཏ་ལས་ཀྟྲྀ་ཞེས་པའི་མདོ་ལས་གོང་དུ་སྤྱིར་བཏང་བའོ། །སྭན་ཧན་ལས་ཡང་ནའོ། །ཡང་ན་ཞེས་པ་ཀྭཎ་ལས་པི་ཝང་གི་ཡང་ངོ་ཞེས་པ་ཇི་སྲིད་པར་སྤྱིར་བཏང་
[39b.7]བའོ། །བུད་མེད་ལ་ཀྟིནའོ། །བུད་མེད་ལ་ཞེས་པ་ཧླཱ་ཧཱ་ཛྱཱ་ལས་ཞེས་པ་ཇི་སྲིད་པར་སྤྱིར་བཏང་བའོ། །ལིང་ལ་བྱ་བ་ཤོར་བ་ལ་ལྲིངའོ། །དེ་ལ་བྱ་བ་ཤོར་བ་ལ་ལྲིངའོ་ཞེས་པ་སྒྲུབ་པ་ལ་སོགས་པའི་མདོ་ལས་གོང་དུ་སྤྱིར་བཏང་བའོ། །ཁྲོས་པ་དང་མ་དད་པ་དག་ལའོ་ཞེས་པ་ངོ་མཚར་བ་ལའོ་ཞེས་པ་ལས་གོང་དུ་
[40a]
[40a.1]སྤྱིར་བཏང་བའོ། །ཨུ་ཏ་ཨ་པི་དག་ལ་ཤིན་ཏུའི་དོན་ལ་ལིངའོ། །ལིང་ཞེས་པ་ལོཊ་ལས་གོང་དུ་སྤྱིར་བཏང་བའོ། །བྱེད་པ་པོ་གཅིག་པ་དག་གི་སྔོན་མ་ལས་སོ་ཞེས་བ་རྐང་བརྫོགས་པ་ཇི་སྲིད་པར་གོང་དུའོ། །ཛཱིཔ་ལས་གྲཧ་ལས་ཎ་མུལ་རྗེས་སུ་དེ་ཡང་ངོ་། །ཎ་མུལ་ཞེས་པ་རྐང་པ་ཡོངས་
[40a.2]སུ་རྫོགས་པ་ཇི་སྲིད་དུ་གོང་དུའོ། །རྗེས་སུ་དེ་ཡང་ངོ་ཞེས་པ་མདོ་ཕྱི་མ་དག་ལའོ། །གཉིས་པ་ལའོ་ཞེས་པ་རྐང་པ་ཡོངས་སུ་རྫོགས་པ་ཇི་སྲིད་དུ་གོང་དུའོ། །སྐབས་དང་པོའི་རྐང་པ་གསུམ་པ་རྫོགས་སོ།། །།ལིའི་ཏིཔ་ཏས་ཛྷི། ཛྷའི་ཨནྟའོ། །ཛྷའི་ཞེས་པ་ཨེ་ཤ་ལས་གོང་དུ་སྤྱིར་བཏང་བའོ། །ལོཊའི་
[40a.3]ཨིའི་ཨུའོ། །ལོཊའི་ཞེས་པ་ཨི་ཏའི་ཨ་ཏང་ལའོ་ཞེས་པ་ལས་གོང་དུ་སྤྱིར་བཏང་བའོ། །ཏས་ཐས་ཐ་རྣམས་ཀྱི་ཏཱན་ཏན་ཏ་རྣམས་ཏེ་ངི་ཏའི་ཡང་ངོ་། །ངིཏ་ཅེས་པ་སྡི་ཡུཊ་ལས་གོང་དུ་སྤྱིར་བཏང་བའོ། །ལིངའི་སཱི་ཡུཊའོ། །ལིངའི་ཞེས་པ་ཛྷིའི་ཛུས་པ་ཇི་སྲིད་པར་གོང་དུའོ། །ངིཏ་སྨོན་པ་མ་ཡིན་པ་ལའོ། །
[40a.4]སྨོན་པ་མ་ཡིན་པ་ལ་ཞེས་པ་མདོ་ཕྱི་མ་དག་ལས་གོང་དུའོ། །ཛྷིའི་ཛུསའོ། །ཛུས་ཞེས་པ་ཨཏ་ལའོ་ཞེས་པ་ཇི་སྲིད་པར་ཙ་ཏང་ཨཱན་རྣམས་ཅི་ལྟར་ཀླགས་པའོ། །ཏང་ཨཱན་ཞེས་པ་ལུཊ་ལ་ཀླྀཔ་ལས་སོ་ཞེས་པ་ཇི་སྲིད་པར་སྤྱིར་བཏང་བའོ། །ཨཱང་ལ་ཨང་ལས་སོ། །ཨཱང་ལ་ཞེས་པ། སཾ་ལས་ཀྵུ་ཛན་མ་ཡིན་པ་
[40a.5]ལའོ་ཞེས་པ་ཇི་སྲིད་པར་སྤྱིར་བཏང་བའོ། །སྠཱ་ལས་དམ་བཅའ་ངེས་པ་རབ་ཏུ་སྟོན་པ་རྣམས་ལའོ། །སྠཱ་ལས་ཤེས་པ་དྲྀ་ཤ་བཟུང་བ་ལས་གོང་དུ་སྤྱིར་བཏང་བའོ། །བྱ་བ་མེད་པ་ལས་སོ་ཞེས་པ་བི་ཨུཏ་ལས་ཏང་ལས་སོ་ཞེས་པ་ཇི་སྲིད་དུ་སྤྱིར་བཏང་བའོ། །སྦྱོར་བ་པོ་ལས་བྷཱི་སྨཱི་ལས་ཎི་ལས་སོ། །ཎི་ལས་ཞེས་བཀླགས་
[40a.6]པ་ལ་རྣམ་པར་བཤད་པ་ལས་སོ་ཞེས་པ་ཇི་སྲིད་པར་སྤྱིར་བཏང་བའོ། །འབྲས་བུ་ལྡན་པ་ལའོ་ཞེས་པ་པ་རི་ལས་མྲིཥ་ལས་ཀྱང་ངོ་ཞེས་པ་ཇི་སྲིད་པར་སྤྱིར་བཏང་བའོ། །ཨ་ནུ་པ་རཱ་དག་ལས་ཀྲིཉ་ལས་མ་ཡིན་ནོ། །མ་ཡིན་ཞེས་པ་ཀྱཥ་ལས་གོང་དུ་སྤྱིར་བཏང་བའོ། །ཀྱཥ་ལས་ཡང་ནའོ། །ཡང་ན་ཞེས་པ་ལུཊ་ལ་ཀྲིཔ་ལས་
[40a.7]སོ་ཞེས་པ་ཇི་སྲིད་དུ་སྤྱིར་བཏང་བའོ། །ཁྱེད་ལ་དབུས་མ་གསུམ་མོ། །གསུམ་ཞེས་པ་སུ་ཨཽ་ཛས་ལ་སོགས་པའི་མདོ་ཇི་སྲིད་དུ་སྤྱིར་བཏང་བའོ། །གཅིག་གཉིས་མང་པོ་རྣམས་ལའོ་ཞེས་པ་སུ་ཨཽ་དས་ཞེས་པ་ལ་སོགས་པའི་མདོ་ཇི་སྲིད་དུ་སྤྱིར་བཏང་བའོ། །སྐབས་དང་པོ་རྫོགས་སོ།། །།སུ་ཨཽ་ཛས་ཨམ་ཨཽཏ྄་
[40b]
[40b.1]ཤས། ཊཱ་བྷྱཱམ་བྷིས། ངེ་བྷྱཱམ་བྷྱཱས། ང་སི་བྷྱཱམ་བྷྱཱས། ངས་ཨོས་ཨཱམ། ངི་ཨོས་སུཔའོ། །འདི་རྣམས་ཀྱང་ཤུགས་ཀྱིས་གཅིག་ལ་སོགས་པ་དང་ལྡན་པའི་དོན་བརྗོད་པའི་སྒྲ་ལས་ཕ་རོལ་དུ་འགྱུར་རོ། །དོན་བརྗོད་པའི་སྒྲ་ལས་ཞེས་པ་ཨུ་རས་རྣམས་ལས་ཀ་པའོ་ཞེས་པ་ཇི་སྲིད་པར་སྤྱིར་བཏང་བའོ། །ཨཏ་ལས་
[40b.2]བྷིསའི་ཨཻསའོ། །ཨཏ་ལས་ཞེས་པ་ཛསཱི་ཤཱིའོ་ཞེས་པ་ཇི་སྲིད་པར་སྤྱིར་བཏང་བའོ། །སཪྺ་ལ་སོགས་པ་རྣམས་ལས་སྨཻ་སྨཱཏ་དག་གོ། །སཪྺ་སོགས་རྣམས་ལས་ཞེས་པ་ཤཱི་ཡང་ནའོ་ཞེས་པ་ཇི་སྲིད་པར་སྤྱིར་བཏང་བའོ། །ཤཱི་ཡང་ནའོ། །ཡང་ན་ཞེས་པ། ཨཱ་པ་ལས་ཨཽཏའི་ཤཱིའོ་ཞེས་པ་ལས་གོང་དུའོ། །བྱ་
[40b.3]བའི་ལས་ལ་གཉིས་པའོ། །གཉིས་པ་ཞེས་པ་ཨུཔ་ཡིས་ཞེས་པ་ཇི་སྲིད་པར་སྤྱིར་བཏང་བའོ། །འགྲོ་བ་དང་རྟོགས་པ་དང་ཟས་དང་སྒྲའི་དོན་བྱ་བ་མེད་པ་རྣམས་ཀྱི་སྦྱར་བྱ་ལའོ། །སྦྱར་བྱ་ལ་ཞེས་པ་བྷཀྵའི་འཚེ་བ་མ་ཡིན་པ་ལའོ་ཞེས་ཇི་སྲིད་པར་སྤྱིར་བཏང་བའོ། །བྱེད་པ་པོ་ལ་གསུམ་པའོ། །གསུམ་པ་ཞེས་པ་བུ་
[40b.4]ལོན་ལ་ལྔ་པའོ་ཞེས་པ་ལས་གོང་དུ་སྤྱིར་བཏང་བའོ། །ཡང་དག་པར་རབ་ཏུ་སྦྱིན་པ་ལ་བཞི་པའོ། །བཞི་པ་ཞེས་པ་ལྔ་པ་བཟུང་བ་ལས་གོང་དུ་སྤྱིར་བཏང་བའོ། །གཉིས་པའི་རྐང་པ་དང་པོ་རྫོགས་སོ།། །།སུཔ་སུཔའི་ས་དོན་གཅིག་པའོ་ཞེས་པ་སྲིད་པ་ལ་ལྟོས་པས་རྐང་པ་ཡོངས་སུ་རྫོགས་པ་ཇི་
[40b.5]སྲིད་པར་སྤྱིར་བཏང་བའོ། །པ་རི་ཨཔ་ཨཱང་བ་ཧིས་ཨཉྩ་རྣམས་ལྔ་པས་ཡང་ནའོ། །ཡང་ན་ཞེས་པ་སྲིད་པ་ལ་ལྟོས་པས་རྐང་བ་རྫོགས་པ་ཇི་སྲིད་དུའོ། །ཨཱུ་རཱི་སྭོ་དང་ཀཱ་རི་ཀཱ་ཙྭི་ཌཱ་ཙ་རྣམས་བྱ་བའི་དོན་རྣམས་ཀྱིས་སོ། །བྱ་བའི་དོན་རྣམས་ཀྱིས་ཞེས་པ་ཏི་རས་མི་སྣང་བ་ལའོ་ཞེས་པ་ཇི་སྲིད་པར་སྤྱིར་བཏང་བའོ། །
[40b.6]ཀྲྀཉ་ཡིས་ཡང་ནའོ། །ཀྲིཉ་ཡིས་ཞེས་པ་ཏུཥྞཱིམ་ཞེས་པ་ཇི་སྲིད་པར་སྤྱིར་བཏང་བའོ། །གཞན་གྱི་དོན་ལ་དུ་མའོ། །དུ་མ་ཞེས་པ་མདོ་ཕྱི་མ་དག་ལ་སྤྱིར་བཏང་བའོ། །ཡང་དག་པར་བསྡུ་བ་ལ་མ་ནིང་ངོ་ཞེས་པ་ད་དྷིབ་ཡས་སོགས་ལ་རྣམས་ཀྱི་མ་ནིང་ངོ་ཞེས་པ་ཇི་སྲིད་པར་སྤྱིར་བཏང་བའོ། །མ་ནིང་ཞེས་པ་ཨ་ནི་བུད་མེད་དོ་
[40b.7]ཞེས་པ་ལས་གོང་དུའོ། །དཔུང་གི་ཡན་ལག་རྣམས་ཀྱི་མང་པོ་ཉིད་ལའོ། །མང་པོ་ཉིད་ལ་ཞེས་པ་བྱ་ན་རྣམས་ཀྱིའོ་ཞེས་པ་ཇི་སྲིད་དུ་སྤྱིར་བཏང་བའོ། །ཤིང་དང་རྩྭ་དང་འབྲུ་དང་རི་དགས་དང་བྱའི་བྱེ་བྲག་རྣམས་ཀྱི་ཡང་ནའོ། །ཡང་ན་ཞེས་པ་ད་དྷི་པ་ཡས་རྣམས་ཀྱི་མ་ཡིན་ནོ་ཞེས་པ་ཇི་སྲིད་པར་སྤྱིར་བཏང་བའོ། །མིང་ལ་
[41a]
[41a.1]དྲུག་པ་ལས་ཀཾ་ཐ་དང་ཨུ་ཤཱིན་ར་རྣམས་ལའོ། །དྲུག་པ་ལས་ཞེས་པ་མང་པོ་ཉིད་ལས་ཞེས་པ་ཇི་སྲིད་པར་སྤྱིར་བཏང་བའོ། །གྲངས་དང་པོ་ཀུན་དུ་བསྡུས་པ་ལའོ། །ཀུན་དུ་བསྡུས་པ་ལ་ཞེས་པ་པཱ་ཏྲ་ལ་སོགས་པ་རྣམས་ཀྱི་མིན་ནོ་ཞེས་པ་ཇི་སྲིད་པར་སྤྱིར་བཏང་བའོ། །སྐབས་གཉིས་པའི་རྐང་
[41a.2]པ་གཉིས་པ་རྫོགས་སོ།། །།བུད་མེད་ལའོ་ཞེས་པ་རྐང་པ་ཡོངས་སུ་རྫོགས་པ་ཇི་སྲིད་པར་སྤྱིར་བཏང་བའོ། །རང་གི་དོན་ལའོ་ཞེས་པ་རིགས་ལས་བུད་མེད་ཀྱི་ཡུལ་མ་ཡིན་པ་ལས་ཡ་མཐའ་ཉེ་བ་མ་ཡིན་པ་ལས་སོ་ཞེས་པ་ཇི་སྲིད་པར་སྤྱིར་བཏང་བའོ། །ཥིཏ་ལས་ཥིའོ། །དཱིཥ་ཞེས་པ་ཨུ་ཏ་ལས་
[41a.3]ཨཱུངའོ་ཞེས་པ་ལ་གོང་དུའོ། །མིང་ལ་ཡང་ནའོ། །ཡང་ན་ཞེས་པ་ཨུ་ལས་ཡོན་ཏན་ཞེས་སོགས་ཀྱི་མདོ་ཇི་སྲིད་པར་སྤྱིར་བཏང་བའོ། །སྐྱེས་པའི་མིང་སྦྱོར་བ་ལས་པཱ་ལ་ཀ་མཐའ་མ་ཡིན་པ་ལས་སོ། །སྐྱེས་པའི་མིང་སྦྱོར་བ་ལས་ཤེས་པ་ཨཱ་ཙཱརྱ་བཟུང་བ་ལས་གོང་དུ་སྤྱིར་བཏང་བའོ། །ཨིནྡྲ་བ་རུ་ཎ་བྷ་བ་ཤརྦ་རུ་
[41a.4]དྲ་མྲིཌ་རྣམས་ཀྱི་ཨ་ནུཀ་ཡང་ངོ་། །ཨཱ་ནུཀ་ཡང་ཞེས་པ་ཡ་བ་ན་ལས་ལི་པི་ལའོ་ཞེས་པ་ཇི་སྲིད་པར་སྤྱིར་བཏང་བའོ། །ཀྟ་ལས་ཆུང་དུ་བརྗོད་པ་ལའོ། །ཀྟ་ལས་ཞེས་པ་ཇི་སྲིད་པར་སྤྱིར་བཏང་བའོ། །རིགས་ལས་ཨཱཙྪ་ད་མ་ཡིན་པ་ལས་ཡང་ནའོ། །ཡང་ན་ཞེས་པ་པུཙྪ་ལས་སོ་ཞེས་པ་ཇི་སྲིད་པར་སྤྱིར་བཏང་
[41a.5]བའོ། །རང་གི་ཡན་ལག་ལས་གཙོ་བོ་མ་ཡིན་པ་ལས་སོ་ཞེས་པས་ཁཱི་ཨ་ཤཱི་ཤྭོའོ་ཞེས་པ་ཇི་སྲིད་པར་སྤྱིར་བཏང་བའོ། །དཻ་བ་ཡཛྙི་སཽ་ཙི་བྲི་ཀྵི་སཱཏྱ་མུ་གྲྀ་ཀཱཎྛེ་བི་བྷི་རྣམས་ཀྱི་ཡང་ནའོ། །ཡང་ནའི་སྒྲ་འདི་ཉིད་སུཔ་ལ་བ་ལ་འཇུག་པ་འགོག་བྱེད་མེད་ན་ནི། རྟེན་ཐ་དད་པ་དྲུག་པ་ལས་ཏསའོ་ཞེས་པ་ལས་གོང་དུ་སྤྱིར་བཏང་
[41a.6]བའོ། །གཉིས་པའི་རྐང་པ་གསུམ་པ་རྫོགས་སོ།། །།ཛི་ཏ་ལས་གོང་དུ་ཨཎའོ། །དེའི་བུ་རྒྱུད་དོ་ཞེས་པ་རྐང་པ་ཡོངས་སུ་རྫོགས་པ་ཇི་སྲིད་དུ་སྤྱིར་བཏང་བའོ། །བཱ་ཧུ་ལ་སོགས་པ་རྣམས་ལས་རིགས་ཀྱི་དང་པོ་རྣམས་ལས་སོ། །རིགས་ཀྱི་དང་པོ་རྣམས་ལས་ཞེས་པ། ཀྵཏྲ་ལས་ཞེས་པ་ལས་
[41a.7]གོང་དུ་སྤྱིར་བཏང་བའོ། །སིཏ་སམྦྷ་བེ་བེ་ཤེ་ཥ་ཎཾ། དྲང་སྲོང་གི་བུའི་བུ་ལ་སོགས་པ་ལའོ། །བུའི་བུ་ལ་སོགས་པ་ཞེས་པ་དྲོ་ཎ་ལས་གོང་དུ་སྤྱིར་བཏང་བའོ། །གརྒ་ལ་སོགས་པ་རྣམས་ལས་ཡ་ཉའོ། །ཡཉ་ཞེས་པ་ཕ་ཉ་ལས་གོང་དུ་སྤྱིར་བཏང་བའོ། །བུད་མེད་མང་པོ་རྣམས་ལས་ཕཀའོ། །ཕཀ་ཞེས་པ་
[41b]
[41b.1]ཨཎ་ལས་གོང་དུ་སྤྱིར་བཏང་བའོ། །ཤི་བ་ལ་སོགས་པ་རྣམས་ལས་ཨཎའོ། །ཨཎ་ཞེས་པ་ཌྷ་ཀ་ལས་གོང་དུ་སྤྱིར་བཏང་བའོ། །ཌྷ་ཀའོ་ཞེས་པ་ཙཊ་ཀ་ལས་ཨཻ་ར་ཀའོ་ཞེས་པ་ལས་གོང་དུ་སྤྱིར་བཏང་བའོ། །རེ་བ་ཏཱི་ལ་སོགས་པ་རྣམས་ལས་ཋཀའོ། །ཋ་ག་ཞེས་པ་ཕི་ལས་ཆ་ཡང་ངོ་ཞེས་པ་ལས་གོང་དུ་སྤྱིར་
[41b.2]བཏང་བའོ། །ལྗོངས་ཀྱི་མིང་ལས་རྒྱལ་རིགས་ལས་རྒྱལ་པོ་ལ་ཡང་ངོ་། །ལྗོངས་ཀྱི་མིང་ལས་ཞེས་པ་ཡསྐ་ལ་སོགས་པ་མདོ་ལས་གོང་དུ་སྤྱིར་བཏང་བའོ། །རྒྱལ་པོ་ལ་ཡང་ཞེས་པ་ཀུ་རུ་དང་། ན་དང་པོ་རྣམས་ལས་ཎྜའོ་ཞེས་པ་ལས་གོང་དུ་སྤྱིར་བཏང་བའོ། །ཀ་བོ་ཛ་ལ་སོགས་པ་རྣམས་ལ་དབྱིའོ། །དབྱིའོ་
[41b.3]ཞེས་པ་ཛི་ཏིའི་སྔོན་མ་ཨཱི་ཡ་ལ་ཨ་ཙ་ལའོ་ཞེས་པ་ཇི་སྲིད་པར་སྤྱིར་བཏང་བའོ། །ཡཉ་ཨཉ་དག་གི་མང་པོ་རྣམས་ལ་བུད་མེད་མ་ཡིན་པ་ལའོ། །མང་པོ་རྣམས་ལ་ཞེས་པ་ཛི་ཏིའི་སྔོན་མ་ཨཱི་ཡ་ལ་ཨཙ་ལའོ་ཞེས་པ་ཇི་སྲིད་དུ་སྤྱིར་བཏང་བའོ། །བུད་མེད་མ་ཡིན་པ་ལ་ཞེས་པ་ཨ་གསྟ་ཡཿཞེས་པ་ཇི་སྲིད་པར་སྤྱིར་
[41b.4]བཏང་བའོ། །རིགས་ལས་དབྱིའོ། །དབྱིའོ་ཞེས་པ་རྐང་པ་ཡོངས་སུ་རྫོགས་པ་ཇི་སྲིད་པར་སྤྱིར་བཏང་བའོ། །སྐབས་གཉིས་པ་རྫོགས་སོ།། །།དེ་ཡིས་བཙོས་པ་ཚོས་ལས་སོ། །དེ་ཡིས་ཞེས་པ་དེ་ལ་སྨོས་པ་ལས་གོང་དུ་སྤྱིར་བཏང་བའོ། །བཙོས་པ་ཞེས་པ་དུས་སོ་ཞེས་པ་ལས་གོང་དུའོ། །དེར་
[41b.5]བླུགས་པའི་སྣོད་རྣམས་ལས་སོ། །དེར་ཞེས་པ་དེ་འདིའི་ཟླ་བ་ཉ་བའོ་ཞེས་པ་ལས་གོང་དུའོ། །དེ་འདིའི་ཟླ་བ་ཉ་བའོ། །དེ་ཞེས་པ་དང་པོའི་ཞེས་པ་ལས་གོང་དུ་སྤྱིར་བཏང་བའོ། །འདིའི་ཟླ་བ་ཞེས་པ་སྨོས་པ་ལས་གོང་དུ་རྗེས་སུ་འཇུག་གོ། །ལྷ་ཉིད་དོ། །དེ་བ་ཏཱ་ཞེས་པ་དང་པོ་སྨོས་པ་ལས་གོང་དུ་སྤྱིར་བཏང་བའོ། །
[41b.6]དེར་བརྗོད་པ་དང་། དེར་རིག་པའོ་ཞེས་པ་ཚོགས་པ་ལས་གོང་དུ་སྤྱིར་བཏང་བའོ། །དེའི་ཚོགས་པའོ། །དེའི་ཞེས་པ་མི་རིང་བར་གྱུར་པ་ལའོ་ཞེས་པ་ཇི་སྲིད་པར་སྤྱིར་བཏང་བའོ། །ཚོགས་པ་ཞེས་པ། པི་ཏྲྀ་བྱ་ཞེས་བ་ལ་སོགས་པའི་མདོ་ལས་གོང་དུ་སྤྱིར་བཏང་བའོ། །གནས་པ་ལ་དེའི་མིང་ལའོ། །དེའི་མིང་ལ་
[41b.7]ཞེས་པ་རྐང་པ་ཡོངས་སུ་རྫོགས་པ་ཇི་སྲིད་པར་སྤྱིར་བཏང་བའོ། །སྐབས་གསུམ་པའི་རྐང་པ་དང་པོ་རྫོགས་སོ།། །།ལྷག་མ་རྣམས་ལའོ་ཞེས་པ་རྐང་པ་ཡོངས་སུ་རྫོགས་པ་ཇི་སྲིད་པར་སྤྱིར་བཏང་བའོ། །བཱ་ཧི་ཀི་ལ་སོགས་པ་རྣམས་ལས་ཨཎའོ། །ཨཎ་ཞེས་པ་ཚ་སྨོས་པ་ལས་གོང་དུ་སྤྱིར་བཏང་བའོ། །
[42a]
[42a.1]ཨཙ་དང་པོ་ཨཱཏ་ཨཻ་ཙ་ལས་ཚའོ། །ཚ་ཞེས་པ་ཋཉ་ལས་གོང་དུ་སྤྱིར་བཏང་བའོ། །ཨུ་ལས་ཡུལ་ལས་སོ། །ཡུལ་ལས་ཞེས་པ་ག་ཧ་ལ་སོགས་པའི་མདོ་ཇི་སྲིད་པར་རོ། །ཤར་ལས་ཚ་ལའོ། །ཚ་ལ་ཞེས་པ་ལྗོངས་རྣམས་ལས་སོ་ཞེས་པ་ཇི་སྲིད་པར་སྤྱིར་བཏང་བའོ། །པྲསྠ་བཧ་པུ་རིའི་
[42a.2]མཐའ་ཡ་མཐའ་ཉེ་དྷ་ནུའི་དོན་ལས་བུཉའོ། །བུཉ་ཞེས་པ་པྲྀཛིམ་ཏྲ་ལས་ཀནའོ་ཞེས་པ་ལས་གོང་དུ་སྤྱིར་བཏང་བའོ། །ག་ཏའི་མཐའ་ལས་ཚའོ། །ཚ་ཞེས་པ་གནས་པ་ལ་སོགས་པའི་མདོ་ལས་གོང་དུ་སྤྱིར་བཏང་བའོ། །ཕྱོགས་དང་པོ་ལས་ཋཉ་ཡང་ངོ་། །ཋཉ་ཞེས་པ་ཤྭས་ལ་ཏུ་ཊ་ཡང་ངོ་ཞེས་པ་ཇི་སྲིད་པར་
[42a.3]སྤྱིར་བཏང་བའོ། །ནད་དང་ཀུན་དུ་གདུང་བདག་ལ་ཡང་ནའོ། །ཡང་ན་ཞེས་པ་པཱུ་རྦ་ལ་སོགས་པའི་མདོ་ལས་གོང་དུའོ། །གསུམ་པའི་རྐང་པ་གཉིས་པ་རྫོགས་སོ།། །།དེར་སྐྱེས་པ་ལ་བྲཱ་བྲྀཥ་ལས་ཋབའོ། །དེར་ཞེས་པ་འོངས་པའི་གནས་བཟུང་བ་ལས་གོང་དུ་སྤྱིར་བཏང་བའོ། །སྐྱེས་པ་ཞེས་པ་ཨུབྷི་ལས་
[42a.4]གོང་དུ་སྤྱིར་བཏང་བའོ། །དུས་ལས་སྦྱིན་བྱའི་བུ་ལོན་ལའོ། །སྦྱིན་བྱའི་བུ་ལོན་ལ་ཞེས་པ་འདི་དག་ལ་སོགས་པ་ལས་གྱུར་པ་ལ་ཡཏའོ་ཞེས་པ་ལས་གོང་དུ་སྤྱིར་བཏང་བའོ། །དེའི་གྱུར་པ་ལ་ཞེས་པ་ནི་འོངས་པའི་གནས་བཟུང་བ་ལས་གོང་དུ་སྤྱིར་བཏང་བའོ། །དེའི་འཆད་པ་ལསའང་བཤད་བྱའི་མིང་ལས་སོ། །དེའི་
[42a.5]འཆད་པ་ཞེས་པ་འོངས་པའི་གནས་སུ་བཟུང་བ་ལས་གོང་དུ་སྤྱིར་བཏང་བའོ། །འོངས་པའི་གནས་ལས་འོངས་པ་ལའོ། །ལྔ་པའི་མཐའ་རྣམས་ལས་ཞེས་པ་ཤི་ཤུ་ཀྲནྟ་ལ་སོགས་པའི་མདོ་ལས་གོང་དུ་སྤྱིར་བཏང་བའོ། །དེ་འདིའི་མངོན་པར་སྐྱེས་པ་དེ་ཞེས་པ་དེར་ཞེས་པ་ལས་གོང་དུའོ། །འདིའི་ཞེས་པ་དེ་ཡིས་
[42a.6]གསུངས་པ་བཟུང་བ་ལས་གོང་དུའོ། །དེ་ལ་དད་པ་ལ་མ་ཧཱ་རཱ་ཛ་ལས་ཋཀའོ། །དེར་དད་པ་ཞེས་པ་དེ་ཡིས་གསུངས་པ་བཟུང་བ་ལས་གོང་དུ་སྤྱིར་བཏང་བའོ། །དེས་གསུངས་པའི་རིག་བྱེད་ལ་རིག་པ་དང་འདོན་པའོ་ཞེས་པ་དང་། ཚ་ག་ལིན་ལས་ཏྟ་ནུཀའོ་ཞེས་པ་ཇི་སྲིད་དུ་རྗེས་སུ་འཇུག་གོ། །རིག་པ་དང་འདོན་པའོ་ཞེས་
[42a.7]པ་སྔོན་གྱི་དྲང་སྲོང་ལས་བྲམ་ཟེ་ལའོ་ཞེས་པ་ཇི་སྲིད་དུ་སྤྱིར་བཏང་བའོ། །དེ་ཡིས་ཞེས་པ་དེའི་རང་ར་ཐ་ལས་ཡ་ཏའོ་ཞེས་པ་ལས་གོང་དུ་སྤྱིར་བཏང་བའོ། །དེའི་རང་ར་ཐ་ལས་སོ། །དེའི་ཞེས་པ་རྐང་པ་ཡོངས་སུ་རྫོགས་པ་ཇི་སྲིད་པར་རོ། །རང་ཞེས་པ་རྣམ་པར་འགྱུར་བ་ལས་གོང་དུ་སྤྱིར་བཏང་བའོ། །རྣམ་འགྱུར་ལ་ཞེས་
[42b]
[42b.1]པ་རྐང་པ་ཡོངས་སུ་རྫོགས་པ་ཇི་སྲིད་དུ་སྤྱིར་བཏང་བའོ། །གསུམ་པའི་རྐང་པ་གསུམ་པ་རྫོགས་སོ།། །།ཡཏ་ལས་གོང་དུ་ཋཀའོ། །དེ་ཡིས་ཐུལ་ལོ། །རྒྱལ་བར་བྱེད་དོ། །གསལ་ལོ་རྐོའོ། །དེ་ཡིས་ཞེས་པ་དེ་ལ་པྲ་ཏི་ཨ་ནུ་སྨོས་པ་ལས་གོང་དུ་སྤྱིར་བཏང་བའོ། །དེ་ལ་པྲ་ཏི་ཨ་ནུ་ལས། ཨཱི་པ།
[42b.2]ལོ་མ། ཀཱུ་ལ་ལས་སོ། །དེ་ལ་ཞེས་པ་དེའི་ཆོས་ལ་ཞེས་པ་ལས་གོང་དུའོ། །དེ་འདིའི་ཚོད་ཟོང་ངོ་། །དེ་འདིའི་ཞེས་པ་དེར་སྦྱོར་བ་ལའོ་ཞེས་པ་ལས་གོང་དུའོ། །དེར་སྦྱར་བའོ། །དེར་ཞེས་པས་ས་ཏིཪྠྱ་ཞེས་པ་ཇི་སྲིད་པར་རོ། །དེར་ལེགས་པ་ལའོ་ཞེས་པ་རྐང་པ་ཡོངས་སུ་རྫོགས་པ་ཇི་སྲིད་པར་སྤྱིར་བཏང་བའོ། །
[42b.3]གསུམ་པའི་སྐབས་རྫོགས་སོ།། །།ཀྲཱྀ་ཏ་ལས་གོང་དུ་ཚའོ། །དེའི་ཆེད་དུ་ཕན་པ་ལའོ། །དེའི་ཆེད་ཅེས་པ་ཨུ་པ་དྷི་ལས་གོང་དུའོ། །ཕན་པ་ཞེས་པ་རྣམ་འགྱུར་ལས་རང་བཞིན་ལའོ་ཞེས་པ་ལས་གོང་དུ་སྤྱིར་བཏང་བའོ། །དེའི་བཱ་པའོ། །དེའི་ཞེས་པ་དེ་ལ་རིག་པའོ་ཞེས་པ་ལས་གོང་དུ་སྤྱིར་བཏང་བའོ། །
[42b.4]དེར་འཚེད་དོ་དེ་ལ་དྲོ་ཎ་ལས་ཨན་ཡང་ངོ་། །དེར་ཞེས་པ་ཨ་ཛ་ཤཾ་ཀུ་ཨུཏྟར་ཞེས་པ་ལ་སོགས་པའི་མདོ་ལས་གོང་དུ་སྤྱིར་བཏང་བའོ། །ཨཛྷ་ཏི་ཞེས་པ་ཨདྷི་ཥྚ་ལ་སོགས་པ་སྨོས་པ་ལས་གོང་དུའོ། །ཡོ་ཛ་ན་ལ་འགྲོའོ། །འགྲོའོ་ཞེས་པ་དུས་ལས་ཞེས་པ་ལས་གོང་དུའོ། །དུས་ལས་སོ་ཞེས་པ་དེ་འདིའི་ཚངས་
[42b.5]པར་སྤྱོད་པ་ལའོ་ཞེས་པ་ལས་གོང་དུ་སྤྱིར་བཏང་བའོ། །དེ་ཡིས་ཚར་བའོ། །དེའི་ཆེད་དུ་དྷྲི་བྱེ་ཏ། ཨ་དྷཱིཥྚའོ། །དེར་བྷཱུ་ཏ་དང་བྷཱ་བིའོ། །གསུམ་པོ་རྣམས་སྲོག་ཆགས་ལའོ་ཞེས་པ་ཇི་སྲིད་པར་ཅི་རིགས་པར་སྤྱིར་བཏང་བའོ། །དེ་འདིའི་ཐོབ་པས་མ་ཡ་ལས་སོ། །དེ་འདིའི་ཞེས་པ་ལྟ་བུ་བ་བཱ་ཏིའོ་ཞེས་པ་ལས་གོང་དུའོ། །
[42b.6]དེའི་དངོས་པོ་ནི་ཏྭ་ཏལ་དག་གོ། །དེའི་དངོས་པོ་ཞེས་པ་རྐང་པ་རྫོགས་པ་ཇི་སྲིད་པར་རོ། །ཙ་ཏུ་ར། ས་ག་ཏ། ལ་བ་ཎ། བ་ཌ། བུདྷ་ཀ་ར་ས་ལ་ཥ་ལས་ཡང་ནའོ། །ཡང་ན་ཞེས་པ་རྀ་ཏྭི་ཀ་རྣམས་ལས་ཚའོ་ཞེས་ཇི་སྲིད་པར་སྤྱིར་བཏང་བའོ། །ཡོན་ཏན་གྱི་ཚིག་དང་བྲཱཧྨ་ཎ་ལ་སོགས་པ་རྣམས་ལས་ལས་ལ་ཡང་ངོ་། །ལས་ལ་
[42b.7]ཡང་ངོ་ཞེས་པ་རྐང་པ་རྫོགས་པ་ཇི་སྲིད་པར་སྤྱིར་བཏང་བའོ། །བཞི་པའི་རྐང་པ་དང་པོ་རྫོགས་སོ།། །།འབྲུ་རྣམས་ལས་ཞིང་ལ་ཁཉའོ། །ཁའོ་ཞེས་པ་ཀ་ཎུ་པ་ལས་གོང་དུའོ། །དེར་འདིའི་ཡང་དག་པར་སྐྱེས་པ་ལས་ཏཱ་ར་ཀ་ལ་སོགས་པ་རྣམས་ལས་ཨིཏཙའོ། །དེར་ཞེས་པ་དེའི་རྫོགས་པ་ལ་ཌཊའོ་ཞེས་པ་ལས་
[43a]
[43a.1]གོང་དུའོ། །འདིའི་ཞེས་པ་ཟས་མང་པོ་འདི་ལའོ་ཞེས་པ་ལས་གོང་དུ་སྤྱིར་བཏང་བའོ། །དུས་རྒྱུ་འབྲས་བུ་ལས་མིང་ལའོ། །མིང་ལ་ཞེས་པ་སཱ་ཀྵཱ་ཏ་ལྟ་བ་ལའོ་ཞེས་པ་ལས་གོང་དུ་སྤྱིར་བཏང་བའོ། །པ་ཊ་ཀ་ལས་ཨི་ནིའོ། །ཨི་ནི་ཞེས་པ་ཨིཥྚ་ལ་སོགས་པ་རྣམས་ལས་སོ་ཞེས་པ་ཇི་སྲིད་པར་སྤྱིར་བཏང་
[43a.2]བའོ། །དེ་འདིའི་དང་འདི་ལ་ཡོད་པ་ཞེས་པ་མ་ཏུ་པའོ་ཞེས་པ་ནི་དྲཱ་ཏནྟྲཱ་ལ་སོགས་པའི་མདོ་ཇི་སྲིད་པར་སྤྱིར་བཏང་བའོ། །སྲོག་ཆགས་ཀྱི་ཡན་ལག་ལས་ཨཱཏ་ལས་ལ་ཙ་ཡང་ནའོ། །ཡང་ན་ཞེས་པ་ཨ་ཙ་གཅིག་པ་ལས་མ་ཡིན་ནོ་ཞེས་པ་ལས་གོང་དུ་སྤྱིར་བཏང་བའོ། །དང་གི་དོན་ཞེས་པ་ཤི་ཁ་ལ་སོགས་པ་རྣམས་ལས་
[43a.3]ཡང་ན་ཞེས་པ་ཇི་སྲིད་པར་སྤྱིར་བཏང་བའོ། །ཤི་ཁ་ལ་སོགས་པ་ལས་ཡང་ནའོ། །ཡང་ན་ཞེས་པ་པཱུརྦ་ལ་སོགས་པའི་མདོ་ཇི་སྲིད་པར་སྤྱིར་བཏང་བའོ། །བཞི་པའི་རྐང་པ་གཉིས་པ་རྫོགས་སོ།། །།དྲུག་པ་ལས་རྟེན་ཐ་དད་པ་ལ་ཏསའོ། །ཏས་ཞེས་པ་ཏཱལ་ལས་གོང་དུ་སྤྱིར་བཏང་བའོ། །པྲ་ཏི་ཡིས་
[43a.4]ལྔ་པ་ལས་སོ། །ལྔ་པ་ལས་ཞེས་པ་ཀུཏཿཨཏཿཨིཏཿཞེས་པ་ཇི་སྲིད་པར་སྤྱིར་བཏང་བའོ། །སཪྺ་ལ་སོགས་པ་དང་བ་ཧུ་རྣམས་ལ་དྭི་ལ་སོགས་པ་མ་ཡིན་པ་རྣམས་ལས་སོ་ཞེས་པ་གྲངས་ལས་དྷཱའོ་ཞེས་པ་ལས་གོང་དུ་སྤྱིར་བཏང་བའོ། །བདུན་པ་ལ་ཏྲ་ལའོ། །བདུན་པ་ལས་ཞེས་པ་ཨུ་བྷ་ཡ་ལས་དྷུ་ཡང་ངོ་ཞེས་པ་ཇི་
[43a.5]སྲིད་པར་སྤྱིར་བཏང་བའོ། །ཕྱོགས་ཀྱི་སྒྲ་ལས་ཕྱོགས་ཡུལ་དུས་ཀྱི་དོན་ལས་ལྔ་པ་དང་། དང་པོ་རྣམས་ལས་ཞེས་པ་སྨད་པ་ལ་བཱ་ཤ་པའོ་ཞེས་པ་ལས་གོང་དུ་སྤྱིར་བཏང་བའོ། །ལྔ་པ་ཞེས་པ་ཡང་པ་ར་ཨ་བ་ར་ལས་ཏས་ཡང་ན་ཞེས་པ་ལས་སོ། །གཉིས་དང་མང་པོ་རྣམས་ལ་ཕུལ་དུ་བྱུང་བ་ལ་ཞེས་པ། ཡུ་བ་ཨ་ཝ་
[43a.6]དག་ལ་ཀན་ཡང་ནའོ་ཞེས་པ་ཇི་སྲིད་པར་སྤྱིར་བཏང་བའོ། །ཕུལ་དུ་བྱུང་བ་ལ་ཞེས་པ་རཱུ་པས་ཇི་སྲིད་པར་སྤྱིར་བཏང་བའོ། །བརྩེ་བ་ལའོ་ཞེས་པ་ཆུང་ངུ་ལའོ་ཞེས་པ་ལས་གོང་དུའོ། །མིའི་མིང་ལ་ཋཙ་གྷན་ཨི་ལ་ཙ་རྣམས་ཡང་ནའོ། །ཡང་ན་ཞེས་པ་ཏི་ལས་ཌྷཉ་ཞེས་པ་ལས་གོང་དུ་སྤྱིར་བཏང་བའོ། །འདྲ་བ་ལས་མིང་
[43a.7]དང་དབྱིབས་དག་ལའོ། །འདྲ་བ་ལ་ཞེས་པ་ཀརྐ་ལོ་ཧིཏ་ལས་ཨཱི་ཀཀ་ཅེས་པ་ཇི་སྲིད་པར་སྤྱིར་བཏང་བའོ། །བཞི་པའི་རྐང་པ་གསུམ་པ་རྫོགས་སོ།། །།མང་བ་དང་ཉུང་བའི་དོན་ལས་བཀྲ་ཤིས་པ་ལ་ཤས་ཡང་ནའོ། །ཡང་ན་ཞེས་པ་ཀཱ་ལའི་ཚིག་ལས་གོང་དུ་སྤྱིར་བཏང་བའོ། །མ་བྱུང་བ་དེ་བྱུང་བ་ལ་ཀྲྀ་བྷཱུ་
[43b]
[43b.1]ཨསྟི་ལྡན་པ་ལ་ཞེས་པ་མི་གསལ་བ་ཞེས་པ་ལ་སོགས་པའི་མདོ་ཇི་སྲིད་པར་སྤྱིར་བཏང་བའོ། །ཀྲྀཉ་ཡིས་དྭི་ཏཱི་ཡ་ཏྲི་ཏཱི་ཡ་སཾ་བ་བཱི་ཛ་ལས་ཀྲྀ་ཥི་ལའོ། །ཀྲྀཉ་ཡིས་ཞེས་པ་མ་དྲ་བྷ་དྲ་ལས་པ་པ་ན་ལའོ་ཞེས་པ་ཇི་སྲིད་པར་སྤྱིར་བཏང་བའོ། །བསྡུ་བའི་མཐའོ་ཞེས་པ་རྐང་པ་རྫོགས་པ་ཇི་སྲིད་པར་སྤྱིར་བཏང་བའོ། །པཱུར་ཨཔ་དྷུར་ལས་
[43b.2]ཀྱང་ཨཀྵ་མིན་པའི་ཨཙའོ། །ཨཙ་ཞེས་པཊ་ཙ་ལས་གོང་དུ་སྤྱིར་བཏང་བའོ། །ས་ཁི་ཨཧ་སར་ཛན་རྣམས་ཀྱི་ཊཙའོ། །ཊཙ་ཞེས་པ་ཊཙ་ལས་གོང་དུ་སྤྱིར་བཏང་བའོ། །ཤ་ར་ད་ལ་སོགས་པ་རྣམས་ལས་གྲངས་མེད་པའི་དོན་ལའོ། །གྲངས་མེད་པའི་དོན་ལ་ཞེས་པ་ནི་ཤ་ལས་ཤ་ཏ་ལས་ཌཙའོ་ཞེས་པ་ལས་
[43b.3]རྐོང་དུའོ། །བཧུ་མ་ཡིན་པ་ལས་གྲངས་ལས་དོན་གཞན་ལའོ། །དོན་གཞན་ལ་ཞེས་བ་ཀ་བའི་བར་དུ་སྤྱིར་བཏང་བའོ། །སྐབས་བཞི་པ་རྫོགས་སོ།། །།སན་ཡང་དག་གི་དང་པོའི་ཨཙ་གཅིག་གཉིས་སོ་དང་པོའི་ཨཙ་གཅིག་གཉིས་སོ་ཞེས་པ་སུ་པའི་ཇི་ལྟར་འདོད་པའོ་ཞེས་པ་ཇི་སྲིད་པར་སྤྱིར་བཏང་བའོ། །
[43b.4]ཥྱཾ་གཙོ་བོའི་པུ་ཏྲ་པ་ཏི་དག་ལ་རང་དག་ལ་ཡཎའི་ཨི་ཀའོ། །ཡཎའི་ཨིཀ་ཅེས་པ་པ་རི་ལས་ཡང་ནའོ་ཞེས་པ་ཇི་སྲིད་པར་སྤྱིར་བཏང་བའོ། །ཨེཙའི་ཤི་ཏ་མ་ཡིན་པ་ལ་ཨཱ་ཏའོ་ཞེས་པ་ཀྲཱྀ་ལིང་ཛཱི་རྣམས་ཀྱིའོ་ཞེ་པ་ཇི་སྲིད་པར་སྤྱིར་བཏང་བའོ། །ཨིཀའི་ཡཎ་ཨཙ་ལའོ། །ཨཙ་ལ་ཞེས་པ་རྀཏ་ལ་རྀཏའི་རྡ་ཡང་ནའོ་
[43b.5]ཞེས་པ་ལས་གོང་དུ་སྤྱིར་བཏང་བའོ། །གཉིས་དག་གི་གཅིག་གོ་ཞེས་པ་རྀཏའི་ཨུཏའོ་ཞེས་པ་ཇི་སྲིད་པར་སྤྱིར་བཏང་བའོ། །ཨ་ལས་ཨཏ་ཨེངའོ། །ཨ་ལས་ཞེས་པ་ཨཏའི་ཨཏ་ཨེང་ལའོ་ཞེས་པ་ལས་གོང་དུ་སྤྱིར་བཏང་བའོ། །དང་པོའི་ཨ་ཏ་ལས་ཨཱཏ་ཨཻཙའོ། །ཨཱཏ་ཨཻཙ་ཞེས་པ་སུ་པ་ལ་ལིཏ་ལའང་
[43b.6]ཡང་ནའོ་ཞེས་པ་ཇི་སྲིད་པར་སྤྱིར་བཏང་བའོ། །ཨེང་ལས་ཕ་རོལ་གྱི་གཟུགས་སོ། །ཕ་རོལ་གྱི་གཟུགས་ཞེས་པ་ཨཀའི་ཨཀ་ལ་རིང་པོའོ་ཞེས་པ་ལས་གོང་དུ་སྤྱིར་བཏང་བའོ། །ཨཀའི་ཨཀ་ལ་རིང་པོའོ། །ཨཀའི་ཞེས་པ་ཨམ་ལ་སྔོན་མའོ་ཞེས་པ་ཇི་སྲིད་པར་སྤྱིར་བཏང་བའོ། །རིང་པོ་ཞེས་པ་ཡང་ངོ་། །
[43b.7]ཨེང་ལས་ཨཏ་ལ་ཚིག་ཐོག་མ་ལའོ། །ཨཏ་ལ་ཞེས་པ་གོའི་ཨོ་ཡང་ནའོ་ཞེས་པ་ཇི་སྲིད་པར་སྤྱིར་བཏང་བའོ། །བླུཏ་ཨི་ཏི་མིན་པ་ལ་མ་ཡིན་ནོ། །མ་ཡིན་ཞེས་པ་རྀཏ་ལྀཏ་ལ་ཨ་ཀའིའོ་ཞེས་པ་ཇི་སྲིད་པར་སྤྱིར་བཏང་བའོ། །སུ་ལ་ཡང་ན་ཨི་ཏི་ལའོ། །ཡང་ན་ཞེས་པ་རྀཏ་ལྀཏ་ལ་ཨཀིའོ་ཞེས་པ་ཇི་
[44a]
[44a.1]སྲིད་དུ་སྤྱིར་བཏང་བའོ། །སམ་པ་རི་ལས་ཀྲྀ་ཉ་ལས་སུཊའོ། །སུཊ་ཅེས་པ་རྐང་པ་རྫོགས་པ་ཇི་སྲིད་པར་སྤྱིར་བཏང་བའོ། །ལྔ་པའི་རྐང་པ་དང་པོ་རྫོགས་སོ།། །།ཚིག་ཕྱི་མ་ལ་མི་དབྱིའོ། །མི་དབྱི་ཞེས་པ་སྭ་སྲྀ་པ་ཏི་དག་ལ་ཡང་ནའོ་ཞེས་པ་ཇི་སྲིད་པར་སྤྱིར་བཏང་བའོ། །ཚིག་ཕྱི་མ་ལ་
[44a.2]ཞེས་པ་རྐང་པ་རྫོགས་པ་ཇི་སྲིད་དུ་སྤྱིར་བཏང་བའོ། །བུད་མེད་ལ་དོན་གཅིག་པ་ལ་སྐྱེས་པར་བརྗོད་པ་ཨཱུ་ང་མ་ཡིན་པ་ནི་བུད་མེད་ལ་གཙོ་བོ་དང་། རྫོགས་པ་དང་། དགའ་བ་དང་པོ་མིན་པ་ལ་སྐྱེས་པ་བཞིན་ནོ། །བུད་མེད་ལ་དོན་གཅིག་པ་ལ་ཨཱུ་མ་ཡིན་པ་ཞེས་པ་ཏ་ར་ཏ་མ་ལ་སོགས་པའི་མདོ་ཇི་སྲིད་དུ་སྤྱིར་བཏང་བའོ། །བུད་
[44a.3]མེད་ལ་ཞེས་པ་ཚིག་ཕྱི་མའི་ཁྱད་པར་ནི་སུམ་བཏཱ་སྭ་པཱ་དྭཱ་རཋ་ཞེས་པ་ལ་སོགས་པའི་མདོ་ཇི་སྲིད་པར་སྤྱིར་བཏང་བའོ། །ཅྭིའི་དོན་མ་ཡིན་ན་ཛཱ་ཏཱི་ཡ་དང་དོན་གཅིག་པ་དག་ལ་མ་ཧཱ་ཏའི་ཨཱཏའོ། །ཨཱཏ་ཅེས་པ་ཏྲིའི་ཏྲ་ཡས་སོ་ཞེས་པ་ལས་གོང་དུ་སྤྱིར་བཏང་བའོ། །ཨིཀའི་ཐུང་ངུའོ། །ཐུང་ངུ་ཞེས་པ་ཨ་རུཥའིའོ་ཞེས་པ་
[44a.4]ལས་གོང་དུ་སྤྱིར་བཏང་བའོ། །ཁ་ཏི་ལ་གྲངས་དང་བཅས་པའི་མུམ་ཡང་ངོ་། མུམ་ཞེས་པ་དྷེ་ནུའི་བྷ་བྱཱ་ལའོ་ཞེས་པ་ཇི་སྲིད་པར་སྤྱིར་བཏང་བའོ། །རཱ་ཏྲིའི་བྱིངས་ལ་ཡང་ནའོ། །ཡང་ན་ཞེས་པ་ནུམ་མའི་ཆོ་ག་ལས་གོང་དུ་སྤྱིར་བཏང་བའོ། །སཧའི་དོན་གཞན་ལ་སའོ། །སཧའི་ཞེས་པ་སཱ་མ་ན་སྨོས་པ་ལས་གོང་དུ་སྤྱིར་
[44a.5]བཏང་བའོ། །ས་ཞེས་པ་དྲིཀ་དྲིཤ་དྲིཀྵ་ལའོ་ཞེས་པ་ཇི་སྲིད་པར་སྤྱིར་བཏང་བའོ། །བི་ཤྭའི་བ་སུ་རཱཊ་དག་ལ་རིང་པོའོ། །རིང་པོའོ་ཞེས་པ་ཉམས་ལས་ཀི་ཏ་ལ་བི་ལ་ཡང་ཞེས་པ་ཇི་སྲིད་པར་སྤྱིར་བཏང་བའོ། ལྔ་པའི་རྐང་པ་གཉིས་པ་རྫོགས་སོ།། །།རང་བཞིན་གྱིའོ་ཞེས་པ་སྐབས་དྲུག་པའི་རྐང་པ་གཉིས་པ་
[44a.6]རྫོགས་པ་ཇི་སྲིད་པར་སྤྱིར་བཏང་བའོ། །མ་ཕྱིས་པ་ལའོ་ཞེས་པ་ཨཙ་ཧ་ན་དག་གི་སན་ཛྷ་ལའོ། །ཛྷལ་ལ་ཞེས་པར་དབྱིའོ་ཞེས་པ་ཇི་སྲིད་པར་སྤྱིར་བཏང་བའོ། །སྣ་ལས་ནའིའོ། །ནའི་ཞེས་ཅན་ལ་སོགས་པ་མདོ་ལས་གོང་དུ་སྤྱིར་བཏང་བའོ། །ལིཊ་སྨོན་པའི་ལིང་ལ་དང་ཏིང་ཤི་ཏ་མ་ཡིན་པ་ལའོ་ཞེས་པ་མེངའི་ཨིཏ་
[44a.7]ཡང་ནའོ་ཞེས་པ་ཇི་སྲིད་པར་སྤྱིར་བཏང་བའོ། །ཨཙ་ལ་ཤཱུ་བྱིངས་བྷྲཱུ་རྣམས་ཀྱི་ཨི་ཨུ་དག་གི་ཨི་ཡ་ཨུབ་དག་གོ། །ཨཙ་ལ་ཞེས་པ་ཀིཏ་ལ་ཡང་ཧནའིའོ་ཞེས་པ་ཇི་སྲིད་པར་སྤྱིར་བཏང་བའོ། །ཨིཎའི་ཀ་ཡན་ནོ། །ཡཎ་ཞེས་བ་བྷཱུའི་ལུང་ལིཊ་དག་ལ་དག་ལ་བུ་ཀའོ་ཞེས་པ་ཇི་སྲིད་པར་རོ། །ཨས་དཱ་དྷཱ་རྣམས་ཀྱི་ཧི་ལ་ཨེཏ་གཉིས་
[44b]
[44b.1]མིན་པ་ལའང་ངོ་། །ཨེཏ་གཉིས་མིན་པ་ལ་ཡང་ཞེས་པ་ཇི་ལྟར་སྲིད་པས་ཤས་དད་པ་ལ་སོགས་པ་ཨཏ་ཨེང་རྣམས་ཀྱི་མ་ཡིན་ནོ་ཞེས་པ་ཇི་སྲིད་པར་སྤྱིར་བཏང་བའོ། །ཐལ་ལ་ཨིཊ་ལའོ་ཞེས་པ་ན་ཤས་ཞེས་པ་ལ་སོགས་པའི་མདོ་ཇི་སྲིད་པར་སྤྱིར་བཏང་བའོ། །ཡ་ཨཙ་ལ་ཤི་སུཊ་མ་ཡིན་པའོ་ཞེས་པ་རྐང་པ་རྫོགས་པ་ཇི་སྲིད་
[44b.2]པར་སྤྱིར་བཏང་བའོ། །ཨནའི་ཨཏ་དབྱིའོ། །ཨཏ་དབྱིའོ་ཞེས་པ་ཨཙའིའོ་ཞེས་པ་ཇི་སྲིད་དུ་སྤྱིར་བཏང་བའོ། །དབྱིའོ་ཞེས་པ་བ་ཧུ་ལས་ཨིའི་སྟེ་བྷཱུ་ཡང་ངོ་ཞེས་པ་ཇི་སྲིད་པར་སྤྱིར་བཏང་བའོ། །ནའི་ཨཎ་ལ་སོགས་པ་ལའོ། །ཨཎ་ལ་སོགས་པ་ལའོ་ཞེས་པ་ཨི་ཨཱིའོ་ཞེས་པ་ཇི་སྲིད་པར་སྤྱིར་བཏང་བའོ། །མཏྶྱའི་ཡའིའོ། །
[44b.3]ཡའི་ཞེས་པ་ཀྱཙྭི་དག་ལའོ་ཞེས་པ་ཇི་སྲིད་པར་སྤྱིར་བཏང་བའོ། །ཧལ་ལས་ཡཉ་ལ་སོགས་པའིའོ། །ཧལ་ལས་ཞེས་པ་ཀྱ་ཙིད་ག་ལ་ཞེས་པ་ཇི་སྲིད་པར་སྤྱིར་བཏང་བའོ། ཨཙ་གཅིག་པའི་མ་ཡིན་ནོ། །མ་ཡིན་ཞེས་པ་ཨཔ་ཏྱ་མ་ཡིན་པ་ལ་ཡང་ངོ་ཞེས་པ་ཇི་སྲིད་པར་སྤྱིར་བཏང་བའོ། །ལྔ་པའི་རྐང་པ་གསུམ་
[44b.4]རྫོགས་སོ།། །།ས་མེད་པའི་ཡུ་བུའི་ཨན་ཨཀ་དག་གོ། །ཨི་དི་ཏའི་ནུ་མའོ། །ནུ་མ་ཞེས་པ་ཨ་ན་ཌུཧའི་སུ་ལའོ་ཞེས་པ་ཇི་སྲིད་པར་སྤྱིར་བཏང་བའོ། །ཤི་སུཊ་པ་ཨིའིའོ། །ཤི་སུཊ་ལ་ཞེས་པ་ཙ་ཏུར་ཨན་ཌུ་ཧ་དག་གི་ཨཱ་མའོ་ཞེས་ཇི་སྲིད་པར་རོ། །ཨཥྚ་ནའི་སུ་པ་ལ་ཨཱ་ཏ་ཡང་ནའོ། །སུཔ་ལ་ཞེས་པ་པཏ་ནི་ཤ་
[44b.5]ལ་སོགས་པའི་མདོ་ལས་གོང་དུ་སྤྱིར་བཏང་བའོ། །ཨིཊ་སྨོན་པའི་ལིང་ལ་དང་ཏིང་ཤི་ཏ་མ་ཡིན་པ་ལའོ་ཞེས་པ་རུ་ཏ་རྣམས་ལས་ཏོ་ངའི་འོ་ཞེས་པ་ལས་གོང་དུ་སྤྱིར་བཏང་བའོ། །བལ་དང་པོའི་ཨིཊའོ་ཞེས་པ་ཛན་ཨཱིཊ་ལས་སྭདྷཱ་ལའོ་ཞེས་པ་ཇི་སྲིད་པ་སྤྱིར་བཏང་བའོ། །སནའི་ཨིཊ་ཡང་ནའོ། །ཡང་ན་ཞེས་པ་པཱུ་
[44b.6]ཀླི་ཤ་ལས་ཏྭཱའིའོ་ཞེས་པ་ཇི་སྲིད་པར་སྤྱིར་བཏང་བའོ། །ཨུད་ཏི་ལས་ཡང་ནའོ། །ཡང་ན་ཞེས་པ་ཨིང་མིན་པའི་ག་མི་ལས་ཨིཊ་ཅེས་པ་ལས་གོང་དུའོ། །ཤྣུ་ལས་མ་ཡིན་ནོ། །མ་ཡིན་ཞེས་པ་ཨཙ་ལས་ཡང་ནའོ་ཞེས་པ་ལས་གོང་དུ་སྤྱིར་བཏང་བའོ། །ཤྭི་འདི་ཏི་ལས་ཏ་ཏ་དག་ལའོ། །ཏ་ཏ་བཏ་དག་ལ་
[44b.7]ཞེས་པ་རུཥ་ཧྲིཥ་ལ་སོགས་པའི་མདོ་ཇི་སྲིད་པར་སྤྱིར་བཏང་བའོ། །ལྔ་པའི་སྐབས་རྫོགས་སོ།། །།མྲིཛིའི་ཨཱཏའོ། །ཛཱ་གྲི་ཎི་ཤྭི་མ་ཡིན་པ་རྣམས་ཀྱི་སིཙ་ལ་ཨ་ཏང་ལ་ཨཱཏ་ཨཻཙའོ་ཞེས་པཉྞི་ཏ་ལའོ་ཞེས་པ་ལས་གོང་དུ་སྤྱིར་བཏང་བའོ། །ཨཙ་ཞེས་པ་ནཉ་ལས་སུཙི་ཞེས་པ་ལ་སོགས་པའི་མདོ་
[45a]
[45a.1]ལས་གོང་དུ་སྤྱིར་བཏང་བའོ། །ཉྞིཏ་ལའོ་ཞེས་པ་ཛ་ནི་བ་དྷ་དག་གི་ཞེས་པ་ཇི་སྲིད་དུ་སྤྱིར་བཏང་བའོ། །ཀིཏ་ལའང་བུ་རྒྱུད་ལ་སོགས་པ་ལ་ཨཙ་རྣམས་ཀྱི་དང་པོའི་འོ་ཞེས་པ་ནཉ་ལས་སུ་ཙི་ཞེས་པ་ལ་སོགས་པའི་མདོ་ཇི་སྲིད་དུ་སྤྱིར་བཏང་བའོ། །ཨཻཙ་འགྱུར་བའི་ཡ་བའི་ཚིག་མཐའ་ལས་གོང་དུ་
[45a.2]ཨཻཙའོ། །གོང་དུ་ཞེས་པ་ཚིག་བསྒྲུབ་པ་ལས་གོང་དུའོ། །ཕྱི་མའི་འོ་ཞེས་པ་ནཉ་ལས། ཤུ་ཙི་ཞེས་པ་ལ་སོགས་པའི་མདོ་ཇི་སྲིད་པར་སྤྱིར་བཏང་བའོ། །ཧྲི་ཏྲ་བྷ་ག་སིན་དྷཱི་སྔ་མའི་ཡང་ངོ་། །སྔ་མའི་ཞེས་པ་ཧནའི་ཙིཎ་ཎལ་དག་མ་ཡིན་པ་ལ་ཏའོ་ཞེས་པ་ལས་གོང་དུ་སྤྱིར་བཏང་བའོ། །རྀ་རཱྀ་ཙླཱྀ་ཧྲཱྀ་ཀྣུ་ཡཱི་ཀྵྨཱ་ཡི།
[45a.3]ཨཱ་ཏ་རྣམས་ཀྱི་ཎི་ལ་བུ་གའོ། །ཎི་ལ་ཞེས་པ་མིཏ་རྣམས་ཀྱི་ཐུང་ངུའོ་ཞེས་པ་ཇི་སྲིད་པར་སྤྱིར་བཏང་བའོ། །ཙང་ལ་མཐའི་ཉེའི་འོ་ཞེས་པ་བི་བའི་པཱི་བྱ་ཞེས་པ་ཇི་སྲིད་པར་སྤྱིར་བཏང་བའོ། །བྱིངས་མ་ཡིན་པའི་ཙེ་སྭོ། ཀ་ལ་ཨཏའི་ཨིཏ་ཅེས་ཨཥྚ་པི་ཏྲི་རྣམས་ཀྱིའོ་ཞེས་པ་ཇི་སྲིད་པར་སྤྱིར་བཏང་བའོ། །བྱིངས་མ་ཡིན་
[45a.4]པའི་སུབ་ལས་ཨཱས་ལ་ཞེས་པ་བརྟ་ཀཱ་བྱ་ལའོ་ཞེས་པ་ཇི་སྲིད་པར་སྤྱིར་བཏང་བའོ། །ཡ་ཀ་དག་ལས་ཏྱཀ་ཏྱཔ་མ་ཡིན་པའི་ཨཱ་པའི་ཡང་ནའོ། །ཨཱ་པའི་ཡང་ནའོ་ཞེས་པ་བརྟ་ཀཱ་ཤ་ཀུ་ནཽ་ཞེས་པ་ཇི་སྲིད་པར་སྤྱིར་བཏང་བའོ། །ཙ་ཛ་དག་གི་ཀུ་གྷིཏ་ཎྱཏ་དག་ལའོ། །ཀུ་ཞེས་པ་ཡཛའི་མང་པོའོ་ཞེས་པ་ཇི་སྲིད་པར་
[45a.5]སྤྱིར་བཏང་བའོ། །ཀུ་དང་པོའི་མ་ཡིན་ནོ། །མ་ཡིན་པ་ཞེས་པ་ཡཛའི་མང་པོའི་ཞེས་པ་ཇི་སྲིད་པར་སྤྱིར་བཏང་བའོ། །ཤྛི་ཀླམུ་ཨཱ་ཙམ་རྣམས་ཀྱི་ཤིཏ་ལའོ། །ཤིཏ་ལ་ཞེས་པ་མི་དེའི་ཨེཏ་ཅེས་པ་ལས་གོང་དུ་སྤྱིར་བཏང་བའོ། །དྲུག་པའི་རྐང་པ་དང་པོ་རྫོགས་སོ།། །།བྱ་བའི་དོན་གྱི་ཨི་ཀའི་ཨཏ་
[45a.6]ཨེངའོ་ཞེས་པ་ཡང་བའི་མཐའ་ཉེའིའོ་ཞེས་པ་ཇི་སྲིད་པར་སྤྱིར་བཏང་བའོ། །གཉིས་བརྗོད་པའི་ལིཊ་མ་ཡིན་པ་ལ་ཨཙ་ལ་མ་ཡིན་ནོ། །མ་ཡིན་ཞེས་པ་ཧལ་ལ་བིཏ་ལ་ཨུཏའི་ཨཽཏའོ་ཞེས་པ་ལས་གོང་དུ་སྤྱིར་བཏང་བའོ། །སུབ་ལའོ་ཞེས་པ་རི་ཏའི་དི་སུཊ་ལ་ཨཏའོ་ཞེས་པ་ཇི་སྲིད་པར་སྤྱིར་བཏང་བའོ། །ངིཏ་
[45a.7]ལས་ཁི་མ་ཡིན་པའིའོ། །ངིཏ་ལ་ཞེས་པ་དེ་ལ་ངིའི་ཨཱ་མའོ་ཞེས་པ་ལས་གོང་དུ་སྤྱིར་བཏང་བའོ། །ཀ་ལ་ཨཎའི་ཐུང་ངུའོ། །ཨཎའི་ཞེས་པ། ཙྭི་ཡང་ཡཀ་ཀྱ་རྣམས་ལའོ་ཞེས་པ་ཇི་སྲིད་པར་སྤྱིར་བཏང་བའོ། །དོ་ཥོ་མཱསྛཱ་རྣམས་ཀྱི་ལ་ཀིཏ་ལ་ཨིཏའོ། །ཏ་ལ་ཀིཏ་ལ་ཞེས་པ་ཨ་པའི་བྷ་ལའོ་ཞེས་པ་ལས་
[45b]
[45b.1]གོང་དུ་སྤྱིར་བཏང་བའོ། །མེ་མཱི་མཱ་ར་བྷ་ལ་བྷ་ཤ་བཏ་སད་དཱ་དྷཱ་རྣམས་ཀྱི་ཨཙའི་ས་ལས་སན་ལ་ཨིཤའོ། །ཨཙའི་ས་ལས་སན་ལ་ཞེས་པ་བྱ་བ་མ་ཡིན་པའི་སྒྲུབ་པ་ལས་གོང་དུ་སྤྱིར་བཏང་བའོ། །གཉིས་ཉིད་དད་པོའི་འདི་ལ་དབྱིའོ། །གཉིས་ཉིད་ལ་དང་པོའི་ཞེས་པ་རྐང་པ་རྫོགས་པ་ཇི་སྲིད་དུ་སྤྱིར་བཏང་བའོ། །
[45b.2]བྱ་ཋའི་ལེཊ་ལའོ། །ལིཊ་ལ་ཞེས་བ་བྷཱུའི་ཨཏ་ཅེས་པ་ཇི་སྲིད་དུ་སྤྱིར་བཏང་བའོ། །ཨཱཏ་ཨེང་ཨང་ལའོ། །ཡང་ལ་ཞེས་རུ་གྲི་ཀ་སྨོས་པ་ཇི་སྲིད་པར་སྤྱིར་བཏང་བའོ། །དྲུག་པའི་རྐང་པ་གཉིས་པ་རྫོགས་སོ།། །།འདོད་པ་དང་ཡང་ཡང་དག་པར་གཉིས་སོ། །གཉིས་ཞེས་པ་ཕན་ཚུན་བྱེད་པའི་
[45b.3]སྒྲུབ་པ་ཇི་སྲིད་པར་སྤྱིར་བཏང་བའོ། །རྐང་པའི་དང་པོ་མ་ཡིན་པ་ལ་ཚིག་ལས་ངག་གཅིག་ལའོ། །ཚིག་ལས་དག་གཅིག་ལའོ་ཞེས་པ་མང་པོ་ཉིད་ལ་ཞེས་པ་ཇི་སྲིད་དུ་སྤྱིར་བཏང་བའོ། །ཡུཥྨཏ་ཨཥྨཏ་དག་གི་དྲུག་པ་བཞི་པ་གཉིས་པའི་མཐའ་ཅན་དག་གི་ཞེས་པ་ལྟ་བའི་དོན་ལ་ཨཱ་ལོ་ཙན་མིན་པ་ལའོ་ཞེས་པ་ཇི་སྲིད་
[45b.4]པར་སྤྱིར་བཏང་བའོ། །ཡང་ན་ཞེས་པ་བསྒྱུར་བ་ཞེས་པ་ཇི་སྲིད་པར་སྤྱིར་བཏང་བའོ། །སྔ་མ་ལ་མ་གྲུབ་བོ་ཞེས་པ་རྐང་པ་ཕྱི་མ་རྫོགས་པ་ཇི་སྲིད་པར་སྤྱིར་བཏང་བའོ། །ནཱ་ལ་མུ་མ་ཡིན་ནོ། །མ་ཡིན་ཞེས་པ་གཉིས་ཉིད་ལ་ཕ་རོལ་ས་ཡིག་གོ་ཞེས་པ་ཇི་སྲིད་པར་སྤྱིར་བཏང་བའོ། །ཀྲི་པའི་རའི་ལ་ཀྲི་པ་ཎ་ལ་སོགས་པ་མ་
[45b.5]ཡིན་པ་རྣམས་ཀྱིའོ། །རའི་ལ་ཞེས་པཌའི་མདོ་ཇི་སྲིད་པར་སྤྱིར་བཏང་བའོ། །ཨཙ་ལ་ཡང་ནའོ། །ཡང་ན་ཞེས་པ་ཌའི་མདོ་ཇི་སྲིད་པར་སྤྱིར་བཏང་བའོ། །སུཔའི་རང་བཞིན་གྱི་ནའོ་དབྱིའོ། །དབྱིའོ་ཞེས་པ་ཙུའི་ཀུ་ཞེས་པ་ལས་གོང་དུའོ། །བརྩེགས་པའི་ཚིག་གིའོ། །ཚིག་གི་ཞེས་པ་སི་པ་ལ་རུ་ཡང་ནའོ་ཞེས་པ་ཇི་
[45b.6]སྲིད་པར་སྤྱིར་བཏང་བའོ། །ར་ལས་སའིའོ། །སའི་ཞེས་པ་ཨིཊ་ལས་ཨཱིཊ་ལ་ཞེས་པ་ཇི་སྲིད་པར་སྤྱིར་བཏང་བའོ། །ཛྷལ་ལས་ཛྷལ་ལའོ། །ཛྷལ་ལ་ཞེས་པ་མ་བ་དག་ལའང་མའི་ནའོ་ཞེས་པ་ཇི་སྲིད་པར་སྤྱིར་བཏང་བའོ། །ཡཎ་བརྩེགས་པ་ལས་ཨཱཏ་ལས་སོ། །ཨཱཏ་ལས་ཞེས་པས་ས་ཛུཥའི་རུའོ་ཞེས་པ་ལས་
[45b.7]གོང་དུ་སྤྱིར་བཏང་བའོ། །དག་གི་ཨཙ་རྣམས་ཀྱི་བླུ་ཏ་ཞེས་པ་རྐང་པ་རྫོགས་པ་ཇི་སྲིད་པར་སྤྱིར་བཏང་བའོ། །ལྕི་བ་རེ་རེ་རྀཏ་མ་ཡིན་པ་ཡང་ནའོ། །ཡང་ན་ཞེས་པ་མཐའ་མིན་པ་ཞེས་སོགས་ཀྱི་མདོ་ཇི་སྲིད་དུ་སྤྱིར་བཏང་བའོ། །དྲུག་པའི་རྐང་པ་གསུམ་པ་རྫོགས་སོ།། །།ས་མའི་སུཊ་ལ་སའོ། །སའོ
[46a]
[46a.1]ཞེས་པ་ནྲཱྀ་ནའི་པ་ལར་ཡང་ནའོ་ཞེས་པ་ཇི་སྲིད་པར་སྤྱིར་བཏང་བའོ། །ཚབ་ལ་རའི་སའོ། །རའི་ཞེས་པ་ཀུ་ལས་ཀྱང་ཞེས་སོགས་ཀྱི་མདོ་ལས་གོང་དུ་སྤྱིར་བཏང་བའོ། །གྲངས་དང་བཅས་པ་དང་པོ་མ་ཡིན་པའི་སའོ། །ས་ཞེས་པ་ཀུ་ལས་ཞེས་སོགས་གོང་དུ་སྤྱིར་བཏང་བའོ། །ཨིཎ་ལས་ཥའོ། །
[46a.2]ཨིཎ་ལས་ཞེས་པ་ར་ཥ་ལ་སོགས་པའི་མདོ་ལས་གོང་དུ་སྤྱིར་བཏང་བའོ། །ཥ་ཞེས་པ་སིད་སྭཾ་ཛའི་ལིཊ་ལའོ་ཞེས་པ་ཇི་སྲིད་པར་སྤྱིར་བཏང་བའོ། །བསྡུ་བ་ལ་ཕྱི་མ་མ་ཡིན་པའིའོ། །བསྡུ་བ་ཞེས་པ་ན་མསའི་འོ་ཞེས་པ་ཇི་སྲིད་པར་སྤྱིར་བཏང་བའོ། །ཀུ་ལས་ཀྱང་ཞེས་སོགས་སའི་འོ་ཞེས་པ་སིད་སྭཉྫ་དག་གི་ལེཊ་ལའོ་ཞེས་
[46a.3]པ་ཇི་སྲིད་པར་སྤྱིར་བཏང་བའོ། །ནིར་ཨ་བྷི་ཨ་ནུ་ལས་ཀྱང་སྱཱནྡའི་སྲོག་ཆགས་མ་ཡིན་པ་ལ་ཡང་ནའོ། །ཡང་ན་ཞེས་པ་བི་ལས་སྐབྷྣའི་ཥ་ཞེས་པ་ཇི་སྲིད་པར་སྤྱིར་བཏང་བའོ། །བསྡུ་བ་ལ་ཨཾ་གུ་ལི་ལས་སང་གའོ། །བསྡུ་བ་ལ་ཞེས་པ་མ་ཕྱིས་པ་ལའོ་ཞེས་པ་ཇི་སྲིད་པར་སྤྱིར་བཏང་བའོ། །དང་པོ་དང་མཐའ་དག་ལ་མ་ཡིན་
[46a.4]ནོ། །མ་ཡིན་ཞེས་པ་ས་དི་སྭ་ཉྫའི་ལིཊ་ལའོ་ཞེས་པ་ཇི་སྲིད་པར་སྤྱིར་བཏང་བའོ། །ཚིག་གཅིག་ལ་ར་ཥ་ལས་ནའི་ཎའོ་ཞེས་པ་ཇི་ལྟར་སྲིད་པ་བཞིན་ཀྵུ་བྷྣ་སོགས་རྣམས་ཀྱིའོ་ཞེས་པ་ཇི་སྲིད་པར་སྤྱིར་བཏང་བའོ། །དངོས་པོ་དང་བྱེད་པ་དག་ལ་ཡང་ནའོ། །ཡང་ན་ཞེས་པ་ཀུན་ལྡན་པའི་ཨཙ་གཅིག་པའི་འོ་ཞེས་པ་ཇི་སྲིད་པར་
[46a.5]སྤྱིར་བཏང་བའོ། ། སུཔ་ལ་ཨཙ་ལས་སོ། །ཨཙ་ལས་ཞེས་པ་ཥ་ལས་ཚིག་ལ་ཞེས་པ་ལས་གོང་དུ་སྤྱིར་བཏང་བའོ། །བྷཱ་བྷཱུ་ཀ་མི་ག་མི་བྱཱ་ཡི་བེབ་རྣམས་ཀྱི་མ་ཡིན་ནོ། །མ་ཡིན་ཞེས་པ་སྟུའི་ཤྩུར་ཥྚུ་དག་གིས་ཞེས་པ་ལས་གོང་དུ་སྤྱིར་བཏང་བའོ། །ཡ་རའི་ཉམ་ལས་ཉམ་ཡང་ནའོ། །ཡང་ན་ཞེས་པ་ཤར་ལས་ཁ་ཡའོ་ཞེས་
[46a.6]པ་ཇི་སྲིད་པར་སྤྱིར་བཏང་བའོ། །ཨ་ཙ་ལས་ཧ་ལས་གཉིས་སོ། །གཉིས་ཞེས་པ་ཁར་ལ་ཛྷ་ལའི་ཙརཱོ་ཞེས་པ་ལས་གོང་དུ་སྤྱིར་བཏང་བའོ། །མདོའི་སྤྱིར་བཏང་ཡང་དག་པར་བསྡུས་པ་རྫོགས་སོ།། །།བལ་པོའི་མཐིལ་ཡེ་རང་གི་གྲོང་ཁྱེར་དུ་དགེ་སློང་དཔལ་ལྡན་བློ་གྲོས་བརྟན་པས་དག་པར་བསྒྱུར་བའོ།། །།