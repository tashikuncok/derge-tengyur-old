[པུ།171a]༄༅༅། །མཆོད་རྟེན་གཉིས་གདབ་པའི་ཆོ་ག་ལ། ལས་གཞན་ནི་གོང་མ་དང་འདྲ། དེ་ལ་དཀྱིལ་འཁོར་གྱི་སྟེགས་བུ་ནི་ཆུར་ཁྲུ་དོ་ཞེང་དུ་ཁྲུ་གང་། འཕང་དུ་ཡང་ཁྲུ་གང་བ་ཞིག་བྱས་ལ། ཁྲུ་གང་གྲུ་བཞི་པའི་རེའུ་ས་
བཅད་དེ། དེའི་སྟེང་དུ་པདྨ་འདབ་མ་བརྒྱད་པ་རེ་རེ་བྲིས་ལ་དེའི་དབུས་སུ་མཆོད་རྟེན་གཞག །མཆོད་རྟེན་དེ་གཅིག་གི་དབུས་སུ་བི་མ་ལ་ཨུཥྞཱི་ཥའི་སྔགས་མང་ཉུང་གཉིས་ཀ་གུར་གུམ་གྱིས་བྲིས་ཏེ་གཞུག །མཆོད་རྟེན་གཅིག་གི་ནང་དུ་གཟུངས་དེ་གཉིས་ཀ་ཡང་གཞུག་པའི་སྟེང་དུ།
[171b]དེའི་བུམ་པའི་ནང་དུ་ཤ་རི་རམ་གཅིག་བཅུག་ལ་དབྱུང་དུ་རུང་བར་བྱས་ཏེ་མཆོད་པ་ཟིན་ནས་ཕྱིར་ཡང་དབྱུང་བར་བྱའོ། །མཆོད་རྟེན་གཉིས་གདབ་པའི་ཆོ་གའོ།། 